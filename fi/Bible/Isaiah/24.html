<!--
title: Jesajan kirja - Luku 24
description: 
published: true
date: 2022-10-6T10:23:21Z
tags: bible, bible—isaiah
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td><a href="/fi/Bible/Isaiah/23">Jesajan kirja - Luku 23</a></td>
        <td><a href="/fi/Bible/Isaiah/Index">Indeksi</a></td>
        <td><a href="/fi/Bible/Isaiah/25">Jesajan kirja - Luku 25</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Katso, Herra tekee maan tyhjäksi ja autioksi, mullistaa sen muodon ja hajottaa sen asukkaat. </p>
<p id="v2"><sup><small>2</small></sup>  Ja niinkuin kansan käy, niin papinkin, niinkuin orjan, niin hänen herransa, niinkuin orjattaren, niin hänen emäntänsä, niinkuin ostajan, niin myyjän, niinkuin lainanottajan, niin lainanantajan, niinkuin velallisen, niin velkojankin. </p>
<p id="v3"><sup><small>3</small></sup>  Maa tyhjentämällä tyhjennetään ja ryöstämällä ryöstetään. Sillä Herra on tämän sanan puhunut. </p>
<p id="v4"><sup><small>4</small></sup>  Maa murehtii ja lakastuu, maanpiiri nääntyy ja lakastuu; kansan ylhäiset maassa nääntyvät. </p>
<p id="v5"><sup><small>5</small></sup>  Maa on saastunut asukkaittensa alla, sillä he ovat rikkoneet lait, muuttaneet käskyt, hyljänneet iankaikkisen liiton. </p>
<p id="v6"><sup><small>6</small></sup>  Sentähden kirous kalvaa maata, ja sen asukkaat syystänsä kärsivät; sentähden maan asukkaat kuumuudesta korventuvat, ja vähän jää ihmisiä jäljelle. </p>
<p id="v7"><sup><small>7</small></sup>  Viini murehtii, viiniköynnös kuihtuu, kaikki ilomieliset huokaavat. </p>
<p id="v8"><sup><small>8</small></sup>  Loppunut on vaskirumpujen riemu, lakannut remuavaisten melu, loppunut kanteleitten riemu. </p>
<p id="v9"><sup><small>9</small></sup>  Ei laulaen viiniä juoda, väkijuoma käy karvaaksi juojillensa. </p>
<p id="v10"><sup><small>10</small></sup>  Kukistettu on autio kaupunki, joka talo teljetty, sisään pääsemätön. </p>
<p id="v11"><sup><small>11</small></sup>  Viinistä on kaduilla valitus, kaikki ilo on mennyt mailleen, riemu maasta paennut. </p>
<p id="v12"><sup><small>12</small></sup>  Jäljellä on kaupungissa hävitys, portti on pirstaleiksi lyöty. </p>
<p id="v13"><sup><small>13</small></sup>  Sillä niin on käyvä maan päällä, kansojen keskuudessa, kuin öljypuuta karistettaessa, kuin jälkikorjuussa, viininkorjuun päätyttyä. </p>
<p id="v14"><sup><small>14</small></sup>  Ne korottavat äänensä ja riemuitsevat, ne huutavat mereltä päin Herran valtasuuruutta: </p>
<p id="v15"><sup><small>15</small></sup>  "Sentähden kunnioittakaa Herraa valon mailla, ja meren saarilla Herran, Israelin Jumalan, nimeä". </p>
<p id="v16"><sup><small>16</small></sup>  Maan äärestä kuulemme ylistysvirret: "Ihana on vanhurskaan osa!" Mutta minä sanon: "Riutumus, riutumus on minun osani, voi minua: ryöstäjät ryöstävät, raastaen ryöstäjät ryöstävät!" </p>
<p id="v17"><sup><small>17</small></sup>  Kauhu ja kuoppa ja paula on edessäsi, sinä maan asukas. </p>
<p id="v18"><sup><small>18</small></sup>  Joka pakenee kauhun ääntä, se putoaa kuoppaan, ja joka kuopasta nousee, se puuttuu paulaan. Sillä korkeuden akkunat aukenevat ja maan perustukset järkkyvät. </p>
<p id="v19"><sup><small>19</small></sup>  Maa murskaksi musertuu, maa halkee ja hajoaa, maa horjuu ja huojuu. </p>
<p id="v20"><sup><small>20</small></sup>  Maa hoippuu ja hoipertelee niinkuin juopunut, huojuu niinkuin lehvämaja. Raskaana painaa sitä sen rikkomus, se kaatuu eikä enää nouse. </p>
<p id="v21"><sup><small>21</small></sup>  Sinä päivänä Herra kostaa korkeuden sotajoukolle korkeudessa ja maan kuninkaille maan päällä. </p>
<p id="v22"><sup><small>22</small></sup>  Heidät kootaan sidottuina vankikuoppaan ja suljetaan vankeuteen; pitkän ajan kuluttua heitä etsiskellään. </p>
<p id="v23"><sup><small>23</small></sup>  Ja kuu punastuu, ja aurinko häpeää, sillä Herra Sebaot on kuningas Siionin vuorella ja Jerusalemissa, ja hänen vanhintensa edessä loistaa kirkkaus. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fi/Bible/Isaiah/23">Jesajan kirja - Luku 23</a></td>
        <td><a href="/fi/Bible/Isaiah/Index">Indeksi</a></td>
        <td><a href="/fi/Bible/Isaiah/25">Jesajan kirja - Luku 25</a></td>
      </tr>
    </tbody>
  </table>
</figure>
