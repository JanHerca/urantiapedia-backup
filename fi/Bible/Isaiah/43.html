<!--
title: Jesajan kirja - Luku 43
description: 
published: true
date: 2022-8-14T17:23:51Z
tags: 
editor: ckeditor
dateCreated: 2022-8-14T17:23:51Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/fi/Bible/Isaiah/42">Jesajan kirja - Luku 42</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/fi/Bible/Isaiah/Index">Indeksi</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/fi/Bible/Isaiah/44">Jesajan kirja - Luku 44</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Mutta nyt, näin sanoo Herra, joka loi sinut, Jaakob, joka valmisti sinut, Israel: Älä pelkää, sillä minä olen lunastanut sinut, minä olen sinut nimeltä kutsunut; sinä olet minun. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Jos vetten läpi kuljet, olen minä sinun kanssasi, jos virtojen läpi, eivät ne sinua upota; jos tulen läpi käyt, et sinä kärvenny, eikä liekki sinua polta. <sup id="cite2"><a href="#fn2">[2]</a></sup></p>
<p id="v3"><sup><small>3</small></sup>  Sillä minä olen Herra, sinun Jumalasi, Israelin Pyhä, sinun vapahtajasi: minä annan sinun lunnaiksesi Egyptin, sinun sijastasi Etiopian ja Seban. </p>
<p id="v4"><sup><small>4</small></sup>  Koska sinä olet minun silmissäni kallis ja suuriarvoinen ja koska minä sinua rakastan, annan minä ihmisiä sinun sijastasi ja kansakuntia sinun hengestäsi. <sup id="cite3"><a href="#fn3">[3]</a></sup></p>
<p id="v5"><sup><small>5</small></sup>  Älä pelkää, sillä minä olen sinun kanssasi; minä tuon sinun siemenesi päivänkoiton ääriltä, päivän laskemilta minä sinut kokoan. </p>
<p id="v6"><sup><small>6</small></sup>  Minä sanon pohjoiselle: Anna tänne! ja etelälle: Älä pidätä! Tuo minun poikani kaukaa ja minun tyttäreni hamasta maan äärestä - <sup id="cite4"><a href="#fn4">[4]</a></sup></p>
<p id="v7"><sup><small>7</small></sup>  kaikki, jotka ovat otetut minun nimiini ja jotka minä olen kunniakseni luonut, jotka minä olen valmistanut ja tehnyt. <sup id="cite5"><a href="#fn5">[5]</a></sup></p>
<p id="v8"><sup><small>8</small></sup>  Tuo esiin sokea kansa, jolla kuitenkin on silmät, ja kuurot, joilla kuitenkin on korvat. </p>
<p id="v9"><sup><small>9</small></sup>  Kaikki kansat ovat kokoontuneet yhteen ja kansakunnat tulleet kokoon. Kuka heistä voi ilmoittaa tämänkaltaista? Tai antakoot meidän kuulla entisiä; asettakoot todistajansa ja näyttäkööt, että ovat oikeassa: sittenpä kuullaan ja sanotaan: "Se on totta". </p>
<p id="v10"><sup><small>10</small></sup>  Te olette minun todistajani, sanoo Herra, minun palvelijani, jonka minä olen valinnut, jotta te tuntisitte minut ja uskoisitte minuun ja ymmärtäisitte, että minä se olen. Ennen minua ei ole luotu yhtäkään jumalaa, eikä minun jälkeeni toista tule. <sup id="cite6"><a href="#fn6">[6]</a></sup></p>
<p id="v11"><sup><small>11</small></sup>  Minä, minä olen Herra, eikä ole muuta pelastajaa, kuin minä. </p>
<p id="v12"><sup><small>12</small></sup>  Minä olen ilmoittanut, olen pelastanut ja julistanut, eikä ollut vierasta jumalaa teidän keskuudessanne. Te olette minun todistajani, sanoo Herra, ja minä olen Jumala. </p>
<p id="v13"><sup><small>13</small></sup>  Tästedeskin minä olen sama. Ei kukaan voi vapauttaa minun kädestäni; minkä minä teen, kuka sen peruuttaa? </p>
<p id="v14"><sup><small>14</small></sup>  Näin sanoo Herra, teidän lunastajanne, Israelin Pyhä: Teidän tähtenne minä lähetän sanan Baabeliin, minä syöksen heidät kaikki pakoon, syöksen kaldealaiset laivoihin, jotka olivat heidän ilonsa. </p>
<p id="v15"><sup><small>15</small></sup>  Minä, Herra, olen teidän Pyhänne, minä, Israelin Luoja, olen teidän kuninkaanne. </p>
<p id="v16"><sup><small>16</small></sup>  Näin sanoo Herra, joka teki tien mereen ja polun valtaviin vesiin, </p>
<p id="v17"><sup><small>17</small></sup>  joka vei sotaan vaunut ja hevoset, sotaväen ja sankarit kaikki; he vaipuivat eivätkä nousseet, he raukenivat, sammuivat niinkuin lampunsydän: </p>
<p id="v18"><sup><small>18</small></sup>  Älkää entisiä muistelko, älkää menneistä välittäkö. </p>
<p id="v19"><sup><small>19</small></sup>  Katso, minä teen uutta; nyt se puhkeaa taimelle, ettekö sitä huomaa? Niin, minä teen tien korpeen, virrat erämaahan. </p>
<p id="v20"><sup><small>20</small></sup>  Minua kunnioittavat metsän eläimet, aavikkosudet ja kamelikurjet, koska minä johdan vedet korpeen, virrat erämaahan, antaakseni kansani, minun valittuni, juoda. <sup id="cite7"><a href="#fn7">[7]</a></sup></p>
<p id="v21"><sup><small>21</small></sup>  Kansa, jonka minä olen itselleni valmistanut, on julistava minun kiitostani. <sup id="cite8"><a href="#fn8">[8]</a></sup></p>
<p id="v22"><sup><small>22</small></sup>  Mutta et ole sinä, Jaakob, minua kutsunut, et ole sinä, Israel, itseäsi minun tähteni vaivannut. <sup id="cite9"><a href="#fn9">[9]</a></sup></p>
<p id="v23"><sup><small>23</small></sup>  Et ole tuonut minulle lampaitasi polttouhriksi, et teurasuhreillasi minua kunnioittanut; en ole minä vaivannut sinua ruokauhrilla enkä suitsutusuhrilla sinua rasittanut. </p>
<p id="v24"><sup><small>24</small></sup>  Et ole minulle kalmoruokoa hopealla ostanut etkä minua teurasuhriesi rasvalla ravinnut - et, vaan sinä olet minua synneilläsi vaivannut, rasittanut minua pahoilla töilläsi. </p>
<p id="v25"><sup><small>25</small></sup>  Minä, minä pyyhin pois sinun rikkomuksesi itseni tähden, enkä sinun syntejäsi muista. <sup id="cite10"><a href="#fn10">[10]</a></sup></p>
<p id="v26"><sup><small>26</small></sup>  Muistuta sinä minua, käykäämme oikeutta keskenämme; puhu sinä ja näytä, että olet oikeassa. </p>
<p id="v27"><sup><small>27</small></sup>  Jo sinun esi-isäsi teki syntiä, sinun puolusmiehesi luopuivat minusta. </p>
<p id="v28"><sup><small>28</small></sup>  Niin minä annoin häväistä pyhät ruhtinaat, jätin Jaakobin tuhon omaksi, Israelin alttiiksi pilkalle. </p>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 43:1 <i>Herra sanoo: Minä loin sinut</i>: <a href="/fi/The_Urantia_Book/97#p7_7">U-k 97:7.7</a>. </li>
  <li id="fn2"><a href="#cite2">↑</a> 43:2 <i>Jumala on kanssamme</i>: <a href="/fi/The_Urantia_Book/117#p6_27">U-k 117:6.27</a>.  <i>Ahdingon vedet, virrat</i>: <a href="/fi/The_Urantia_Book/148#p5_5">U-k 148:5.5</a>.  <i>Osa 1: Kulje vesien läpi</i>: <a href="/fi/The_Urantia_Book/97#p7_7">U-k 97:7.7</a>. </li>
  <li id="fn3"><a href="#cite3">↑</a> 43:4 <i>Osa 2: Olet arvokas</i>: <a href="/fi/The_Urantia_Book/97#p7_7">U-k 97:7.7</a>. </li>
  <li id="fn4"><a href="#cite4">↑</a> 43:6-7 <i>Minä loin heidät kunniakseni</i>: <a href="/fi/The_Urantia_Book/148#p4_10">U-k 148:4.10</a>. </li>
  <li id="fn5"><a href="#cite5">↑</a> 43:7 <i>Osa 1: Tein ihmisen kunniaani varten</i>: <a href="/fi/The_Urantia_Book/97#p7_10">U-k 97:7.10</a>. </li>
  <li id="fn6"><a href="#cite6">↑</a> 43:10-11 <i>Raamattu luettu: Te olette minun todistajani, sanoo Herra</i>: <a href="/fi/The_Urantia_Book/126#p4_7">U-k 126:4.7</a>. </li>
  <li id="fn7"><a href="#cite7">↑</a> 43:20-21 <i>Jumalan valittu kansa</i>: <a href="/fi/The_Urantia_Book/96#p5_6">U-k 96:5.6</a>.  <i>Valittu kansa</i>: <a href="/fi/The_Urantia_Book/97#p10_1">U-k 97:10.1</a>.  <i>Valittu kansa</i>: <a href="/fi/The_Urantia_Book/97#p4_2">U-k 97:4.2</a>.  <i>Valittu kansa</i>: <a href="/fi/The_Urantia_Book/93#p5_1">U-k 93:5.1</a>.  <i>Valittu kansa</i>: <a href="/fi/The_Urantia_Book/96#p2_3">U-k 96:2.3</a>. </li>
  <li id="fn8"><a href="#cite8">↑</a> 43:21 <i>Valittu kansa</i>: <a href="/fi/The_Urantia_Book/121#p2_8">U-k 121:2.8</a>.  <i>Osa 2: Osoita kiitosta</i>: <a href="/fi/The_Urantia_Book/97#p7_10">U-k 97:7.10</a>. </li>
  <li id="fn9"><a href="#cite9">↑</a> 43:22-26 <i>Toinen Jesaja: uhri / lunastus</i>: <a href="/fi/The_Urantia_Book/97#p8_3">U-k 97:8.3</a>. </li>
  <li id="fn10"><a href="#cite10">↑</a> 43:25 <i>Osa 3: Pyyhin pois rikkomukset</i>: <a href="/fi/The_Urantia_Book/97#p7_10">U-k 97:7.10</a>.  <i>Jumala pyyhkii pois synnit</i>: <a href="/fi/The_Urantia_Book/2#p5_4">U-k 2:5.4</a>. </li>
</ol>
</div>
