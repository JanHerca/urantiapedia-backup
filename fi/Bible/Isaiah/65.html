<!--
title: Jesajan kirja - Luku 65
description: 
published: true
date: 2023-11-8T20:28:17Z
tags: bible, bible—isaiah
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/Isaiah/64">
          <span class="mdi mdi-arrow-left-drop-circle"></span><span class="pl-2">Jesajan kirja - Luku 64</span>
        </a>
        </td>
        <td>
        <a href="/fi/Bible/Isaiah/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/Isaiah/66">
          <span class="pr-2">Jesajan kirja - Luku 66</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Minä olen suostunut niiden etsittäväksi, jotka eivät minua kysyneet, niiden löydettäväksi, jotka eivät minua etsineet; minä olen sanonut kansalle, joka ei ole otettu minun nimiini: Tässä minä olen, tässä minä olen! </p>
<p id="v2"><sup><small>2</small></sup>  Koko päivän minä olen ojentanut käsiäni uppiniskaista kansaa kohden, joka vaeltaa tietä, mikä ei ole hyvä, omain ajatustensa mukaan; </p>
<p id="v3"><sup><small>3</small></sup>  kansaa kohden, joka vihoittaa minua alinomaa, vasten kasvojani, uhraa puutarhoissa ja suitsuttaa tiilikivialttareilla. </p>
<p id="v4"><sup><small>4</small></sup>  He asustavat haudoissa ja yöpyvät salaisiin paikkoihin; he syövät sianlihaa, ja saastaiset liemet on heillä astioissansa. </p>
<p id="v5"><sup><small>5</small></sup>  He sanovat: "Pysy erilläsi, älä tule minua lähelle, sillä minä olen sinulle pyhä". Nämä ovat savu minun sieramissani, tuli, joka palaa kaiken päivää. </p>
<p id="v6"><sup><small>6</small></sup>  Katso, se on kirjoitettuna minun edessäni. En ole minä vaiti, vaan minä maksan, maksan heille helmaan </p>
<p id="v7"><sup><small>7</small></sup>  heidän pahat tekonsa ynnä teidän isienne pahat teot, sanoo Herra, niiden, jotka ovat vuorilla suitsuttaneet ja kukkuloilla minua häväisseet; ja ensiksi minä mittaan heille palkan heidän helmaansa. </p>
<p id="v8"><sup><small>8</small></sup>  Näin sanoo Herra: Niinkuin sanotaan rypäleestä, jos siinä on mehua: "Älä hävitä sitä, sillä siinä on siunaus", niin teen minä palvelijaini tähden, etten kaikkea hävittäisi. </p>
<p id="v9"><sup><small>9</small></sup>  Minä tuotan Jaakobista siemenen ja Juudasta vuorteni perillisen; ja minun valittuni saavat periä maan, ja minun palvelijani saavat siinä asua. </p>
<p id="v10"><sup><small>10</small></sup>  Ja Saaron on oleva lammasten laitumena ja Aakorin laakso karjan lepopaikkana minun kansallani, joka minua etsii. </p>
<p id="v11"><sup><small>11</small></sup>  Mutta te, jotka hylkäätte Herran ja unhotatte minun pyhän vuoreni, jotka valmistatte Gadille pöydän ja vuodatatte uhrijuomaa Menille - </p>
<p id="v12"><sup><small>12</small></sup>  teidät minä määrään miekan omiksi, ja kaikki te kumarrutte teurastettaviksi, sentähden ettette vastanneet, kun minä kutsuin, ettekä kuulleet, kun minä puhuin, vaan teitte sitä, mikä on pahaa minun silmissäni, ja valitsitte sen, mikä ei ole minulle otollista. </p>
<p id="v13"><sup><small>13</small></sup>  Sentähden, näin sanoo Herra, Herra: Katso, minun palvelijani syövät, mutta te näette nälkää; katso, minun palvelijani juovat, mutta te kärsitte janoa; katso, minun palvelijani iloitsevat, mutta te joudutte häpeään. </p>
<p id="v14"><sup><small>14</small></sup>  Katso, minun palvelijani riemuitsevat sydämen onnesta, mutta te huudatte sydämen tuskasta ja voivotatte mielimurteissanne. </p>
<p id="v15"><sup><small>15</small></sup>  Ja te jätätte nimenne kirouslauseeksi minun valituilleni: "Niin sinut surmatkoon Herra, Herra!" Mutta palvelijoilleen hän on antava toisen nimen. </p>
<p id="v16"><sup><small>16</small></sup>  Joka maassa itsensä siunaa, siunaa itsensä totisen Jumalan nimeen, ja joka maassa vannoo, vannoo totisen Jumalan nimeen; sillä entiset ahdistukset ovat unhotetut ja peitossa minun silmiltäni. </p>
<p id="v17"><sup><small>17</small></sup>  Sillä katso, minä luon uudet taivaat ja uuden maan. Entisiä ei enää muisteta, eivätkä ne enää ajatukseen astu; <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v18"><sup><small>18</small></sup>  vaan te saatte iloita ja riemuita iankaikkisesti siitä, mitä minä luon. Sillä katso, iloksi luon minä Jerusalemin, riemuksi sen kansan. </p>
<p id="v19"><sup><small>19</small></sup>  Minä iloitsen Jerusalemista ja riemuitsen kansastani; eikä siellä enää kuulla itkun ääntä eikä valituksen ääntä. </p>
<p id="v20"><sup><small>20</small></sup>  Ei siellä ole enää lasta, joka eläisi vain muutaman päivän, ei vanhusta, joka ei täyttäisi päiviensä määrää; sillä nuorin kuolee satavuotiaana, ja vasta satavuotiaana synnintekijä joutuu kiroukseen. </p>
<p id="v21"><sup><small>21</small></sup>  He rakentavat taloja ja asuvat niissä, he istuttavat viinitarhoja ja syövät niiden hedelmät; </p>
<p id="v22"><sup><small>22</small></sup>  he eivät rakenna muitten asua, eivät istuta muitten syödä; sillä niinkuin puitten päivät ovat, niin ovat elinpäivät minun kansassani. Minun valittuni kuluttavat itse kättensä työn. </p>
<p id="v23"><sup><small>23</small></sup>  He eivät tee työtä turhaan eivätkä lapsia synnytä äkkikuoleman omiksi, sillä he ovat Herran siunattujen siemen, ja heidän vesansa ovat heidän tykönänsä. </p>
<p id="v24"><sup><small>24</small></sup>  Ennenkuin he huutavat, minä vastaan, heidän vielä puhuessaan minä kuulen. <sup id="cite3"><a href="#fn3">[3]</a></sup></p>
<p id="v25"><sup><small>25</small></sup>  Susi ja lammas käyvät yhdessä laitumella, ja leijona syö rehua niinkuin raavas, ja käärmeen ruokana on maan tomu; ei missään minun pyhällä vuorellani tehdä pahaa eikä vahinkoa, sanoo Herra. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/Isaiah/64">
          <span class="mdi mdi-arrow-left-drop-circle"></span><span class="pl-2">Jesajan kirja - Luku 64</span>
        </a>
        </td>
        <td>
        <a href="/fi/Bible/Isaiah/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/Isaiah/66">
          <span class="pr-2">Jesajan kirja - Luku 66</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 65:17 <i>Uusi taivas ja uusi maa</i>: <a href="/fi/The_Urantia_Book/52#p7_11">U-k 52:7.11</a>.  <i>Vanhoista asioista tulee uusia</i>: <a href="/fi/The_Urantia_Book/55#p6_4">U-k 55:6.4</a>.  <i>Uusi taivas ja uusi maa</i>: <a href="/fi/The_Urantia_Book/176#p1_6">U-k 176:1.6</a>.  <i>Uusi taivas ja uusi maa</i>: <a href="/fi/The_Urantia_Book/135#p5_4">U-k 135:5.4</a>. </li>
  <li id="fn2"><a href="#cite2">↑</a> 65:17-18 <i>Pyhä temppeli rakennettu maan päälle</i>: <a href="/fi/The_Urantia_Book/55#p1_1">U-k 55:1.1</a>. </li>
  <li id="fn3"><a href="#cite3">↑</a> 65:24 <i>Jumala tietää, ennen kuin kysyt</i>: <a href="/fi/The_Urantia_Book/140#p6_11">U-k 140:6.11</a>.  <i>Hän tietää tarpeet ennen kuin kysyy</i>: <a href="/fi/The_Urantia_Book/3#p3_2">U-k 3:3.2</a>. </li>
</ol>
</div>
