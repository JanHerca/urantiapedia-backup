<!--
title: Jesajan kirja - Luku 44
description: 
published: true
date: 2022-10-6T10:23:21Z
tags: bible, bible—isaiah
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td><a href="/fi/Bible/Isaiah/43">Jesajan kirja - Luku 43</a></td>
        <td><a href="/fi/Bible/Isaiah/Index">Indeksi</a></td>
        <td><a href="/fi/Bible/Isaiah/45">Jesajan kirja - Luku 45</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Mutta nyt kuule, Jaakob, minun palvelijani, ja Israel, jonka minä olen valinnut. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Näin sanoo Herra, sinun Luojasi, joka on valmistanut sinut hamasta äidin kohdusta, joka sinua auttaa: Älä pelkää, minun palvelijani Jaakob, sinä Jesurun, jonka minä olen valinnut. </p>
<p id="v3"><sup><small>3</small></sup>  Sillä minä vuodatan vedet janoavaisen päälle ja virrat kuivan maan päälle. Minä vuodatan Henkeni sinun siemenesi päälle ja siunaukseni sinun vesojesi päälle, <sup id="cite2"><a href="#fn2">[2]</a></sup></p>
<p id="v4"><sup><small>4</small></sup>  niin että ne kasvavat nurmikossa kuin pajut vesipurojen partaalla. </p>
<p id="v5"><sup><small>5</small></sup>  Mikä sanoo: "Minä olen Herran oma", mikä nimittää itsensä Jaakobin nimellä, mikä piirtää käteensä: "Herran oma", ja ottaa Israelin kunnianimeksensä. </p>
<p id="v6"><sup><small>6</small></sup>  Näin sanoo Herra, Israelin kuningas, ja sen lunastaja, Herra Sebaot: Minä olen ensimmäinen, ja minä olen viimeinen, ja paitsi minua ei ole yhtäkään Jumalaa. <sup id="cite3"><a href="#fn3">[3]</a></sup> <sup id="cite4"><a href="#fn4">[4]</a></sup></p>
<p id="v7"><sup><small>7</small></sup>  Kuka on minun kaltaiseni? Hän julistakoon ja ilmoittakoon ja osoittakoon sen minulle, siitä alkaen kuin minä perustin ikiaikojen kansan. He ilmoittakoot tulevaiset, ja mitä tapahtuva on. </p>
<p id="v8"><sup><small>8</small></sup>  Älkää vavisko älkääkä peljätkö. Enkö minä aikoja sitten antanut sinun kuulla ja sinulle ilmoittanut, ja te olette minun todistajani: Onko muuta Jumalaa kuin minä? Ei ole muuta pelastuskalliota, minä en ketään tunne. <sup id="cite5"><a href="#fn5">[5]</a></sup></p>
<p id="v9"><sup><small>9</small></sup>  Jumalankuvien tekijät ovat turhia kaikki tyynni, eivätkä nuo heidän rakkaansa mitään auta; niiden todistajat eivät näe eivätkä tiedä mitään, ja niin he joutuvat häpeään. </p>
<p id="v10"><sup><small>10</small></sup>  Kuka hyvänsä muovatkoon jumalan ja valakoon kuvan, ei se mitään auta. </p>
<p id="v11"><sup><small>11</small></sup>  Katso, kaikki sen seuraajat joutuvat häpeään, ja sen sepittäjät ovat vain ihmisiä. Tulkoot kokoon kaikki ja astukoot esiin: vaviskoot ja hävetkööt! </p>
<p id="v12"><sup><small>12</small></sup>  Rautaseppä ottaa työaseen ja työskentelee hiilten hehkussa, muodostelee kuvaa vasaralla ja takoo sitä käsivartensa väellä; hänen tulee nälkä, ja voima menee, hän ei saa vettä juodaksensa, ja hän nääntyy. </p>
<p id="v13"><sup><small>13</small></sup>  Puuseppä jännittää mittanuoran, kaavailee piirtimellä, vuolee kovertimella, mittailee harpilla ja tekee miehen kuvan, inhimillisen kauneuden mukaan, huoneeseen asumaan. </p>
<p id="v14"><sup><small>14</small></sup>  Hän hakkaa itselleen setripuita, hän ottaa rautatammen ja tammen ja kasvattaa ne itselleen vahvoiksi metsän puitten seassa, istuttaa lehtikuusen, ja sade kasvattaa sen suureksi. </p>
<p id="v15"><sup><small>15</small></sup>  Se on ihmisillä polttopuuna; hän ottaa sitä lämmitelläkseen, sytyttää uunin ja paistaa leipää, vieläpä veistää siitä jumalan ja kumartaa sitä, tekee siitä jumalankuvan ja lankeaa maahan sen eteen. </p>
<p id="v16"><sup><small>16</small></sup>  Osan siitä hän polttaa tulessa, toisen osan ääressä hän syö lihaa, paistaa paistin ja tulee ravituksi; hän myöskin lämmittelee itseänsä ja sanoo: "Hyvä, minun on lämmin, minä näen valkean". </p>
<p id="v17"><sup><small>17</small></sup>  Ja lopusta hän tekee jumalan, jumalankuvan, jonka eteen hän lankeaa maahan, jota hän kumartaa ja rukoilee sanoen: "Pelasta minut, sillä sinä olet minun Jumalani". </p>
<p id="v18"><sup><small>18</small></sup>  Eivät he tajua, eivät ymmärrä mitään, sillä suljetut ovat heidän silmänsä, niin etteivät he näe, ja heidän sydämensä, niin etteivät he käsitä. <sup id="cite6"><a href="#fn6">[6]</a></sup></p>
<p id="v19"><sup><small>19</small></sup>  Ei tule heidän mieleensä, ei ole heillä järkeä eikä ymmärrystä, että sanoisivat: "Osan siitä olen polttanut tulessa, olen paistanut sen hiilillä leipää, paistanut lihaa ja syönyt; tekisinkö tähteestä kauhistuksen, lankeaisinko maahan puupölkyn eteen!" </p>
<p id="v20"><sup><small>20</small></sup>  Joka tuhassa kiinni riippuu, sen on petetty sydän harhaan vienyt, ei hän pelasta sieluansa eikä sano: "Eikö ole petosta se, mikä on oikeassa kädessäni?" </p>
<p id="v21"><sup><small>21</small></sup>  Muista tämä, Jaakob, ja sinä, Israel, sillä sinä olet minun palvelijani. Minä olen sinut valmistanut, sinä olet minun palvelijani: en unhota minä sinua, Israel. </p>
<p id="v22"><sup><small>22</small></sup>  Minä pyyhin pois sinun rikkomuksesi niinkuin pilven ja sinun syntisi niinkuin sumun. Palaja minun tyköni, sillä minä lunastan sinut. </p>
<p id="v23"><sup><small>23</small></sup>  Iloitkaa, te taivaat, sillä Herra sen tekee; riemuitkaa, te maan syvyydet, puhjetkaa riemuun, te vuoret, ynnä metsä ja kaikki sen puut; sillä Herra lunastaa Jaakobin, kirkastaa itsensä Israelissa. </p>
<p id="v24"><sup><small>24</small></sup>  Näin sanoo Herra, sinun lunastajasi, joka on valmistanut sinut hamasta äidin kohdusta: Minä olen Herra, joka teen kaiken, joka yksinäni jännitin taivaan, joka levitin maan - kuka oli minun kanssani? - </p>
<p id="v25"><sup><small>25</small></sup>  joka teen tyhjäksi valhettelijain merkit, teen taikurit tyhmiksi, joka panen tietäjät peräytymään ja muutan heidän tietonsa typeryydeksi. </p>
<p id="v26"><sup><small>26</small></sup>  Mutta palvelijani sanan minä toteutan ja saatan täyttymään sanansaattajaini neuvon. Minä olen se, joka Jerusalemille sanon: "Sinussa asuttakoon!" ja Juudan kaupungeille: "Teidät rakennettakoon!" Sen rauniot minä kohotan. </p>
<p id="v27"><sup><small>27</small></sup>  Minä olen se, joka sanon syvyydelle: "Kuivu; minä kuivutan sinun virtasi!" </p>
<p id="v28"><sup><small>28</small></sup>  joka sanon Koorekselle: "Minun paimeneni!" Hän täyttää kaiken minun tahtoni, hän sanoo Jerusalemille: "Sinut rakennettakoon!" ja temppelille: "Sinut perustettakoon!" </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fi/Bible/Isaiah/43">Jesajan kirja - Luku 43</a></td>
        <td><a href="/fi/Bible/Isaiah/Index">Indeksi</a></td>
        <td><a href="/fi/Bible/Isaiah/45">Jesajan kirja - Luku 45</a></td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 44:1 <i>Valittu kansa</i>: <a href="/fi/The_Urantia_Book/97#p10_1">U-k 97:10.1</a>.  <i>Valittu kansa</i>: <a href="/fi/The_Urantia_Book/96#p2_3">U-k 96:2.3</a>.  <i>Valittu kansa</i>: <a href="/fi/The_Urantia_Book/121#p2_8">U-k 121:2.8</a>.  <i>Valittu kansa</i>: <a href="/fi/The_Urantia_Book/97#p4_2">U-k 97:4.2</a>.  <i>Valittu kansa</i>: <a href="/fi/The_Urantia_Book/93#p5_1">U-k 93:5.1</a>.  <i>Jumalan valittu kansa</i>: <a href="/fi/The_Urantia_Book/96#p5_6">U-k 96:5.6</a>. </li>
  <li id="fn2"><a href="#cite2">↑</a> 44:3 <i>Pyhä Henki</i>: <a href="/fi/The_Urantia_Book/34#p4_1">U-k 34:4.1</a>.  <i>Henki ihmisessä (Pyhä Henki)</i>: <a href="/fi/The_Urantia_Book/103#p1_6">U-k 103:1.6</a>.  <i>Elävän veden virrat</i>: <a href="/fi/The_Urantia_Book/162#p6_1">U-k 162:6.1</a>.  <i>Jumalan Henki (Pyhä Henki)</i>: <a href="/fi/The_Urantia_Book/8#p5_3">U-k 8:5.3</a>.  <i>Vedet vuodatetaan kuivalle maalle</i>: <a href="/fi/The_Urantia_Book/162#p6_3">U-k 162:6.3</a>.  <i>Jumalan Henki (Pyhä Henki)</i>: <a href="/fi/The_Urantia_Book/8#p5_5">U-k 8:5.5</a>. </li>
  <li id="fn3"><a href="#cite3">↑</a> 44:6 <i>Hän on alku ja loppu</i>: <a href="/fi/The_Urantia_Book/2#p1_2">U-k 2:1.2</a>.  <i>Ensimmäinen, viimeinen ja ainoa Jumala</i>: <a href="/fi/The_Urantia_Book/10#p7_1">U-k 10:7.1</a>.  <i>Minä olen ensimmäinen ja viimeinen</i>: <a href="/fi/The_Urantia_Book/97#p7_6">U-k 97:7.6</a>.  <i>Minä olen ensimmäinen ja viimeinen</i>: <a href="/fi/The_Urantia_Book/128#p1_10">U-k 128:1.10</a>.  <i>Jumala, lähde ja kohtalo</i>: <a href="/fi/The_Urantia_Book/2#p1_2">U-k 2:1.2</a>.  <i>Hän on alku ja loppu</i>: <a href="/fi/The_Urantia_Book/2#p1_5">U-k 2:1.5</a>.  <i>Minä olen ensimmäinen ja viimeinen, ainoa Jumala</i>: <a href="/fi/The_Urantia_Book/97#p7_9">U-k 97:7.9</a>. </li>
  <li id="fn4"><a href="#cite4">↑</a> 44:6,8 <i>Herra Jumala on yksi</i>: <a href="/fi/The_Urantia_Book/1#p7_6">U-k 1:7.6</a>.  <i>Herra on yksi Jumala</i>: <a href="/fi/The_Urantia_Book/96#p5_5">U-k 96:5.5</a>.  <i>Yksi Jumala</i>: <a href="/fi/The_Urantia_Book/92#p6_6">U-k 92:6.6</a>.  <i>Yksi Jumala</i>: <a href="/fi/The_Urantia_Book/131#p10_2">U-k 131:10.2</a>.  <i>Ei ole Jumalaa sinun lisäksesi</i>: <a href="/fi/The_Urantia_Book/1#p0_1">U-k 1:0.1</a>.  <i>Herra, meidän Jumalamme, on yksi Jumala</i>: <a href="/fi/The_Urantia_Book/10#p7_1">U-k 10:7.1</a>.  <i>Yksi Jumala</i>: <a href="/fi/The_Urantia_Book/45#p4_8">U-k 45:4.8</a>.  <i>Jumala on yksi</i>: <a href="/fi/The_Urantia_Book/56#p4_4">U-k 56:4.4</a>.  <i>Yksi Jumala</i>: <a href="/fi/The_Urantia_Book/92#p5_8">U-k 92:5.8</a>. </li>
  <li id="fn5"><a href="#cite5">↑</a> 44:8 <i>Pelosta pelastettu</i>: <a href="/fi/The_Urantia_Book/95#p4_3">U-k 95:4.3</a>. </li>
  <li id="fn6"><a href="#cite6">↑</a> 44:18 <i>Katso näkemättä jne</i>: <a href="/fi/The_Urantia_Book/151#p1_4">U-k 151:1.4</a>. </li>
</ol>
</div>
