<!--
title: Jesajan kirja - Luku 26
description: 
published: true
date: 2023-11-8T20:28:17Z
tags: bible, bible—isaiah
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/Isaiah/25">
          <span class="mdi mdi-arrow-left-drop-circle"></span><span class="pl-2">Jesajan kirja - Luku 25</span>
        </a>
        </td>
        <td>
        <a href="/fi/Bible/Isaiah/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/Isaiah/27">
          <span class="pr-2">Jesajan kirja - Luku 27</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Sinä päivänä lauletaan Juudan maassa tämä laulu: "Meillä on vahva kaupunki, pelastuksen hän asettaa muuriksi ja varustukseksi. </p>
<p id="v2"><sup><small>2</small></sup>  Avatkaa portit vanhurskaan kansan käydä sisälle, joka uskollisena pysyy. </p>
<p id="v3"><sup><small>3</small></sup>  Vakaamieliselle sinä talletat rauhan, rauhan, sillä hän turvaa sinuun. <sup id="cite1"><a href="#fn1">[1]</a></sup></p>
<p id="v4"><sup><small>4</small></sup>  Turvatkaa Herraan ainiaan, sillä Herra, Herra on iankaikkinen kallio. <sup id="cite2"><a href="#fn2">[2]</a></sup></p>
<p id="v5"><sup><small>5</small></sup>  Sillä hän on kukistanut korkealla asuvaiset, ylhäisen kaupungin, hän painoi sen alas, painoi maan tasalle, syöksi sen tomuun asti. </p>
<p id="v6"><sup><small>6</small></sup>  Sitä tallaa jalka, kurjan jalat, vaivaisten askeleet. </p>
<p id="v7"><sup><small>7</small></sup>  Vanhurskaan polku on suora, sinä teet vanhurskaan tien tasaiseksi. </p>
<p id="v8"><sup><small>8</small></sup>  Niin, sinun tuomioittesi tiellä me odotamme sinua, Herra; sinun nimeäsi ja sinun muistoasi sielu ikävöitsee. <sup id="cite3"><a href="#fn3">[3]</a></sup></p>
<p id="v9"><sup><small>9</small></sup>  Minun sieluni ikävöitsee sinua yöllä, minun henkeni sisimmässäni etsii sinua varhain; sillä kun sinun tuomiosi kohtaavat maata, oppivat maanpiirin asukkaat vanhurskautta. </p>
<p id="v10"><sup><small>10</small></sup>  Jos jumalaton saa armon, ei hän opi vanhurskautta; oikeuden maassa hän tekee vääryyttä eikä näe Herran korkeutta. </p>
<p id="v11"><sup><small>11</small></sup>  Herra, sinun kätesi on kohotettu, mutta he eivät sitä näe. He saakoot häpeäksensä nähdä sinun kiivautesi kansan puolesta; kuluttakoon heidät tuli, joka sinun vihollisesi kuluttaa. </p>
<p id="v12"><sup><small>12</small></sup>  Herra, sinä saatat meille rauhan, sillä myös kaikki meidän tekomme olet sinä tehnyt. </p>
<p id="v13"><sup><small>13</small></sup>  Herra, meidän Jumalamme, meitä ovat vallinneet muut herrat, et sinä; sinua yksin me ylistämme, sinun nimeäsi. </p>
<p id="v14"><sup><small>14</small></sup>  Kuolleet eivät virkoa eloon, vainajat eivät nouse: niin sinä olet heille kostanut, tuhonnut heidät ja hävittänyt kaiken heidän muistonsa. </p>
<p id="v15"><sup><small>15</small></sup>  Sinä olet lisännyt kansan, Herra, olet lisännyt kansan, olet kunniasi näyttänyt, olet laajentanut kaikki maan rajat. </p>
<p id="v16"><sup><small>16</small></sup>  Herra, ahdistuksessa he etsivät sinua, vuodattivat hiljaisia rukouksia, kun sinä heitä kuritit. </p>
<p id="v17"><sup><small>17</small></sup>  Niinkuin raskas vaimo, joka on synnyttämäisillään, vääntelehtii ja huutaa kivuissansa, niin me olimme sinun edessäsi, Herra. </p>
<p id="v18"><sup><small>18</small></sup>  Me olimme raskaina, vääntelehdimme, mutta oli niinkuin olisimme synnyttäneet tuulta: emme saaneet aikaan pelastusta maalle, maanpiirin asukkaat eivät ilmoille päässeet. </p>
<p id="v19"><sup><small>19</small></sup>  Mutta sinun kuolleesi virkoavat eloon, minun ruumiini nousevat ylös. Herätkää ja riemuitkaa, te jotka tomussa lepäätte, sillä sinun kasteesi on valkeuksien kaste, ja maa tuo vainajat ilmoille. <sup id="cite4"><a href="#fn4">[4]</a></sup></p>
<p id="v20"><sup><small>20</small></sup>  Mene, kansani, kammioihisi ja sulje ovet jälkeesi, lymyä hetkinen, kunnes viha on ohitse mennyt. </p>
<p id="v21"><sup><small>21</small></sup>  Sillä katso, Herra lähtee asuinsijastaan kostamaan maan asukkaille heidän pahat tekonsa, ja maa paljastaa verivelkansa eikä surmattujansa enää peitä." </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/Isaiah/25">
          <span class="mdi mdi-arrow-left-drop-circle"></span><span class="pl-2">Jesajan kirja - Luku 25</span>
        </a>
        </td>
        <td>
        <a href="/fi/Bible/Isaiah/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/Isaiah/27">
          <span class="pr-2">Jesajan kirja - Luku 27</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 26:3 <i>Pysyvä rauha</i>: <a href="/fi/The_Urantia_Book/5#p4_2">U-k 5:4.2</a>.  <i>Täydellinen rauha</i>: <a href="/fi/The_Urantia_Book/155#p6_6">U-k 155:6.6</a>.  <i>Täydellinen rauha</i>: <a href="/fi/The_Urantia_Book/100#p6_6">U-k 100:6.6</a>. </li>
  <li id="fn2"><a href="#cite2">↑</a> 26:4 <i>Jahve, Siinain klaanien Jumala</i>: <a href="/fi/The_Urantia_Book/142#p3_3">U-k 142:3.3</a>.  <i>Jehova (Jahve)</i>: <a href="/fi/The_Urantia_Book/96#p1_10">U-k 96:1.10</a>. </li>
  <li id="fn3"><a href="#cite3">↑</a> 26:8 <i>Sielun halu</i>: <a href="/fi/The_Urantia_Book/74#p7_7">U-k 74:7.7</a>. </li>
  <li id="fn4"><a href="#cite4">↑</a> 26:19 <i>Monet nukkuvat heräävät</i>: <a href="/fi/The_Urantia_Book/49#p6_2">U-k 49:6.2</a>. </li>
</ol>
</div>
