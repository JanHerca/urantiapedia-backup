<!--
title: Jesajan kirja - Luku 23
description: 
published: true
date: 2022-8-14T17:23:51Z
tags: 
editor: ckeditor
dateCreated: 2022-8-14T17:23:51Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/fi/Bible/Isaiah/22">Jesajan kirja - Luku 22</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/fi/Bible/Isaiah/Index">Indeksi</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/fi/Bible/Isaiah/24">Jesajan kirja - Luku 24</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Ennustus Tyyrosta. Valittakaa, te Tarsiin-laivat, sillä se on hävitetty talottomaksi, käymättömäksi; kittiläisten maasta he saivat tämän tiedon. </p>
<p id="v2"><sup><small>2</small></sup>  Mykistykää, te rantamaan asukkaat! Siidonin kauppamiehet, merenkulkijat, täyttivät sinut. </p>
<p id="v3"><sup><small>3</small></sup>  Ja suuria vesiä kulki Siihorin siemen, Niilivirran vilja; se oli Tyyron sato, ja siitä tuli kansojen kauppatavara. </p>
<p id="v4"><sup><small>4</small></sup>  Häpeä, Siidon, sillä näin sanoo meri, meren linnoitus: "En ole kivuissa ollut, en ole synnyttänyt, en nuorukaisia kasvattanut, en neitoja vartuttanut". </p>
<p id="v5"><sup><small>5</small></sup>  Kun tämä kuullaan Egyptissä, niin vavistaan Tyyron kuulumisia. </p>
<p id="v6"><sup><small>6</small></sup>  Menkää Tarsiiseen; valittakaa, te rantamaan asukkaat. </p>
<p id="v7"><sup><small>7</small></sup>  Onko tämä teidän remuava kaupunkinne, jonka alku on hamasta muinaisajasta, jonka jalat kuljettivat sen kauas muukalaisena asumaan? </p>
<p id="v8"><sup><small>8</small></sup>  Kuka on tämän päättänyt Tyyron osalle, kruunujen jakelijan, jonka kauppamiehet olivat ruhtinaita, kauppiaat maanmainioita? </p>
<p id="v9"><sup><small>9</small></sup>  Herra Sebaot on sen päättänyt, häväistäkseen kaiken koreuden korskan, saattaakseen kaikki maanmainiot halveksituiksi. </p>
<p id="v10"><sup><small>10</small></sup>  Tulvi yli maasi, tytär Tarsis, niinkuin Niilivirta; ei ole patoa enää. </p>
<p id="v11"><sup><small>11</small></sup>  Hän on ojentanut kätensä meren yli, järkyttänyt valtakunnat. Herra on antanut käskyn Kanaania vastaan, että sen linnoitukset hävitettäköön. </p>
<p id="v12"><sup><small>12</small></sup>  Hän sanoo: "Älä enää ilakoitse, sinä häväisty neitsyt, tytär Siidon. Nouse, mene kittiläisten maahan; et sinä sielläkään saa levätä. </p>
<p id="v13"><sup><small>13</small></sup>  Katso, kaldealaisten maa, kansa, jota ei ollut enää olemassa, jonka Assur oli valmistanut erämaan eläimille, - ne pystyttävät vartiotorninsa, ne kukistavat sen palatsit, tekevät sen raunioiksi. </p>
<p id="v14"><sup><small>14</small></sup>  Valittakaa, te Tarsiin-laivat, sillä hävitetty on teidän linnoituksenne." </p>
<p id="v15"><sup><small>15</small></sup>  Ja siihen aikaan Tyyro unhotetaan seitsemäksikymmeneksi vuodeksi, jotka ovat kuin saman kuninkaan aikaa. Seitsemänkymmenen vuoden kuluttua käy Tyyron, niinkuin porton laulussa sanotaan: </p>
<p id="v16"><sup><small>16</small></sup>  "Ota kantele, kierrä kaupunkia, sinä unhotettu portto; soita kauniisti, laula vireästi, että sinut muistettaisiin!" </p>
<p id="v17"><sup><small>17</small></sup>  Ja seitsemänkymmenen vuoden kuluttua Herra katsoo Tyyron puoleen, ja se pääsee jälleen portonpalkoilleen ja tekee huorin kaikkien maan valtakuntain kanssa, mitä maan päällä on. </p>
<p id="v18"><sup><small>18</small></sup>  Mutta sen voitto ja palkka on oleva Herralle pyhitetty; ei sitä koota eikä talleteta, vaan sen voitto on tuleva niille, jotka Herran edessä asuvat, runsaaksi ravinnoksi ja jaloksi vaatetukseksi. </p>
