<!--
title: Jesajan kirja - Luku 14
description: 
published: true
date: 2023-11-8T20:28:17Z
tags: bible, bible—isaiah
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/Isaiah/13">
          <span class="mdi mdi-arrow-left-drop-circle"></span><span class="pl-2">Jesajan kirja - Luku 13</span>
        </a>
        </td>
        <td>
        <a href="/fi/Bible/Isaiah/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/Isaiah/15">
          <span class="pr-2">Jesajan kirja - Luku 15</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Sillä Herra armahtaa Jaakobia ja valitsee vielä Israelin ja sijoittaa heidät heidän omaan maahansa; muukalaiset liittyvät heihin ja yhtyvät Jaakobin heimoon. </p>
<p id="v2"><sup><small>2</small></sup>  Kansat ottavat heidät ja tuovat heidät heidän kotiinsa, ja Israelin heimo saa heidät Herran maassa omiksensa, orjiksi ja orjattariksi, ja he vangitsevat vangitsijansa ja vallitsevat käskijöitänsä. </p>
<p id="v3"><sup><small>3</small></sup>  Ja sinä päivänä, jona Herra päästää sinut rauhaan vaivastasi, tuskastasi ja siitä kovasta työstä, jota sinulla teetettiin, <sup id="cite1"><a href="#fn1">[1]</a></sup></p>
<p id="v4"><sup><small>4</small></sup>  sinä virität tämän pilkkalaulun Baabelin kuninkaasta ja sanot: "Kuinka on käskijästä tullut loppu, tullut loppu ahdistuksesta! </p>
<p id="v5"><sup><small>5</small></sup>  Herra on murtanut jumalattomain sauvan, valtiaitten vitsan, </p>
<p id="v6"><sup><small>6</small></sup>  joka kiukussa löi kansoja, löi lakkaamatta, joka vihassa vallitsi kansakuntia, vainosi säälimättä. </p>
<p id="v7"><sup><small>7</small></sup>  Kaikki maa on saanut levon ja rauhan, he puhkeavat riemuun. </p>
<p id="v8"><sup><small>8</small></sup>  Kypressitkin sinusta iloa pitävät sekä Libanonin setrit: 'Sinun maata mentyäsi ei nouse kukaan meitä hakkaamaan'. </p>
<p id="v9"><sup><small>9</small></sup>  Tuonela tuolla alhaalla liikkuu sinun tähtesi, ottaaksensa sinut vastaan, kun tulet. Se herättää haamut sinun tähtesi, kaikki maan johtomiehet, nostattaa valtaistuimiltansa kaikki kansojen kuninkaat. </p>
<p id="v10"><sup><small>10</small></sup>  Kaikki he lausuvat ja sanovat sinulle: 'Myös sinä olet riutunut niinkuin mekin, olet tullut meidän kaltaiseksemme'. </p>
<p id="v11"><sup><small>11</small></sup>  Alas tuonelaan on vaipunut sinun komeutesi, sinun harppujesi helinä; sinun allasi ovat vuoteena madot, toukat ovat peittonasi. </p>
<p id="v12"><sup><small>12</small></sup>  Kuinka olet taivaalta pudonnut, sinä kointähti, aamuruskon poika! Kuinka olet maahan syösty, sinä kansojen kukistaja! <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup> <sup id="cite4"><a href="#fn4">[4]</a></sup></p>
<p id="v13"><sup><small>13</small></sup>  Sinä sanoit sydämessäsi: 'Minä nousen taivaaseen, korkeammalle Jumalan tähtiä minä istuimeni korotan ja istun ilmestysvuorelle, pohjimmaiseen Pohjolaan. <sup id="cite5"><a href="#fn5">[5]</a></sup> <sup id="cite6"><a href="#fn6">[6]</a></sup></p>
<p id="v14"><sup><small>14</small></sup>  Minä nousen pilvien kukkuloille, teen itseni Korkeimman vertaiseksi.' <sup id="cite7"><a href="#fn7">[7]</a></sup></p>
<p id="v15"><sup><small>15</small></sup>  Mutta sinut heitettiin alas tuonelaan, pohjimmaiseen hautaan. </p>
<p id="v16"><sup><small>16</small></sup>  Jotka sinut näkevät, ne katsovat pitkään, tarkastavat sinua: 'Onko tämä se mies, joka järisytti maan, järkytti valtakunnat, </p>
<p id="v17"><sup><small>17</small></sup>  joka teki maanpiirin erämaaksi ja hävitti sen kaupungit, joka ei päästänyt vankejansa kotiin?' </p>
<p id="v18"><sup><small>18</small></sup>  Kansojen kuninkaat kaikki lepäävät kunniassa, kukin kammiossansa. </p>
<p id="v19"><sup><small>19</small></sup>  Mutta sinä olet kaukana haudastasi, poisviskattuna niinkuin hylkyvesa, olet peittynyt surmattujen, miekalla lävistettyjen, kiviseen kuoppaan suistuneitten alle, olet kuin tallattu raato. </p>
<p id="v20"><sup><small>20</small></sup>  Et sinä saa yhtyä heidän kanssaan haudassa, sillä sinä olet maasi hävittänyt, kansasi tappanut. Ei ikinä enää mainita pahantekijäin sukua. </p>
<p id="v21"><sup><small>21</small></sup>  Laittakaa hänen lapsillensa verilöyly heidän isiensä pahain tekojen tähden, etteivät he nousisi ottamaan omaksensa maata ja täyttäisi maanpiiriä kaupungeilla." </p>
<p id="v22"><sup><small>22</small></sup>  Minä nousen heitä vastaan, sanoo Herra Sebaot, ja hävitän Baabelilta nimen ja jäännöksen, suvun ja jälkeläiset, sanoo Herra. </p>
<p id="v23"><sup><small>23</small></sup>  Minä teen sen tuonenkurkien perinnöksi ja vesirämeeksi, minä lakaisen sen pois hävityksen luudalla, sanoo Herra Sebaot. </p>
<p id="v24"><sup><small>24</small></sup>  Herra Sebaot on vannonut sanoen: Totisesti, mitä minä olen ajatellut, se tapahtuu, mitä minä olen päättänyt, se toteutuu: </p>
<p id="v25"><sup><small>25</small></sup>  minä muserran Assurin maassani ja tallaan hänet vuorillani, niin että hänen ikeensä heltiää heidän päältään ja hänen kuormansa heltiää heidän hartioiltansa. </p>
<p id="v26"><sup><small>26</small></sup>  Tämä on päätös, päätetty kaikesta maasta, tämä on käsi, ojennettu kaikkien kansojen yli. </p>
<p id="v27"><sup><small>27</small></sup>  Sillä Herra Sebaot on päättänyt, - kuka sen tyhjäksi tekee? Hänen kätensä on ojennettu, - kuka sen torjuu? </p>
<p id="v28"><sup><small>28</small></sup>  Kuningas Aahaan kuolinvuotena tuli tämä ennustus: </p>
<p id="v29"><sup><small>29</small></sup>  Älä iloitse, Filistea kaikkinesi, siitä että sauva, joka sinua löi, on murtunut. Sillä käärmeen juuresta kasvaa myrkkylisko, ja sen hedelmä on lentävä käärme. </p>
<p id="v30"><sup><small>30</small></sup>  Vaivaisista kurjimmat löytävät laitumen, ja köyhät saavat turvassa levätä, mutta sinun juuresi minä tapan nälkään, ja sinun jäännöksesi surmataan. </p>
<p id="v31"><sup><small>31</small></sup>  Valita, portti, huuda, kaupunki; menehdy pelkoon, Filistea kaikkinesi, sillä pohjoisesta tulee savu; eikä yksikään erkane vihollisen riveistä. </p>
<p id="v32"><sup><small>32</small></sup>  Ja mitä vastataan pakanakansan sanansaattajille? "Herra on perustanut Siionin, ja hänen kansansa kurjat saavat siinä turvan". </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/Isaiah/13">
          <span class="mdi mdi-arrow-left-drop-circle"></span><span class="pl-2">Jesajan kirja - Luku 13</span>
        </a>
        </td>
        <td>
        <a href="/fi/Bible/Isaiah/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/Isaiah/15">
          <span class="pr-2">Jesajan kirja - Luku 15</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 14:3 <i>Levätkää pelosta</i>: <a href="/fi/The_Urantia_Book/131#p2_6">U-k 131:2.6</a>.  <i>Herra antaa teille levon</i>: <a href="/fi/The_Urantia_Book/97#p5_2">U-k 97:5.2</a>. </li>
  <li id="fn2"><a href="#cite2">↑</a> 14:12 <i>Kuinka pudonnut taivaasta</i>: <a href="/fi/The_Urantia_Book/53#p1_3">U-k 53:1.3</a>. </li>
  <li id="fn3"><a href="#cite3">↑</a> 14:12-14 <i>Itsevarmuus ja vapaus</i>: <a href="/fi/The_Urantia_Book/53#p2_2">U-k 53:2.2</a>.  <i>Luciferin manifesti</i>: <a href="/fi/The_Urantia_Book/53#p3_1">U-k 53:3.1</a>. </li>
  <li id="fn4"><a href="#cite4">↑</a> 14:12-20 <i>Lopettakaa kapina</i>: <a href="/fi/The_Urantia_Book/120#p2_2">U-k 120:2.2</a>. </li>
  <li id="fn5"><a href="#cite5">↑</a> 14:13 <i>Paratiisin vuori</i>: <a href="/fi/The_Urantia_Book/43#p4_5">U-k 43:4.5</a>. </li>
  <li id="fn6"><a href="#cite6">↑</a> 14:13-14 <i>Korottaa valtaistuimen poikien yläpuolelle</i>: <a href="/fi/The_Urantia_Book/43#p4_6">U-k 43:4.6</a>. </li>
  <li id="fn7"><a href="#cite7">↑</a> 14:14 <i>Korkein Jumala</i>: <a href="/fi/The_Urantia_Book/93#p2_3">U-k 93:2.3</a>.  <i>Kaikkein Korkein</i>: <a href="/fi/The_Urantia_Book/93#p3_2">U-k 93:3.2</a>.  <i>Most Highs</i>: <a href="/fi/The_Urantia_Book/43#p3_1">U-k 43:3.1</a>. </li>
</ol>
</div>
