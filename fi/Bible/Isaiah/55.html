<!--
title: Jesajan kirja - Luku 55
description: 
published: true
date: 2022-10-6T10:23:21Z
tags: bible, bible—isaiah
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td><a href="/fi/Bible/Isaiah/54">Jesajan kirja - Luku 54</a></td>
        <td><a href="/fi/Bible/Isaiah/Index">Indeksi</a></td>
        <td><a href="/fi/Bible/Isaiah/56">Jesajan kirja - Luku 56</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Kuulkaa, kaikki janoavaiset, tulkaa veden ääreen. Tekin, joilla ei ole rahaa, tulkaa, ostakaa ja syökää; tulkaa, ostakaa ilman rahatta, ilman hinnatta viiniä ja maitoa. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v2"><sup><small>2</small></sup>  Miksi annatte rahan siitä, mikä ei ole leipää, ja työnne ansion siitä, mikä ei ravitse? Kuulkaa minua, niin saatte syödä hyvää, ja teidän sielunne virvoittuu lihavuuden ääressä. </p>
<p id="v3"><sup><small>3</small></sup>  Kallistakaa korvanne ja tulkaa minun tyköni; kuulkaa, niin teidän sielunne saa elää. Ja minä teen teidän kanssanne iankaikkisen liiton, annan lujat Daavidin armot. </p>
<p id="v4"><sup><small>4</small></sup>  Katso, hänet minä asetin kansoille todistajaksi, kansojen ruhtinaaksi ja käskijäksi. <sup id="cite3"><a href="#fn3">[3]</a></sup></p>
<p id="v5"><sup><small>5</small></sup>  Katso, sinä olet kutsuva pakanoita, joita sinä et tunne, ja pakanat, jotka eivät sinua tunne, rientävät sinun tykösi Herran, sinun Jumalasi, tähden, Israelin Pyhän tähden, sillä hän kirkastaa sinut. </p>
<p id="v6"><sup><small>6</small></sup>  Etsikää Herraa silloin, kun hänet löytää voidaan; huutakaa häntä avuksi, kun hän läsnä on. <sup id="cite4"><a href="#fn4">[4]</a></sup></p>
<p id="v7"><sup><small>7</small></sup>  Jumalaton hyljätköön tiensä ja väärintekijä ajatuksensa ja palatkoon Herran tykö, niin hän armahtaa häntä, ja meidän Jumalamme tykö, sillä hänellä on paljon anteeksiantamusta. <sup id="cite5"><a href="#fn5">[5]</a></sup></p>
<p id="v8"><sup><small>8</small></sup>  Sillä minun ajatukseni eivät ole teidän ajatuksianne, eivätkä teidän tienne ole minun teitäni, sanoo Herra. </p>
<p id="v9"><sup><small>9</small></sup>  Vaan niin paljon korkeampi kuin taivas on maata, ovat minun tieni korkeammat teidän teitänne ja minun ajatukseni teidän ajatuksianne. <sup id="cite6"><a href="#fn6">[6]</a></sup></p>
<p id="v10"><sup><small>10</small></sup>  Sillä niinkuin sade ja lumi, joka taivaasta tulee, ei sinne palaja, vaan kostuttaa maan, tekee sen hedelmälliseksi ja kasvavaksi, antaa kylväjälle siemenen ja syöjälle leivän, </p>
<p id="v11"><sup><small>11</small></sup>  niin on myös minun sanani, joka minun suustani lähtee: ei se minun tyköni tyhjänä palaja, vaan tekee sen, mikä minulle otollista on, ja saa menestymään sen, mitä varten minä sen lähetin. </p>
<p id="v12"><sup><small>12</small></sup>  Sillä iloiten te lähdette, ja rauhassa teitä saatetaan; vuoret ja kukkulat puhkeavat riemuun teidän edessänne, ja kaikki kedon puut paukuttavat käsiänsä. </p>
<p id="v13"><sup><small>13</small></sup>  Orjantappurain sijaan on kasvava kypressejä, nokkosten sijaan on kasvava myrttipuita; ja se tulee Herran kunniaksi, iankaikkiseksi merkiksi, joka ei häviä. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fi/Bible/Isaiah/54">Jesajan kirja - Luku 54</a></td>
        <td><a href="/fi/Bible/Isaiah/Index">Indeksi</a></td>
        <td><a href="/fi/Bible/Isaiah/56">Jesajan kirja - Luku 56</a></td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 55:1 <i>Älä koskaan janoa, hengellinen vesi</i>: <a href="/fi/The_Urantia_Book/34#p6_8">U-k 34:6.8</a>. </li>
  <li id="fn2"><a href="#cite2">↑</a> 55:1-3 <i>Valitsemalla jumalallisen</i>: <a href="/fi/The_Urantia_Book/110#p3_7">U-k 110:3.7</a>. </li>
  <li id="fn3"><a href="#cite3">↑</a> 55:4-7 <i>Muutettu rakkauden laiksi</i>: <a href="/fi/The_Urantia_Book/142#p3_22">U-k 142:3.22</a>. </li>
  <li id="fn4"><a href="#cite4">↑</a> 55:6 <i>Etsikää Herraa</i>: <a href="/fi/The_Urantia_Book/169#p1_1">U-k 169:1.1</a>. </li>
  <li id="fn5"><a href="#cite5">↑</a> 55:7 <i>Jumala antaa runsaasti anteeksi</i>: <a href="/fi/The_Urantia_Book/2#p5_4">U-k 2:5.4</a>.  <i>Armoa</i>: <a href="/fi/The_Urantia_Book/131#p10_6">U-k 131:10.6</a>.  <i>Armopalvelu</i>: <a href="/fi/The_Urantia_Book/6#p3_2">U-k 6:3.2</a>.  <i>Hän antaa runsaasti anteeksi</i>: <a href="/fi/The_Urantia_Book/2#p4_1">U-k 2:4.1</a>.  <i>Jumala iloitsee armosta</i>: <a href="/fi/The_Urantia_Book/143#p1_6">U-k 143:1.6</a>.  <i>Kaikkivaltias</i>: <a href="/fi/The_Urantia_Book/142#p3_7">U-k 142:3.7</a>.  <i>Tee parannus, Jumala antaa anteeksi</i>: <a href="/fi/The_Urantia_Book/131#p2_11">U-k 131:2.11</a>.  <i>Jumala on armollinen</i>: <a href="/fi/The_Urantia_Book/2#p5_7">U-k 2:5.7</a>.  <i>Anna jumalattomien hylätä tiet</i>: <a href="/fi/The_Urantia_Book/97#p7_7">U-k 97:7.7</a>.  <i>Jumala iloitsee armosta</i>: <a href="/fi/The_Urantia_Book/143#p1_6">U-k 143:1.6</a>. </li>
  <li id="fn6"><a href="#cite6">↑</a> 55:9 <i>Kuin taivas maata korkeammalla</i>: <a href="/fi/The_Urantia_Book/97#p7_5">U-k 97:7.5</a>.  <i>Jumalan ajatukset ovat korkeammat</i>: <a href="/fi/The_Urantia_Book/131#p2_3">U-k 131:2.3</a>. </li>
</ol>
</div>
