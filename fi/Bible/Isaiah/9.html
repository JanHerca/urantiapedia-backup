<!--
title: Jesajan kirja - Luku 9
description: 
published: true
date: 2022-8-14T17:23:51Z
tags: 
editor: ckeditor
dateCreated: 2022-8-14T17:23:51Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/fi/Bible/Isaiah/8">Jesajan kirja - Luku 8</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/fi/Bible/Isaiah/Index">Indeksi</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/fi/Bible/Isaiah/10">Jesajan kirja - Luku 10</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Kansa, joka pimeydessä vaeltaa, näkee suuren valkeuden; jotka asuvat kuoleman varjon maassa, niille loistaa valkeus. </p>
<p id="v2"><sup><small>2</small></sup>  Sinä lisäät kansan, annat sille suuren ilon; he iloitsevat sinun edessäsi, niinkuin elonaikana iloitaan, niinkuin saaliinjaossa riemuitaan. <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  Sillä heidän kuormansa ikeen, heidän olkainsa vitsan ja heidän käskijänsä sauvan sinä särjet niinkuin Midianin päivänä; </p>
<p id="v4"><sup><small>4</small></sup>  ja kaikki taistelun pauhussa tallatut sotakengät ja verellä tahratut vaipat poltetaan ja tulella kulutetaan. </p>
<p id="v5"><sup><small>5</small></sup>  Sillä lapsi on meille syntynyt, poika on meille annettu, jonka hartioilla on herraus, ja hänen nimensä on: Ihmeellinen neuvonantaja, Väkevä Jumala, Iankaikkinen isä, Rauhanruhtinas. </p>
<p id="v6"><sup><small>6</small></sup>  Herraus on oleva suuri ja rauha loppumaton Daavidin valtaistuimella ja hänen valtakunnallansa; se perustetaan ja vahvistetaan tuomiolla ja vanhurskaudella nyt ja iankaikkisesti. Herran Sebaotin kiivaus on sen tekevä. <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v7"><sup><small>7</small></sup>  Herra lähetti sanan Jaakobia vastaan, ja se iski Israeliin, <sup id="cite4"><a href="#fn4">[4]</a></sup></p>
<p id="v8"><sup><small>8</small></sup>  ja sen sai tuntea koko kansa, Efraim ja Samarian asukkaat, mutta he sanoivat ylpeydessään ja sydämensä kopeudessa: </p>
<p id="v9"><sup><small>9</small></sup>  "Tiilikivet sortuivat maahan, mutta me rakennamme hakatuista kivistä; metsäviikunapuut lyötiin poikki, mutta me panemme setripuita sijaan". </p>
<p id="v10"><sup><small>10</small></sup>  Silloin Herra nostatti sitä vastaan Resinin ahdistajat ja kiihoitti sen viholliset, </p>
<p id="v11"><sup><small>11</small></sup>  aramilaiset edestä ja filistealaiset takaa, ja he söivät Israelia suun täydeltä. Kaikesta tästä ei hänen vihansa ole asettunut, ja vielä on hänen kätensä ojennettu. </p>
<p id="v12"><sup><small>12</small></sup>  Mutta kansa ei palannut kurittajansa tykö, eivätkä he etsineet Herraa Sebaotia. </p>
<p id="v13"><sup><small>13</small></sup>  Sentähden Herra katkaisi Israelilta pään ja hännän, palmunlehvän ja kaislan, yhtenä päivänä. </p>
<p id="v14"><sup><small>14</small></sup>  Vanhin ja arvomies on pää, mutta profeetta, joka valhetta opettaa, on häntä. </p>
<p id="v15"><sup><small>15</small></sup>  Ja tämän kansan johtajat tulivat eksyttäjiksi, ja johdettavat joutuivat hämminkiin. </p>
<p id="v16"><sup><small>16</small></sup>  Sentähden Herra ei iloitse sen nuorista miehistä eikä armahda sen orpoja ja leskiä, sillä he ovat kaikki jumalattomia ja pahantekijöitä, ja jokainen suu puhuu hulluutta. Kaikesta tästä ei hänen vihansa ole asettunut, ja vielä on hänen kätensä ojennettu. </p>
<p id="v17"><sup><small>17</small></sup>  Sillä jumalattomuus palaa tulena, kuluttaa orjantappurat ja ohdakkeet ja sytyttää sankan metsän, niin että se savuna tupruaa ilmaan. </p>
<p id="v18"><sup><small>18</small></sup>  Herran Sebaotin vihasta maa syttyy palamaan, ja kansa on kuin tulen syötävänä; toinen ei sääli toistansa. </p>
<p id="v19"><sup><small>19</small></sup>  Ahmivat oikealta, mutta on yhä nälkä, syövät vasemmalta, mutta eivät saa kylläänsä; jokainen syö oman käsivartensa lihaa: </p>
<p id="v20"><sup><small>20</small></sup>  Manasse Efraimia ja Efraim Manassea, molemmat yhdessä käyvät Juudan kimppuun. Kaikesta tästä ei hänen vihansa ole asettunut, ja vielä on hänen kätensä ojennettu. </p>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 9:2 <i>Elämän paljastunut valo</i>: <a href="/fi/The_Urantia_Book/149#p2_6">U-k 149:2.6</a>.  <i>Valo pakanoille</i>: <a href="/fi/The_Urantia_Book/122#p9_5">U-k 122:9.5</a>.  <i>Todellisen valon valaisema</i>: <a href="/fi/The_Urantia_Book/52#p1_7">U-k 52:1.7</a>.  <i>Pimeydessä suuri valo</i>: <a href="/fi/The_Urantia_Book/190#p5_4">U-k 190:5.4</a>.  <i>Jeesus on maailman valo</i>: <a href="/fi/The_Urantia_Book/162#p5_2">U-k 162:5.2</a>.  <i>Monet istuvat mieluummin pimeydessä</i>: <a href="/fi/The_Urantia_Book/162#p5_3">U-k 162:5.3</a>.  <i>Elämän valon saaminen</i>: <a href="/fi/The_Urantia_Book/132#p2_9">U-k 132:2.9</a>.  <i>Todellinen valo</i>: <a href="/fi/The_Urantia_Book/40#p5_16">U-k 40:5.16</a>.  <i>Hengen valovoima</i>: <a href="/fi/The_Urantia_Book/107#p4_5">U-k 107:4.5</a>.  <i>Valo hengellisessä pimeydessä</i>: <a href="/fi/The_Urantia_Book/191#p4_3">U-k 191:4.3</a>.  <i>Pimeys valkeudeksi</i>: <a href="/fi/The_Urantia_Book/155#p6_3">U-k 155:6.3</a>.  <i>Suuri valo</i>: <a href="/fi/The_Urantia_Book/45#p4_4">U-k 45:4.4</a>.  <i>Hengen valo</i>: <a href="/fi/The_Urantia_Book/0#p6_9">U-k 0:6.9</a>. </li>
  <li id="fn2"><a href="#cite2">↑</a> 9:6 <i>Rauhan ruhtinas</i>: <a href="/fi/The_Urantia_Book/52#p2_5">U-k 52:2.5</a>.  <i>Rauhan ruhtinas</i>: <a href="/fi/The_Urantia_Book/52#p6_1">U-k 52:6.1</a>.  <i>Hallitus harteilla</i>: <a href="/fi/The_Urantia_Book/124#p6_16">U-k 124:6.16</a>.  <i>Rauhan ruhtinas</i>: <a href="/fi/The_Urantia_Book/68#p3_5">U-k 68:3.5</a>.  <i>Rauhan ruhtinas</i>: <a href="/fi/The_Urantia_Book/93#p10_7">U-k 93:10.7</a>. </li>
  <li id="fn3"><a href="#cite3">↑</a> 9:6-7 <i>Valtakunta tulevaisuuden toivona</i>: <a href="/fi/The_Urantia_Book/170#p1_3">U-k 170:1.3</a>. </li>
  <li id="fn4"><a href="#cite4">↑</a> 9:7 <i>Valtakunta nykyisenä todellisuutena</i>: <a href="/fi/The_Urantia_Book/170#p1_2">U-k 170:1.2</a>. </li>
</ol>
</div>
