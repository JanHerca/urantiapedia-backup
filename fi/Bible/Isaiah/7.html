<!--
title: Jesajan kirja - Luku 7
description: 
published: true
date: 2023-11-8T20:28:17Z
tags: bible, bible—isaiah
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/Isaiah/6">
          <span class="mdi mdi-arrow-left-drop-circle"></span><span class="pl-2">Jesajan kirja - Luku 6</span>
        </a>
        </td>
        <td>
        <a href="/fi/Bible/Isaiah/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/Isaiah/8">
          <span class="pr-2">Jesajan kirja - Luku 8</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Aahaan, Jootamin pojan, Ussian pojanpojan, Juudan kuninkaan, aikana lähtivät Resin, Aramin kuningas, ja Pekah, Remaljan poika, Israelin kuningas, sotimaan Jerusalemia vastaan, mutta he eivät voineet valloittaa sitä. </p>
<p id="v2"><sup><small>2</small></sup>  Ja kun Daavidin huoneelle ilmoitettiin sanoma: "Aram on leiriytynyt Efraimiin", niin kuninkaan ja hänen kansansa sydän vapisi, niinkuin metsän puut vapisevat tuulessa. </p>
<p id="v3"><sup><small>3</small></sup>  Silloin Herra sanoi Jesajalle: "Mene Aahasta vastaan, sinä ja sinun poikasi Sear-Jaasub, Ylälammikon vesijohdon päähän, Vanuttajankedon tielle, </p>
<p id="v4"><sup><small>4</small></sup>  ja sano hänelle: Ole varuillasi ja pysy rauhallisena, älä pelkää, älköönkä sydämesi säikkykö noita kahta savuavaa kekäleenpätkää: Resinin ja Aramin ynnä Remaljan pojan vihanvimmaa. </p>
<p id="v5"><sup><small>5</small></sup>  Koska Aram, Efraim ja Remaljan poika ovat hankkineet pahaa sinua vastaan sanoen: </p>
<p id="v6"><sup><small>6</small></sup>  'Lähtekäämme Juudaa vastaan, täyttäkäämme se kauhulla, vallatkaamme se itsellemme ja asettakaamme sinne kuninkaaksi Taabalin poika', </p>
<p id="v7"><sup><small>7</small></sup>  niin sanoo Herra, Herra näin: Ei se onnistu, eikä se tapahdu. </p>
<p id="v8"><sup><small>8</small></sup>  Sillä Aramin pää on Damasko, ja Damaskon pää on Resin - mutta kuusikymmentä viisi vuotta vielä, ja Efraim on muserrettu eikä ole enää kansa - ja Efraimin pää on Samaria, </p>
<p id="v9"><sup><small>9</small></sup>  ja Samarian pää on Remaljan poika. Ellette usko, niin ette kestä." </p>
<p id="v10"><sup><small>10</small></sup>  Ja Herra puhui jälleen Aahaalle sanoen: </p>
<p id="v11"><sup><small>11</small></sup>  "Pyydä itsellesi merkki Herralta, Jumalaltasi, pyydä alhaalta syvyydestä taikka ylhäältä korkeudesta". </p>
<p id="v12"><sup><small>12</small></sup>  Mutta Aahas vastasi: "En pyydä enkä kiusaa Herraa". </p>
<p id="v13"><sup><small>13</small></sup>  Siihen hän lausui: "Kuulkaa, te Daavidin suku, eikö se riitä, että te ihmiset väsytätte, kun vielä minun Jumalanikin itseenne väsytätte? </p>
<p id="v14"><sup><small>14</small></sup>  Sentähden Herra itse antaa teille merkin: Katso, neitsyt tulee raskaaksi ja synnyttää pojan ja antaa hänelle nimen Immanuel. </p>
<p id="v15"><sup><small>15</small></sup>  Voita ja hunajaa hän syö siinä iässä, jolloin hän oppii hylkäämään pahan ja valitsemaan hyvän; </p>
<p id="v16"><sup><small>16</small></sup>  sillä ennenkuin poika on oppinut hylkäämään pahan ja valitsemaan hyvän, tulee autioksi maa, jonka kahta kuningasta sinä kauhistut. </p>
<p id="v17"><sup><small>17</small></sup>  Herra antaa tulla sinulle, sinun kansallesi ja isäsi suvulle ne päivät, joita ei ole ollut siitä asti, kun Efraim luopui Juudasta - antaa tulla Assurin kuninkaan. </p>
<p id="v18"><sup><small>18</small></sup>  Ja sinä päivänä Herra viheltää kärpäset Egyptin virtain suulta ja mehiläiset Assurin maasta, </p>
<p id="v19"><sup><small>19</small></sup>  ja ne tulevat ja laskeutuvat kaikki vuorenrotkoihin ja kallionkoloihin, kaikkiin orjantappurapensaisiin ja kaikille juottopaikoille. </p>
<p id="v20"><sup><small>20</small></sup>  Sinä päivänä Herra ajattaa virran tuolta puolen palkatulla partaveitsellä, Assurin kuninkaalla, pään ja häpykarvat; viepä se vielä parrankin. </p>
<p id="v21"><sup><small>21</small></sup>  Siihen aikaan pitää mies lehmäsen ja pari lammasta, </p>
<p id="v22"><sup><small>22</small></sup>  mutta runsaan maidon tulon tähden hän syö voita; sillä voita ja hunajaa syövät kaikki maahan jäljelle jääneet. </p>
<p id="v23"><sup><small>23</small></sup>  Ja siihen aikaan jokainen paikka, jossa kasvaa tuhat viinipuuta, arvoltaan tuhat hopeasekeliä, joutuu orjantappurain ja ohdakkeiden valtaan. </p>
<p id="v24"><sup><small>24</small></sup>  Sinne on mentävä nuolet ja jousi mukana, sillä koko maa on pelkkää orjantappuraa ja ohdaketta. </p>
<p id="v25"><sup><small>25</small></sup>  Ei yhdellekään niistä vuorista, joita nyt kuokalla kuokitaan, enää mennä orjantappurain ja ohdakkeiden pelosta; ne jäävät härkien laitumeksi ja lammasten tallattavaksi." </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/Isaiah/6">
          <span class="mdi mdi-arrow-left-drop-circle"></span><span class="pl-2">Jesajan kirja - Luku 6</span>
        </a>
        </td>
        <td>
        <a href="/fi/Bible/Isaiah/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/Isaiah/8">
          <span class="pr-2">Jesajan kirja - Luku 8</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
