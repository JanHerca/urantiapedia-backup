<!--
title: Jesajan kirja - Luku 54
description: 
published: true
date: 2023-11-8T20:28:17Z
tags: bible, bible—isaiah
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/Isaiah/53">
          <span class="mdi mdi-arrow-left-drop-circle"></span><span class="pl-2">Jesajan kirja - Luku 53</span>
        </a>
        </td>
        <td>
        <a href="/fi/Bible/Isaiah/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/Isaiah/55">
          <span class="pr-2">Jesajan kirja - Luku 55</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Riemuitse, sinä hedelmätön, joka et ole synnyttänyt, huuda ilosta ja riemahda, sinä, joka et ole synnytyskivuissa ollut. Sillä hyljätyllä on lapsia enemmän kuin aviovaimolla, sanoo Herra. </p>
<p id="v2"><sup><small>2</small></sup>  Tee avaraksi telttasi sija, levennettäköön sinun majojesi seinien kangas. Älä säästele! Pidennä telttaköytesi ja vahvista vaarnasi. </p>
<p id="v3"><sup><small>3</small></sup>  Sillä sinä olet leviävä oikealle ja vasemmalle, sinun jälkeläisesi ottavat omiksensa kansat ja tekevät autiot kaupungit asutuiksi. </p>
<p id="v4"><sup><small>4</small></sup>  Älä pelkää, sillä et sinä häpeään joudu; älä ole häpeissäsi, sillä et sinä ole pettyvä. Nuoruutesi häpeän sinä olet unhottava, leskeytesi pilkkaa et ole enää muistava. <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  Sillä hän, joka sinut teki, on sinun aviomiehesi, Herra Sebaot on hänen nimensä, sinun lunastajasi on Israelin Pyhä, hän joka kaiken maan Jumalaksi kutsutaan. </p>
<p id="v6"><sup><small>6</small></sup>  Sillä niinkuin hyljätyn, syvästi murheellisen vaimon on Herra sinut kutsunut - nuoruuden vaimon, joka on ollut halveksittu, sanoo sinun Jumalasi. </p>
<p id="v7"><sup><small>7</small></sup>  Vähäksi silmänräpäykseksi minä hylkäsin sinut, mutta minä kokoan sinut jälleen suurella laupeudella. </p>
<p id="v8"><sup><small>8</small></sup>  Ylitsevuotavassa vihassani minä peitin sinulta kasvoni silmänräpäykseksi, mutta minä armahdan sinut iankaikkisella armolla, sanoo Herra, sinun lunastajasi. <sup id="cite2"><a href="#fn2">[2]</a></sup></p>
<p id="v9"><sup><small>9</small></sup>  Sillä tämä on minulle, niinkuin olivat Nooan vedet: niinkuin minä vannoin, etteivät Nooan vedet enää tulvi maan ylitse, niin minä vannon, etten enää vihastu sinuun enkä sinua nuhtele. </p>
<p id="v10"><sup><small>10</small></sup>  Sillä vuoret väistykööt ja kukkulat horjukoot, mutta minun armoni ei sinusta väisty, eikä minun rauhanliittoni horju, sanoo Herra, sinun armahtajasi. </p>
<p id="v11"><sup><small>11</small></sup>  Sinä kurja, myrskyn raastama, sinä lohduton! Katso, minä muuraan sinun kivesi kiiltokivellä, panen sinun perustuksesi safiireista, <sup id="cite3"><a href="#fn3">[3]</a></sup></p>
<p id="v12"><sup><small>12</small></sup>  minä teen sinun harjasi rubiineista ja sinun porttisi kristalleista ja koko sinun ympärysmuurisi jalokivistä. </p>
<p id="v13"><sup><small>13</small></sup>  Sinun lapsesi ovat kaikki Herran opetuslapsia, ja suuri rauha on sinun lapsillasi oleva. <sup id="cite4"><a href="#fn4">[4]</a></sup></p>
<p id="v14"><sup><small>14</small></sup>  Sinut vahvistetaan vanhurskaudella; sinä olet oleva kaukana väkivallasta, sillä ei sinulla ole pelkäämistä, ja kaukana hävityksestä, sillä ei se sinua lähesty. </p>
<p id="v15"><sup><small>15</small></sup>  Jos sinun kimppuusi karataan, ei se ole minusta; joka kimppuusi karkaa, se eteesi kaatuu. </p>
<p id="v16"><sup><small>16</small></sup>  Katso, minä olen luonut sepän, joka lietsoo hiilivalkeata ja kuonnuttaa aseen käytäntöönsä; mutta minä olen myös luonut tuhontuottajan hävittämään sen. </p>
<p id="v17"><sup><small>17</small></sup>  Jokainen ase, joka valmistetaan sinun varallesi, on oleva tehoton; ja jokaisen kielen, joka nousee käymään sinun kanssasi oikeutta, sinä osoitat vääräksi. Tämä on Herran palvelijain perintöosa, tämä heidän vanhurskautensa, minulta saatu, sanoo Herra. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/Isaiah/53">
          <span class="mdi mdi-arrow-left-drop-circle"></span><span class="pl-2">Jesajan kirja - Luku 53</span>
        </a>
        </td>
        <td>
        <a href="/fi/Bible/Isaiah/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/Isaiah/55">
          <span class="pr-2">Jesajan kirja - Luku 55</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 54:4,14 <i>Pelosta pelastettu</i>: <a href="/fi/The_Urantia_Book/95#p4_3">U-k 95:4.3</a>. </li>
  <li id="fn2"><a href="#cite2">↑</a> 54:8 <i>Jumala on armollinen</i>: <a href="/fi/The_Urantia_Book/2#p5_7">U-k 2:5.7</a>.  <i>Kaikkivaltias</i>: <a href="/fi/The_Urantia_Book/142#p3_7">U-k 142:3.7</a>.  <i>Armopalvelu</i>: <a href="/fi/The_Urantia_Book/6#p3_2">U-k 6:3.2</a>.  <i>Armoa</i>: <a href="/fi/The_Urantia_Book/131#p10_6">U-k 131:10.6</a>.  <i>Hänen armonsa on ikuinen</i>: <a href="/fi/The_Urantia_Book/2#p4_1">U-k 2:4.1</a>. </li>
  <li id="fn3"><a href="#cite3">↑</a> 54:11-12 <i>Koristajat</i>: <a href="/fi/The_Urantia_Book/44#p6_1">U-k 44:6.1</a>. </li>
  <li id="fn4"><a href="#cite4">↑</a> 54:13 <i>Jumala opettaa kaikkia</i>: <a href="/fi/The_Urantia_Book/153#p2_11">U-k 153:2.11</a>.  <i>Hengen opettama</i>: <a href="/fi/The_Urantia_Book/156#p5_2">U-k 156:5.2</a>. </li>
</ol>
</div>
