<!--
title: Jesajan kirja - Luku 66
description: 
published: true
date: 2022-10-6T10:23:21Z
tags: bible, bible—isaiah
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td><a href="/fi/Bible/Isaiah/65">Jesajan kirja - Luku 65</a></td>
        <td><a href="/fi/Bible/Isaiah/Index">Indeksi</a></td>
        <td> </td>
      </tr>
    </tbody>
  </table>
</figure>
<p id="v1"><sup><small>1</small></sup>  Näin sanoo Herra: Taivas on minun valtaistuimeni, ja maa on minun jalkojeni astinlauta. Mikä olisi huone, jonka te minulle rakentaisitte, mikä paikka olisi minun leposijani? <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v2"><sup><small>2</small></sup>  Minun käteni on kaikki nämä tehnyt, ja niin ovat kaikki nämä syntyneet, sanoo Herra. Mutta minä katson sen puoleen, joka on nöyrä, jolla on särjetty henki ja arka tunto minun sanani edessä. </p>
<p id="v3"><sup><small>3</small></sup>  Joka teurastaa härän, mutta myös tappaa miehen, joka uhraa lampaan, mutta myös taittaa koiralta niskan, joka uhraa ruokauhrin, mutta myös sian verta, joka polttaa suitsuketta, mutta myös ylistää epäjumalaa: nämä ovat valinneet omat tiensä. Ja niinkuin heidän sielunsa on mielistynyt heidän iljetyksiinsä, </p>
<p id="v4"><sup><small>4</small></sup>  niin minäkin valitsen heidän vaivaamisensa ja annan heille tulla sen, mitä he pelkäävät, koska ei kukaan vastannut, kun minä kutsuin, koska he eivät kuulleet, kun minä puhuin, vaan tekivät sitä, mikä on pahaa minun silmissäni, ja valitsivat sen, mikä ei ole minulle otollista. </p>
<p id="v5"><sup><small>5</small></sup>  Kuulkaa Herran sana, te, jotka olette aralla tunnolla hänen sanansa edessä: Teidän veljenne, jotka vihaavat teitä ja työntävät teidät luotaan minun nimeni tähden, sanovat: "Osoittakoon Herra kunniansa, että me näemme teidän ilonne!" Mutta he joutuvat häpeään. <sup id="cite3"><a href="#fn3">[3]</a></sup></p>
<p id="v6"><sup><small>6</small></sup>  Metelin ääni kaupungista! Ääni temppelistä! Herran ääni: hän maksaa palkan vihollisillensa! </p>
<p id="v7"><sup><small>7</small></sup>  Ennenkuin Siion kipuja tuntee, hän synnyttää; ennenkuin hänelle tuskat tulevat, hän saa poikalapsen. </p>
<p id="v8"><sup><small>8</small></sup>  Kuka on sellaista kuullut, kuka senkaltaista nähnyt? Syntyykö maa yhden päivän kivulla, tahi synnytetäänkö kansa yhdellä haavaa? Siionhan tunsi kipuja ja samalla jo synnytti lapsensa. </p>
<p id="v9"><sup><small>9</small></sup>  Minäkö avaisin kohdun sallimatta synnyttää, sanoo Herra, tahi minäkö, joka saatan synnyttämään, sulkisin kohdun? </p>
<p id="v10"><sup><small>10</small></sup>  Iloitkaa Jerusalemin kanssa ja riemuitkaa hänestä kaikki, jotka häntä rakastatte; iloitsemalla iloitkaa hänen kanssaan, te, jotka olette hänen tähtensä surreet, </p>
<p id="v11"><sup><small>11</small></sup>  että imisitte ja tulisitte ravituiksi hänen lohdutuksensa rinnoista, että joisitte ja virkistyisitte hänen kunniansa runsaudesta. </p>
<p id="v12"><sup><small>12</small></sup>  Sillä näin sanoo Herra: Minä ohjaan hänen tykönsä rauhan niinkuin virran ja kansojen kunnian niinkuin tulvajoen. Ja te saatte imeä, kainalossa teitä kannetaan, ja polvilla pitäen teitä hyväillään. <sup id="cite4"><a href="#fn4">[4]</a></sup></p>
<p id="v13"><sup><small>13</small></sup>  Niinkuin äiti lohduttaa lastansa, niin minä lohdutan teitä, ja Jerusalemissa te saatte lohdutuksen. </p>
<p id="v14"><sup><small>14</small></sup>  Te näette sen, ja teidän sydämenne iloitsee, ja teidän luunne virkistyvät kuin vihanta ruoho; ja Herran käsi tulee tunnetuksi hänen palvelijoissansa, mutta vihollistensa hän antaa tuntea vihansa. </p>
<p id="v15"><sup><small>15</small></sup>  Sillä katso, Herra tulee tulessa, ja hänen vaununsa ovat kuin myrskytuuli; ja hän antaa vihansa purkautua hehkussa ja nuhtelunsa tulenliekeissä. </p>
<p id="v16"><sup><small>16</small></sup>  Herra käy tuomiolle kaiken lihan kanssa tulella ja miekallaan; ja Herran surmaamia on oleva paljon. </p>
<p id="v17"><sup><small>17</small></sup>  Jotka pyhittäytyvät ja puhdistautuvat puutarha-menoja varten, seuraten miestä, joka on heidän keskellänsä, jotka syövät sianlihaa ja muuta inhottavaa sekä hiiriä, niistä kaikista tulee loppu, sanoo Herra. </p>
<p id="v18"><sup><small>18</small></sup>  Minä tunnen heidän tekonsa ja ajatuksensa. Aika tulee, että minä kokoan kaikki kansat ja kielet, ja he tulevat ja näkevät minun kunniani. </p>
<p id="v19"><sup><small>19</small></sup>  Ja minä teen tunnusteon heidän keskellänsä ja lähetän pakoonpäässeitä heidän joukostansa pakanain tykö Tarsiiseen, Puuliin ja Luudiin, jousenjännittäjäin tykö, Tuubaliin ja Jaavaniin, kaukaisiin merensaariin, jotka eivät ole kuulleet minusta kerrottavan eivätkä nähneet minun kunniaani, ja he ilmoittavat minun kunniani pakanain keskuudessa. </p>
<p id="v20"><sup><small>20</small></sup>  Ja he tuovat kaikki teidän veljenne kaikista kansoista uhrilahjana Herralle hevosilla, vaunuilla, kantotuoleilla, muuleilla ja ratsukameleilla minun pyhälle vuorelleni Jerusalemiin, sanoo Herra, niinkuin israelilaiset tuovat ruokauhrin puhtaassa astiassa Herran temppeliin. </p>
<p id="v21"><sup><small>21</small></sup>  Ja heitäkin minä otan leeviläisiksi papeiksi, sanoo Herra. </p>
<p id="v22"><sup><small>22</small></sup>  Niinkuin uudet taivaat ja uusi maa, jotka minä teen, pysyvät minun kasvojeni edessä, sanoo Herra, niin pysyy teidän siemenenne ja teidän nimenne. <sup id="cite5"><a href="#fn5">[5]</a></sup> <sup id="cite6"><a href="#fn6">[6]</a></sup></p>
<p id="v23"><sup><small>23</small></sup>  Joka kuukausi uudenkuun päivänä ja joka viikko sapattina tulee kaikki liha kumartaen rukoilemaan minua, sanoo Herra. </p>
<p id="v24"><sup><small>24</small></sup>  Ja he käyvät ulos katselemaan niiden miesten ruumiita, jotka ovat luopuneet minusta; sillä heidän matonsa ei kuole, eikä heidän tulensa sammu, ja he ovat kauhistukseksi kaikelle lihalle. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fi/Bible/Isaiah/65">Jesajan kirja - Luku 65</a></td>
        <td><a href="/fi/Bible/Isaiah/Index">Indeksi</a></td>
        <td> </td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 66:1 <i>Taivas on valtaistuin, maa jakkara</i>: <a href="/fi/The_Urantia_Book/97#p7_11">U-k 97:7.11</a>. </li>
  <li id="fn2"><a href="#cite2">↑</a> 66:1-2 <i>Jeesus lukee valitut jakeet</i>: <a href="/fi/The_Urantia_Book/137#p6_2">U-k 137:6.2</a>. </li>
  <li id="fn3"><a href="#cite3">↑</a> 66:5-8 <i>Jeesus lukee valitut jakeet</i>: <a href="/fi/The_Urantia_Book/137#p6_2">U-k 137:6.2</a>. </li>
  <li id="fn4"><a href="#cite4">↑</a> 66:12-14 <i>Jeesus lukee valitut jakeet</i>: <a href="/fi/The_Urantia_Book/137#p6_2">U-k 137:6.2</a>. </li>
  <li id="fn5"><a href="#cite5">↑</a> 66:22 <i>Uusi taivas ja uusi maa</i>: <a href="/fi/The_Urantia_Book/176#p1_6">U-k 176:1.6</a>.  <i>Uusi taivas</i>: <a href="/fi/The_Urantia_Book/15#p7_1">U-k 15:7.1</a>.  <i>Uusi taivas ja uusi maa</i>: <a href="/fi/The_Urantia_Book/52#p7_11">U-k 52:7.11</a>.  <i>Uusi taivas ja uusi maa</i>: <a href="/fi/The_Urantia_Book/135#p5_4">U-k 135:5.4</a>. </li>
  <li id="fn6"><a href="#cite6">↑</a> 66:22-23 <i>Kaiken lihan on palvottava Jumalaa</i>: <a href="/fi/The_Urantia_Book/52#p7_12">U-k 52:7.12</a>. </li>
</ol>
</div>
