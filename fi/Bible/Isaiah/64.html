<!--
title: Jesajan kirja - Luku 64
description: 
published: true
date: 2023-11-8T20:28:17Z
tags: bible, bible—isaiah
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/Isaiah/63">
          <span class="mdi mdi-arrow-left-drop-circle"></span><span class="pl-2">Jesajan kirja - Luku 63</span>
        </a>
        </td>
        <td>
        <a href="/fi/Bible/Isaiah/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/Isaiah/65">
          <span class="pr-2">Jesajan kirja - Luku 65</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Oi, jospa sinä halkaisisit taivaat ja astuisit alas, niin että vuoret järkkyisivät sinun edessäsi, niinkuin risut leimahtavat tuleen, niinkuin vesi tulella kiehuu, </p>
<p id="v2"><sup><small>2</small></sup>  että tekisit nimesi tunnetuksi vastustajillesi ja kansat vapisisivat sinun kasvojesi edessä, </p>
<p id="v3"><sup><small>3</small></sup>  kun sinä teet peljättäviä tekoja, joita emme odottaa voineet! Oi, jospa astuisit alas, niin että vuoret järkkyisivät sinun edessäsi! </p>
<p id="v4"><sup><small>4</small></sup>  Ei ole ikiajoista kuultu, ei ole korviin tullut, ei ole silmä nähnyt muuta Jumalaa, paitsi sinut, joka senkaltaisia tekisi häntä odottavalle. <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  Sinä käyt niitä kohden, jotka ilolla vanhurskautta tekevät ja jotka sinun teilläsi sinua muistavat. Katso, sinä vihastuit, ja me jouduimme synnin alaisiksi; niin on ollut ikiajoista asti - saammeko avun? </p>
<p id="v6"><sup><small>6</small></sup>  Kaikki me olimme kuin saastaiset, ja niinkuin tahrattu vaate oli kaikki meidän vanhurskautemme. Ja kaikki me olemme lakastuneet kuin lehdet, ja pahat tekomme heittelevät meitä niinkuin tuuli. </p>
<p id="v7"><sup><small>7</small></sup>  Ei ole ketään, joka avukseen huutaa sinun nimeäsi, joka herää pitämään sinusta kiinni; sillä sinä olet peittänyt kasvosi meiltä, jättänyt meidät menehtymään syntiemme valtaan. </p>
<p id="v8"><sup><small>8</small></sup>  Mutta olethan sinä, Herra, meidän isämme; me olemme savi, ja sinä olet meidän valajamme, kaikki me olemme sinun kättesi tekoa. <sup id="cite2"><a href="#fn2">[2]</a></sup></p>
<p id="v9"><sup><small>9</small></sup>  Älä, Herra, vihastu ylenmäärin, äläkä ainiaan muistele pahoja tekoja. Katso ja huomaa, että me kaikki olemme sinun kansasi. </p>
<p id="v10"><sup><small>10</small></sup>  Sinun pyhät kaupunkisi ovat tulleet erämaaksi, Siion on erämaaksi tullut, Jerusalem autioksi. </p>
<p id="v11"><sup><small>11</small></sup>  Meidän pyhä ja ihana temppelimme, jossa isämme sinua ylistivät, on tulella poltettu, ja rauniona on kaikki meille kallisarvoinen. </p>
<p id="v12"><sup><small>12</small></sup>  Vaikka nämä näin ovat, voitko, Herra, pidättää itsesi, voitko olla vaiti ja vaivata meitä ylenmäärin? </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/Isaiah/63">
          <span class="mdi mdi-arrow-left-drop-circle"></span><span class="pl-2">Jesajan kirja - Luku 63</span>
        </a>
        </td>
        <td>
        <a href="/fi/Bible/Isaiah/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/Isaiah/65">
          <span class="pr-2">Jesajan kirja - Luku 65</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 64:4 <i>Silmä ei näe, korva ei kuule</i>: <a href="/fi/The_Urantia_Book/24#p6_2">U-k 24:6.2</a>.  <i>astui ihmisen mieleen</i>: <a href="/fi/The_Urantia_Book/44#p2_1">U-k 44:2.1</a>.  <i>Silmä ei ole nähnyt, korva ei ole kuullut jne.</i>: <a href="/fi/The_Urantia_Book/181#p2_20">U-k 181:2.20</a>.  <i>Edentian puutarhat</i>: <a href="/fi/The_Urantia_Book/43#p6_8">U-k 43:6.8</a>.  <i>Silmä ei ole nähnyt eikä korva kuullut</i>: <a href="/fi/The_Urantia_Book/11#p4_5">U-k 11:4.5</a>.  <i>Jumalaa ei voi löytää tuntemalla</i>: <a href="/fi/The_Urantia_Book/131#p10_3">U-k 131:10.3</a>. </li>
  <li id="fn2"><a href="#cite2">↑</a> 64:8 <i>Isän käsite</i>: <a href="/fi/The_Urantia_Book/196#p0_2">U-k 196:0.2</a>.  <i>Jumala oli juutalaisen kansan isä</i>: <a href="/fi/The_Urantia_Book/141#p4_1">U-k 141:4.1</a>. </li>
</ol>
</div>
