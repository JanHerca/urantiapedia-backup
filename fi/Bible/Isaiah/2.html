<!--
title: Jesajan kirja - Luku 2
description: 
published: true
date: 2022-10-6T10:23:21Z
tags: bible, bible—isaiah
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td><a href="/fi/Bible/Isaiah/1">Jesajan kirja - Luku 1</a></td>
        <td><a href="/fi/Bible/Isaiah/Index">Indeksi</a></td>
        <td><a href="/fi/Bible/Isaiah/3">Jesajan kirja - Luku 3</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Sana, jonka Jesaja, Aamoksen poika, näki Juudasta ja Jerusalemista. </p>
<p id="v2"><sup><small>2</small></sup>  Aikojen lopussa on Herran temppelin vuori seisova vahvana, ylimmäisenä vuorista, kukkuloista korkeimpana, ja kaikki pakanakansat virtaavat sinne. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v3"><sup><small>3</small></sup>  Monet kansat lähtevät liikkeelle sanoen: "Tulkaa, nouskaamme Herran vuorelle, Jaakobin Jumalan temppeliin, että hän opettaisi meille teitänsä ja me vaeltaisimme hänen polkujansa; sillä Siionista lähtee laki, Jerusalemista Herran sana". <sup id="cite4"><a href="#fn4">[4]</a></sup></p>
<p id="v4"><sup><small>4</small></sup>  Ja hän tuomitsee pakanakansojen kesken, säätää oikeutta monille kansoille. Niin he takovat miekkansa vantaiksi ja keihäänsä vesureiksi; kansa ei nosta miekkaa kansaa vastaan, eivätkä he enää opettele sotimaan. <sup id="cite5"><a href="#fn5">[5]</a></sup></p>
<p id="v5"><sup><small>5</small></sup>  Jaakobin heimo, tulkaa, vaeltakaamme Herran valkeudessa. </p>
<p id="v6"><sup><small>6</small></sup>  Sillä sinä olet hyljännyt kansasi, Jaakobin heimon, koska he ovat täynnä Idän menoa, täynnä ennustelijoita niinkuin filistealaiset, ja lyövät kättä muukalaisten kanssa. </p>
<p id="v7"><sup><small>7</small></sup>  Heidän maansa tuli täyteen hopeata ja kultaa, eikä heidän aarteillaan ole määrää; heidän maansa tuli täyteen hevosia, eikä heidän vaunuillaan ole määrää. </p>
<p id="v8"><sup><small>8</small></sup>  Heidän maansa tuli täyteen epäjumalia, he kumartavat kättensä tekoa, sitä, minkä heidän sormensa ovat tehneet. </p>
<p id="v9"><sup><small>9</small></sup>  Silloin ihminen masentuu ja mies painuu maahan, mutta älä anna heille anteeksi. </p>
<p id="v10"><sup><small>10</small></sup>  Mene kallion kätköön, piiloudu maan peittoon Herran kauhua ja hänen valtansa kirkkautta pakoon. </p>
<p id="v11"><sup><small>11</small></sup>  Ihmisten ylpeät silmät painuvat maahan, miesten korskeus masentuu, ja sinä päivänä Herra yksinänsä on korkea. </p>
<p id="v12"><sup><small>12</small></sup>  Sillä Herran Sebaotin päivä kohtaa kaikkea ylpeää ja korskeata ja kaikkea ylhäistä, niin että se maahan painuu, </p>
<p id="v13"><sup><small>13</small></sup>  kaikkia Libanonin setripuita, noita korkeita ja ylhäisiä, kaikkia Baasanin tammia, </p>
<p id="v14"><sup><small>14</small></sup>  kaikkia korkeita vuoria ja kaikkia ylhäisiä kukkuloita, </p>
<p id="v15"><sup><small>15</small></sup>  kaikkia korkeita torneja ja kaikkia vahvoja muureja, </p>
<p id="v16"><sup><small>16</small></sup>  kaikkia Tarsiin-laivoja ja kaikkea kallista ja ihanaa. </p>
<p id="v17"><sup><small>17</small></sup>  Silloin masentuu ihmisten ylpeys, ja miesten korskeus painuu maahan, ja sinä päivänä Herra yksinänsä on korkea. </p>
<p id="v18"><sup><small>18</small></sup>  Mutta epäjumalat katoavat kaikki tyynni. </p>
<p id="v19"><sup><small>19</small></sup>  Silloin mennään kallioluoliin ja maakuoppiin Herran kauhua ja hänen valtansa kirkkautta pakoon, kun hän nousee maata kauhistuttamaan. <sup id="cite6"><a href="#fn6">[6]</a></sup></p>
<p id="v20"><sup><small>20</small></sup>  Sinä päivänä ihmiset viskaavat pois myyrille ja yököille hopea- ja kultajumalansa, jotka he ovat tehneet kumarrettaviksensa. </p>
<p id="v21"><sup><small>21</small></sup>  Ja he menevät vuorenrotkoihin ja kallionkoloihin Herran kauhua ja hänen valtansa kirkkautta pakoon, kun hän nousee maata kauhistuttamaan. </p>
<p id="v22"><sup><small>22</small></sup>  Luopukaa siis ihmisistä, joilla on vain henkäys sieraimissa, sillä minkä arvoiset he ovat! </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fi/Bible/Isaiah/1">Jesajan kirja - Luku 1</a></td>
        <td><a href="/fi/Bible/Isaiah/Index">Indeksi</a></td>
        <td><a href="/fi/Bible/Isaiah/3">Jesajan kirja - Luku 3</a></td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 2:2 <i>Pyhät vuoret</i>: <a href="/fi/The_Urantia_Book/85#p1_5">U-k 85:1.5</a>. </li>
  <li id="fn2"><a href="#cite2">↑</a> 2:2-4 <i>Juutalaisten näkemykset: yliluonnollinen alkuperä</i>: <a href="/fi/The_Urantia_Book/170#p1_5">U-k 170:1.5</a>. </li>
  <li id="fn3"><a href="#cite3">↑</a> 2:2-5 <i>Juutalaiset näkivät Jumalan kaikkien kuninkaana</i>: <a href="/fi/The_Urantia_Book/141#p4_1">U-k 141:4.1</a>. </li>
  <li id="fn4"><a href="#cite4">↑</a> 2:3 <i>Hengen opettama</i>: <a href="/fi/The_Urantia_Book/156#p5_2">U-k 156:5.2</a>. </li>
  <li id="fn5"><a href="#cite5">↑</a> 2:4 <i>Kansakunnat eivät enää opi sotimaan</i>: <a href="/fi/The_Urantia_Book/159#p5_6">U-k 159:5.6</a>. </li>
  <li id="fn6"><a href="#cite6">↑</a> 2:19-21 <i>Majesteettisesti loistava, kirkas</i>: <a href="/fi/The_Urantia_Book/2#p1_2">U-k 2:1.2</a>. </li>
</ol>
</div>
