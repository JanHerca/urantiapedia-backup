<!--
title: Jesajan kirja - Luku 6
description: 
published: true
date: 2022-8-14T17:23:51Z
tags: 
editor: ckeditor
dateCreated: 2022-8-14T17:23:51Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/fi/Bible/Isaiah/5">Jesajan kirja - Luku 5</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/fi/Bible/Isaiah/Index">Indeksi</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/fi/Bible/Isaiah/7">Jesajan kirja - Luku 7</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Kuningas Ussian kuolinvuotena minä näin Herran istuvan korkealla ja ylhäisellä istuimella, ja hänen vaatteensa liepeet täyttivät temppelin. </p>
<p id="v2"><sup><small>2</small></sup>  Serafit seisoivat hänen ympärillään; kullakin oli kuusi siipeä: kahdella he peittivät kasvonsa, kahdella he peittivät jalkansa, ja kahdella he lensivät. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v3"><sup><small>3</small></sup>  Ja he huusivat toinen toisellensa ja sanoivat: "Pyhä, pyhä, pyhä Herra Sebaot; kaikki maa on täynnä hänen kunniaansa". </p>
<p id="v4"><sup><small>4</small></sup>  Ja kynnysten perustukset vapisivat heidän huutonsa äänestä, ja huone täyttyi savulla. </p>
<p id="v5"><sup><small>5</small></sup>  Niin minä sanoin: "Voi minua! Minä hukun, sillä minulla on saastaiset huulet, ja minä asun kansan keskellä, jolla on saastaiset huulet; sillä minun silmäni ovat nähneet kuninkaan, Herran Sebaotin." </p>
<p id="v6"><sup><small>6</small></sup>  Silloin lensi minun luokseni yksi serafeista, kädessään hehkuva kivi, jonka hän oli pihdeillä ottanut alttarilta, </p>
<p id="v7"><sup><small>7</small></sup>  ja kosketti sillä minun suutani sanoen: "Katso, tämä on koskettanut sinun huuliasi; niin on sinun velkasi poistettu ja syntisi sovitettu". </p>
<p id="v8"><sup><small>8</small></sup>  Ja minä kuulin Herran äänen sanovan: "Kenenkä minä lähetän? Kuka menee meidän puolestamme?" Minä sanoin: "Katso, tässä minä olen, lähetä minut". <sup id="cite3"><a href="#fn3">[3]</a></sup></p>
<p id="v9"><sup><small>9</small></sup>  Niin hän sanoi: "Mene ja sano tälle kansalle: 'Kuulemalla kuulkaa, älkääkä ymmärtäkö, näkemällä nähkää, älkääkä käsittäkö'. <sup id="cite4"><a href="#fn4">[4]</a></sup></p>
<p id="v10"><sup><small>10</small></sup>  Paaduta tämän kansan sydän, koveta sen korvat, sokaise sen silmät, ettei se näkisi silmillään, ei kuulisi korvillaan, ei ymmärtäisi sydämellään eikä kääntyisi ja parannetuksi tulisi." <sup id="cite5"><a href="#fn5">[5]</a></sup></p>
<p id="v11"><sup><small>11</small></sup>  Mutta minä sanoin: "Kuinka kauaksi aikaa, Herra?" Hän vastasi: "Siihen asti, kunnes kaupungit tulevat autioiksi, asumattomiksi, ja talot tyhjiksi ihmisistä ja pellot on hävitetty erämaaksi; <sup id="cite6"><a href="#fn6">[6]</a></sup></p>
<p id="v12"><sup><small>12</small></sup>  kunnes Herra on karkoittanut ihmiset kauas ja suuri autius tullut keskelle maata. </p>
<p id="v13"><sup><small>13</small></sup>  Ja jos siellä on jäljellä kymmenes osa, niin hävitetään vielä sekin. Mutta niinkuin tammesta ja rautatammesta jää kaadettaessa kanto, niin siitäkin: se kanto on pyhä siemen." </p>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 6:2 <i>Enkelin siivet</i>: <a href="/fi/The_Urantia_Book/39#p5_12">U-k 39:5.12</a>. </li>
  <li id="fn2"><a href="#cite2">↑</a> 6:2,6 <i>Serafi</i>: <a href="/fi/The_Urantia_Book/38#p1_1">U-k 38:1.1</a>. </li>
  <li id="fn3"><a href="#cite3">↑</a> 6:8 <i>Tässä olen minä, lähetä minut</i>: <a href="/fi/The_Urantia_Book/163#p4_10">U-k 163:4.10</a>. </li>
  <li id="fn4"><a href="#cite4">↑</a> 6:9 <i>Katso näkemättä jne</i>: <a href="/fi/The_Urantia_Book/151#p1_4">U-k 151:1.4</a>. </li>
  <li id="fn5"><a href="#cite5">↑</a> 6:10 <i>Tarkoituksella sokea, kovasydäminen</i>: <a href="/fi/The_Urantia_Book/174#p5_3">U-k 174:5.3</a>.  <i>Silmät ja korvat kiinni</i>: <a href="/fi/The_Urantia_Book/151#p1_4">U-k 151:1.4</a>. </li>
  <li id="fn6"><a href="#cite6">↑</a> 6:11 <i>Kuinka kauan, Herra, kuinka kauan</i>: <a href="/fi/The_Urantia_Book/97#p8_3">U-k 97:8.3</a>. </li>
</ol>
</div>
