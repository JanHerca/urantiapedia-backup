<!--
title: Viides Mooseksen kirja - Luku 8
description: 
published: true
date: 2023-11-8T20:28:17Z
tags: bible, bible—deuteronomy
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/Deuteronomy/7">
          <span class="mdi mdi-arrow-left-drop-circle"></span><span class="pl-2">Viides Mooseksen kirja - Luku 7</span>
        </a>
        </td>
        <td>
        <a href="/fi/Bible/Deuteronomy/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/Deuteronomy/9">
          <span class="pr-2">Viides Mooseksen kirja - Luku 9</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  "Pitäkää tarkoin kaikki käskyt, jotka minä tänä päivänä sinulle annan, että eläisitte ja lisääntyisitte ja pääsisitte ottamaan omaksenne sen maan, jonka Herra valalla vannoen on luvannut teidän isillenne. </p>
<p id="v2"><sup><small>2</small></sup>  Ja muista kaikki, mitä on tapahtunut sillä tiellä, jota Herra, sinun Jumalasi, näinä neljänäkymmenenä vuotena on sinua kuljettanut erämaassa nöyryyttääksensä sinua ja koetellaksensa sinua ja tietääksensä, mitä sinun sydämessäsi on: tahdotko noudattaa hänen käskyjänsä vai etkö. </p>
<p id="v3"><sup><small>3</small></sup>  Hän nöyryytti sinua ja antoi sinun nähdä nälkää, ja hän antoi sinulle mannaa syödä, jota et ennen tuntenut ja jota eivät isäsikään tunteneet, opettaaksensa sinut ymmärtämään, että ihminen ei elä ainoastaan leivästä, vaan että hän elää jokaisesta sanasta, joka Herran suusta lähtee. <sup id="cite1"><a href="#fn1">[1]</a></sup></p>
<p id="v4"><sup><small>4</small></sup>  Sinun vaatteesi eivät kuluneet yltäsi, eivätkä sinun jalkasi ajettuneet näinä neljänäkymmenenä vuotena. </p>
<p id="v5"><sup><small>5</small></sup>  Tiedä siis sydämessäsi, että Herra, sinun Jumalasi, kasvattaa sinua, niinkuin isä kasvattaa poikaansa. <sup id="cite2"><a href="#fn2">[2]</a></sup></p>
<p id="v6"><sup><small>6</small></sup>  Ja noudata Herran, sinun Jumalasi, käskyjä, vaella hänen teitänsä ja pelkää häntä. </p>
<p id="v7"><sup><small>7</small></sup>  Sillä Herra, sinun Jumalasi, vie sinut hyvään maahan, laaksoissa ja vuorilla vuotavien purojen, lähteiden ja syvien vesien maahan, </p>
<p id="v8"><sup><small>8</small></sup>  nisun ja ohran, viiniköynnöksen, viikunapuun ja granaattiomenapuun maahan, jalostetun öljypuun ja hunajan maahan, </p>
<p id="v9"><sup><small>9</small></sup>  maahan, jossa sinun ei tarvitse puutteessa leipääsi syödä eikä mitään puutetta nähdä, maahan, jonka kivet ovat rautaa ja jonka vuorista voit louhia vaskea. </p>
<p id="v10"><sup><small>10</small></sup>  Kun sinä syöt ja tulet ravituksi, niin ylistä Herraa, sinun Jumalaasi, siitä hyvästä maasta, jonka hän on antanut sinulle. </p>
<p id="v11"><sup><small>11</small></sup>  Varo, ettet unhota Herraa, sinun Jumalaasi, ja muista noudattaa hänen käskyjänsä, oikeuksiansa ja säädöksiänsä, jotka minä tänä päivänä sinulle annan. </p>
<p id="v12"><sup><small>12</small></sup>  Kun sinä syöt ja tulet ravituksi, kun rakennat kauniita taloja ja asut niissä, </p>
<p id="v13"><sup><small>13</small></sup>  kun karjasi ja lampaasi lisääntyvät ja kun hopeasi ja kultasi lisääntyy ja kaikki, mitä sinulla on, lisääntyy, </p>
<p id="v14"><sup><small>14</small></sup>  niin älköön sydämesi ylpistykö, äläkä unhota Herraa, sinun Jumalaasi, joka vei sinut pois Egyptin maasta, orjuuden pesästä, </p>
<p id="v15"><sup><small>15</small></sup>  kuljetti sinua suuressa ja hirmuisessa, myrkyllisten käärmeiden ja skorpionien ja kuivien, vedettömien maiden erämaassa, vuodatti sinulle vettä kovasta kalliosta </p>
<p id="v16"><sup><small>16</small></sup>  ja antoi erämaassa sinulle mannaa syödä, jota sinun isäsi eivät tunteneet - nöyryyttääksensä ja koetellaksensa sinua ja lopuksi sinulle hyvää tehdäksensä. </p>
<p id="v17"><sup><small>17</small></sup>  Älä ajattele sydämessäsi: 'Oma voimani ja oman käteni väkevyys on hankkinut minulle tämän rikkauden', </p>
<p id="v18"><sup><small>18</small></sup>  vaan muista, että Herra, sinun Jumalasi, antaa sinulle voiman hankkia rikkautta pitääkseen liittonsa, jonka hän valalla vannoen teki sinun isiesi kanssa, niinkuin tähän päivään saakka on tapahtunut. <sup id="cite3"><a href="#fn3">[3]</a></sup></p>
<p id="v19"><sup><small>19</small></sup>  Mutta jos sinä unhotat Herran, sinun Jumalasi, ja seuraat muita jumalia, palvelet niitä ja kumarrat niitä, niin minä vakuutan teille tänä päivänä, että te peräti hukutte. <sup id="cite4"><a href="#fn4">[4]</a></sup></p>
<p id="v20"><sup><small>20</small></sup>  Niinkuin ne kansat, jotka Herra hukuttaa teidän tieltänne, niin tekin hukutte, kun ette kuulleet Herraa, teidän Jumalaanne." </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/Deuteronomy/7">
          <span class="mdi mdi-arrow-left-drop-circle"></span><span class="pl-2">Viides Mooseksen kirja - Luku 7</span>
        </a>
        </td>
        <td>
        <a href="/fi/Bible/Deuteronomy/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/Deuteronomy/9">
          <span class="pr-2">Viides Mooseksen kirja - Luku 9</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 8:3 <i>Ihminen ei elä pelkästään leivästä</i>: <a href="/fi/The_Urantia_Book/136#p6_4">U-k 136:6.4</a>.  <i>Ihminen ei voi elää pelkällä leivällä</i>: <a href="/fi/The_Urantia_Book/160#p3_1">U-k 160:3.1</a>. </li>
  <li id="fn2"><a href="#cite2">↑</a> 8:5 <i>Isän käsite</i>: <a href="/fi/The_Urantia_Book/196#p0_2">U-k 196:0.2</a>. </li>
  <li id="fn3"><a href="#cite3">↑</a> 8:18 <i>Muista Herraa, sinun Jumalaasi</i>: <a href="/fi/The_Urantia_Book/96#p5_4">U-k 96:5.4</a>. </li>
  <li id="fn4"><a href="#cite4">↑</a> 8:19 <i>Yksi Jumala ja väärät jumalat</i>: <a href="/fi/The_Urantia_Book/160#p5_9">U-k 160:5.9</a>. </li>
</ol>
</div>
