<!--
title: Viides Mooseksen kirja - Luku 18
description: 
published: true
date: 2023-11-8T20:28:17Z
tags: bible, bible—deuteronomy
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/Deuteronomy/17">
          <span class="mdi mdi-arrow-left-drop-circle"></span><span class="pl-2">Viides Mooseksen kirja - Luku 17</span>
        </a>
        </td>
        <td>
        <a href="/fi/Bible/Deuteronomy/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/Deuteronomy/19">
          <span class="pr-2">Viides Mooseksen kirja - Luku 19</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  "Leeviläisillä papeilla, Leevin koko sukukunnalla, älköön olko osuutta tai perintöosaa muun Israelin rinnalla; Herran uhreista ja siitä, mikä hänen osakseen tulee, he saakoot elatuksensa. </p>
<p id="v2"><sup><small>2</small></sup>  Heillä ei ole oleva perintöosaa veljiensä keskuudessa; Herra itse on heidän perintöosansa, niinkuin hän on heille puhunut. </p>
<p id="v3"><sup><small>3</small></sup>  Ja tämä olkoon papeilla oikeus saada kansalta, niiltä, jotka uhraavat teurasuhrin, raavaan tai lampaan: papille annettakoon lapa, leukaluut ja maha. </p>
<p id="v4"><sup><small>4</small></sup>  Uutiset jyvistäsi, viinistäsi ja öljystäsi ja lammastesi ensimmäiset kerityt villat anna hänelle. </p>
<p id="v5"><sup><small>5</small></sup>  Sillä hänet Herra, sinun Jumalasi, on valinnut kaikista sukukunnistasi, että hän ja hänen poikansa alati seisoisivat ja palvelisivat Herran nimessä. </p>
<p id="v6"><sup><small>6</small></sup>  Ja jos leeviläinen tahtoo tulla jostakin sinun kaupungistasi, jonka porttien sisäpuolella hän muukalaisena asuu, missä hyvänsä Israelissa, niin tulkoon vapaasti, niinkuin hänen mielensä tekee, siihen paikkaan, jonka Herra valitsee, </p>
<p id="v7"><sup><small>7</small></sup>  ja saakoon palvella Herran, Jumalansa, nimessä, niinkuin kaikki muutkin hänen veljensä, leeviläiset, jotka seisovat siellä Herran edessä. </p>
<p id="v8"><sup><small>8</small></sup>  He kaikki saakoot elatukseksensa yhtäläisen osuuden, lukuunottamatta sitä, mitä joku on saanut myymällä perheomaisuuttaan. </p>
<p id="v9"><sup><small>9</small></sup>  Kun tulet siihen maahan, jonka Herra, sinun Jumalasi, sinulle antaa, niin älä opettele jäljittelemään niiden kansojen kauhistavia tekoja. </p>
<p id="v10"><sup><small>10</small></sup>  Älköön keskuudessasi olko ketään, joka panee poikansa tai tyttärensä kulkemaan tulen läpi, tahi joka tekee taikoja, ennustelee merkeistä, harjoittaa noituutta tai velhoutta, <sup id="cite1"><a href="#fn1">[1]</a></sup></p>
<p id="v11"><sup><small>11</small></sup>  joka lukee loitsuja, kysyy vainaja- tai tietäjähengiltä tahi kääntyy vainajien puoleen. </p>
<p id="v12"><sup><small>12</small></sup>  Sillä jokainen, joka senkaltaista tekee, on kauhistus Herralle, ja sellaisten kauhistusten tähden Herra, sinun Jumalasi, karkoittaa heidät sinun tieltäsi. </p>
<p id="v13"><sup><small>13</small></sup>  Ole siis nuhteeton Herran, sinun Jumalasi, edessä. <sup id="cite2"><a href="#fn2">[2]</a></sup></p>
<p id="v14"><sup><small>14</small></sup>  Sillä nämä kansat, jotka sinä nyt karkoitat, kuuntelevat kyllä merkeistäennustajia ja taikureita, mutta sinulle ei Herra, sinun Jumalasi, sitä salli. </p>
<p id="v15"><sup><small>15</small></sup>  Sinun keskuudestasi, veljiesi joukosta, Herra, sinun Jumalasi, herättää sinulle profeetan, minun kaltaiseni; häntä kuulkaa. </p>
<p id="v16"><sup><small>16</small></sup>  On tapahtuva aivan niin, kuin sinä Herralta, sinun Jumalaltasi, anoit Hoorebilla, silloin kun seurakunta oli koolla ja sanoit: 'Älköön minun enää suotako kuulla Herran, minun Jumalani, ääntä älköönkä nähdä tätä suurta tulta, etten kuolisi'. </p>
<p id="v17"><sup><small>17</small></sup>  Ja Herra sanoi minulle: 'Mitä he ovat puhuneet, on oikein puhuttu. </p>
<p id="v18"><sup><small>18</small></sup>  Profeetan minä olen herättävä heille heidän veljiensä keskuudesta, sinun kaltaisesi, ja minä panen sanani hänen suuhunsa, ja hän puhuu heille kaikki, mitä minä käsken hänen puhua. </p>
<p id="v19"><sup><small>19</small></sup>  Ja joka ei kuule minun sanojani, joita hän minun nimessäni puhuu, hänet minä itse vaadin tilille. </p>
<p id="v20"><sup><small>20</small></sup>  Mutta profeetta, joka julkeaa puhua minun nimessäni jotakin, jota minä en ole käskenyt hänen puhua, tahi puhuu muiden jumalien nimessä, sellainen profeetta kuolkoon.' </p>
<p id="v21"><sup><small>21</small></sup>  Ja jos sinä ajattelet sydämessäsi: 'Mistä me tiedämme, mikä sana ei ole Herran puhetta?' niin huomaa: </p>
<p id="v22"><sup><small>22</small></sup>  kun profeetta puhuu Herran nimessä, ja kun se, mitä hän on puhunut, ei tapahdu eikä käy toteen, niin sitä sanaa Herra ei ole puhunut; julkeuttaan se profeetta on niin puhunut; älä pelkää häntä." </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/Deuteronomy/17">
          <span class="mdi mdi-arrow-left-drop-circle"></span><span class="pl-2">Viides Mooseksen kirja - Luku 17</span>
        </a>
        </td>
        <td>
        <a href="/fi/Bible/Deuteronomy/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/Deuteronomy/19">
          <span class="pr-2">Viides Mooseksen kirja - Luku 19</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 18:10-12 <i>Noituus</i>: <a href="/fi/The_Urantia_Book/90#p2_3">U-k 90:2.3</a>. </li>
  <li id="fn2"><a href="#cite2">↑</a> 18:13 <i>Hengellisesti täydellinen</i>: <a href="/fi/The_Urantia_Book/181#p2_25">U-k 181:2.25</a>.  <i>Ole sinä täydellinen</i>: <a href="/fi/The_Urantia_Book/161#p1_10">U-k 161:1.10</a>.  <i>Ole sinä täydellinen</i>: <a href="/fi/The_Urantia_Book/137#p8_13">U-k 137:8.13</a>.  <i>Ole sinä täydellinen</i>: <a href="/fi/The_Urantia_Book/26#p4_5">U-k 26:4.5</a>.  <i>Ole täydellinen</i>: <a href="/fi/The_Urantia_Book/7#p4_7">U-k 7:4.7</a>.  <i>Ole täydellinen</i>: <a href="/fi/The_Urantia_Book/140#p5_15">U-k 140:5.15</a>.  <i>Ole sinä täydellinen</i>: <a href="/fi/The_Urantia_Book/26#p11_4">U-k 26:11.4</a>.  <i>Ole sinä täydellinen</i>: <a href="/fi/The_Urantia_Book/140#p8_32">U-k 140:8.32</a>.  <i>Ole sinä täydellinen</i>: <a href="/fi/The_Urantia_Book/142#p7_13">U-k 142:7.13</a>.  <i>Ole sinä täydellinen</i>: <a href="/fi/The_Urantia_Book/140#p4_11">U-k 140:4.11</a>.  <i>Ole sinä täydellinen</i>: <a href="/fi/The_Urantia_Book/26#p9_3">U-k 26:9.3</a>.  <i>Etsi täydellisyyttä</i>: <a href="/fi/The_Urantia_Book/143#p2_6">U-k 143:2.6</a>.  <i>Ole täydellinen</i>: <a href="/fi/The_Urantia_Book/99#p5_3">U-k 99:5.3</a>.  <i>Ole sinä täydellinen</i>: <a href="/fi/The_Urantia_Book/140#p3_16">U-k 140:3.16</a>.  <i>Ole sinä täydellinen</i>: <a href="/fi/The_Urantia_Book/140#p10_1">U-k 140:10.1</a>.  <i>Ole sinä täydellinen</i>: <a href="/fi/The_Urantia_Book/107#p0_3">U-k 107:0.3</a>.  <i>Ole sinä täydellinen</i>: <a href="/fi/The_Urantia_Book/131#p2_6">U-k 131:2.6</a>.  <i>Ole sinä täydellinen</i>: <a href="/fi/The_Urantia_Book/37#p5_3">U-k 37:5.3</a>.  <i>Ole sinä täydellinen</i>: <a href="/fi/The_Urantia_Book/106#p2_6">U-k 106:2.6</a>.  <i>Ole sinä täydellinen</i>: <a href="/fi/The_Urantia_Book/1#p0_6">U-k 1:0.6</a>.  <i>Ole kuin Jumala ja elä</i>: <a href="/fi/The_Urantia_Book/131#p2_13">U-k 131:2.13</a>.  <i>Ole sinä täydellinen</i>: <a href="/fi/The_Urantia_Book/40#p7_4">U-k 40:7.4</a>.  <i>Tulla hengellisesti täydelliseksi</i>: <a href="/fi/The_Urantia_Book/181#p1_2">U-k 181:1.2</a>.  <i>Ole sinä täydellinen</i>: <a href="/fi/The_Urantia_Book/7#p5_1">U-k 7:5.1</a>.  <i>Ole sinä täydellinen</i>: <a href="/fi/The_Urantia_Book/1#p0_3">U-k 1:0.3</a>.  <i>Täydelliseksi tuleminen</i>: <a href="/fi/The_Urantia_Book/13#p2_8">U-k 13:2.8</a>.  <i>Olkaa täydelliset, niin kuin minä olen</i>: <a href="/fi/The_Urantia_Book/56#p0_1">U-k 56:0.1</a>.  <i>Ole sinä täydellinen</i>: <a href="/fi/The_Urantia_Book/31#p3_6">U-k 31:3.6</a>. </li>
</ol>
</div>
