<!--
title: Viides Mooseksen kirja - Luku 7
description: 
published: true
date: 2022-8-14T17:23:51Z
tags: 
editor: ckeditor
dateCreated: 2022-8-14T17:23:51Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/fi/Bible/Deuteronomy/6">Viides Mooseksen kirja - Luku 6</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/fi/Bible/Deuteronomy/Index">Indeksi</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/fi/Bible/Deuteronomy/8">Viides Mooseksen kirja - Luku 8</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  "Kun Herra, sinun Jumalasi, vie sinut siihen maahan, jota menet ottamaan omaksesi, ja kun hän sinun tieltäsi karkoittaa suuret kansat, heettiläiset, girgasilaiset, amorilaiset, kanaanilaiset, perissiläiset, hivviläiset ja jebusilaiset, nuo seitsemän kansaa, jotka ovat sinua suuremmat ja väkevämmät, </p>
<p id="v2"><sup><small>2</small></sup>  ja kun Herra, sinun Jumalasi, antaa ne sinulle alttiiksi ja sinä voitat ne, niin vihi heidät tuhon omiksi; älä tee liittoa heidän kanssansa äläkä osoita heille armoa. </p>
<p id="v3"><sup><small>3</small></sup>  Älä lankoudu heidän kanssansa; älä anna tyttäriäsi heidän pojillensa äläkä ota heidän tyttäriänsä pojillesi vaimoiksi. </p>
<p id="v4"><sup><small>4</small></sup>  Sillä he viettelevät sinun poikasi luopumaan minusta ja palvelemaan muita jumalia; ja silloin Herran viha syttyy teitä kohtaan, ja hän hävittää sinut nopeasti. </p>
<p id="v5"><sup><small>5</small></sup>  Vaan tehkää heille näin: kukistakaa heidän alttarinsa, murskatkaa heidän patsaansa, hakatkaa maahan heidän aserakarsikkonsa ja polttakaa tulessa heidän jumalankuvansa. </p>
<p id="v6"><sup><small>6</small></sup>  Sillä sinä olet Herralle, Jumalallesi, pyhitetty kansa; Herra, sinun Jumalasi, on valinnut sinut omaisuuskansakseen ennen kaikkia muita kansoja, mitä maan päällä on. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v7"><sup><small>7</small></sup>  Ei Herra sentähden ole mielistynyt teihin ja valinnut teitä, että olisitte lukuisammat kaikkia muita kansoja, sillä tehän olette kaikkia muita kansoja vähälukuisemmat, </p>
<p id="v8"><sup><small>8</small></sup>  vaan sen tähden, että Herra rakasti teitä ja tahtoi pitää valan, jonka hän oli vannonut teidän isillenne; niin Herra vei teidät pois väkevällä kädellä ja vapahti sinut orjuuden pesästä, faraon, Egyptin kuninkaan, käsistä. <sup id="cite3"><a href="#fn3">[3]</a></sup></p>
<p id="v9"><sup><small>9</small></sup>  Ja tiedä siis, että Herra, sinun Jumalasi, on Jumala, uskollinen Jumala, joka pitää liiton ja on laupias tuhansiin polviin asti niille, jotka häntä rakastavat ja pitävät hänen käskynsä, <sup id="cite4"><a href="#fn4">[4]</a></sup></p>
<p id="v10"><sup><small>10</small></sup>  mutta kostaa sille, joka häntä vihaa, ja hukuttaa hänet. Hän ei vitkastele, vaan kostaa sille, joka häntä vihaa. </p>
<p id="v11"><sup><small>11</small></sup>  Noudata siis niitä käskyjä, säädöksiä ja oikeuksia, jotka minä tänä päivänä sinulle annan, ja pidä ne. <sup id="cite5"><a href="#fn5">[5]</a></sup></p>
<p id="v12"><sup><small>12</small></sup>  Jos te tottelette näitä säädöksiä, noudatatte ja seuraatte niitä, niin Herra, sinun Jumalasi, pitää liittonsa ja on laupias sinulle, niinkuin hän valalla vannoen on sinun isillesi luvannut. </p>
<p id="v13"><sup><small>13</small></sup>  Ja hän rakastaa sinua, siunaa sinua ja antaa sinun lisääntyä; hän siunaa sinun kohtusi hedelmän ja maasi hedelmän, siunaa sinun viljasi, viinisi ja öljysi, sinun raavaittesi vasikat ja lampaittesi karitsat siinä maassa, jonka hän isillesi vannotulla valalla on luvannut antaa sinulle. <sup id="cite6"><a href="#fn6">[6]</a></sup></p>
<p id="v14"><sup><small>14</small></sup>  Siunattu olet sinä oleva yli kaikkien muitten kansojen. Hedelmätöntä miestä tai naista ei ole sinun keskuudessasi oleva, ei myöskään sinun karjassasi yhtään hedelmätöntä. </p>
<p id="v15"><sup><small>15</small></sup>  Ja Herra on poistava sinusta kaikki sairaudet; ei ainoatakaan Egyptin kovista taudeista, jotka sinä tunnet, hän ole paneva sinun kärsittäväksesi, vaan hän antaa niiden tulla kaikkiin niihin, jotka sinua vihaavat. </p>
<p id="v16"><sup><small>16</small></sup>  Tuhoa kaikki kansat, jotka Herra, sinun Jumalasi, antaa sinulle; älä heitä sääli. Älä myöskään palvele heidän jumaliansa, sillä se tulee sinulle paulaksi. <sup id="cite7"><a href="#fn7">[7]</a></sup></p>
<p id="v17"><sup><small>17</small></sup>  Vaikka ajatteletkin sydämessäsi: 'Nämä kansat ovat minua suuremmat, kuinka minä voisin ne karkoittaa?' </p>
<p id="v18"><sup><small>18</small></sup>  niin älä kuitenkaan pelkää niitä; muista, mitä Herra, sinun Jumalasi, teki faraolle ja kaikille egyptiläisille, </p>
<p id="v19"><sup><small>19</small></sup>  niitä suuria koettelemuksia, jotka sinä näit omin silmin, ja niitä tunnustekoja ja ihmeitä ja sitä väkevätä kättä ja ojennettua käsivartta, joilla Herra, sinun Jumalasi, vei sinut pois. Samoin on Herra, sinun Jumalasi, tekevä kaikille niille kansoille, joita sinä pelkäät. </p>
<p id="v20"><sup><small>20</small></sup>  Niin, Herra, sinun Jumalasi, lähettää heidän kimppuunsa herhiläisiä, kunnes ne, jotka ovat jäljellä ja ovat sinulta piiloutuneet, ovat hävitetyt. </p>
<p id="v21"><sup><small>21</small></sup>  Älä heitä säikähdy, sillä Herra, sinun Jumalasi, on sinun keskelläsi, suuri ja peljättävä Jumala. <sup id="cite8"><a href="#fn8">[8]</a></sup> <sup id="cite9"><a href="#fn9">[9]</a></sup></p>
<p id="v22"><sup><small>22</small></sup>  Ja Herra, sinun Jumalasi, karkoittaa nämä kansat sinun tieltäsi vähitellen. Älä lopeta heitä yhtäkkiä, etteivät metsän pedot lisääntyisi sinun vahingoksesi. </p>
<p id="v23"><sup><small>23</small></sup>  Herra, sinun Jumalasi, antaa heidät sinulle alttiiksi ja saattaa heidät suureen hämminkiin, kunnes he tuhoutuvat, </p>
<p id="v24"><sup><small>24</small></sup>  ja hän antaa heidän kuninkaansa sinun käsiisi, ja sinä hävität heidän nimensä taivaan alta. Ei kukaan kestä sinun edessäsi, vaan sinä tuhoat heidät. </p>
<p id="v25"><sup><small>25</small></sup>  Heidän jumaliensa kuvat polttakaa tulessa. Älä himoitse hopeata ja kultaa, joka niissä on, äläkä ota siitä itsellesi mitään, ettet joutuisi sen paulaan, sillä se on Herralle, sinun Jumalallesi, kauhistus. </p>
<p id="v26"><sup><small>26</small></sup>  Äläkä vie sitä kauhistusta taloosi, ettet sinäkin samoin kuin se joutuisi vihittäväksi tuhon omaksi. Katso se inhottavaksi ja kauhistavaksi, sillä se on vihitty tuhon omaksi." </p>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 7:6 <i>Valittu kansa</i>: <a href="/fi/The_Urantia_Book/93#p5_1">U-k 93:5.1</a>.  <i>Valittu kansa</i>: <a href="/fi/The_Urantia_Book/97#p4_2">U-k 97:4.2</a>.  <i>Jumalan valittu kansa</i>: <a href="/fi/The_Urantia_Book/96#p5_6">U-k 96:5.6</a>.  <i>Valittu kansa</i>: <a href="/fi/The_Urantia_Book/121#p2_8">U-k 121:2.8</a>.  <i>Valittu kansa</i>: <a href="/fi/The_Urantia_Book/97#p10_1">U-k 97:10.1</a>.  <i>Valittu kansa</i>: <a href="/fi/The_Urantia_Book/96#p2_3">U-k 96:2.3</a>. </li>
  <li id="fn2"><a href="#cite2">↑</a> 7:6-15 <i>Jumalan lupaus valitulle kansalle</i>: <a href="/fi/The_Urantia_Book/97#p8_3">U-k 97:8.3</a>. </li>
  <li id="fn3"><a href="#cite3">↑</a> 7:8 <i>Eikä unohda liittoa</i>: <a href="/fi/The_Urantia_Book/96#p4_6">U-k 96:4.6</a>. </li>
  <li id="fn4"><a href="#cite4">↑</a> 7:9 <i>Herra on uskollinen</i>: <a href="/fi/The_Urantia_Book/131#p2_8">U-k 131:2.8</a>.  <i># 1 Jumala on uskollinen</i>: <a href="/fi/The_Urantia_Book/4#p1_3">U-k 4:1.3</a>. </li>
  <li id="fn5"><a href="#cite5">↑</a> 7:11 <i>Pidä kaikki käskyt</i>: <a href="/fi/The_Urantia_Book/96#p5_6">U-k 96:5.6</a>. </li>
  <li id="fn6"><a href="#cite6">↑</a> 7:13-15 <i>Hän rakastaa sinua ja siunaa sinua</i>: <a href="/fi/The_Urantia_Book/96#p5_4">U-k 96:5.4</a>. </li>
  <li id="fn7"><a href="#cite7">↑</a> 7:16-24 <i>Herran Israelin Jumalan nimessä</i>: <a href="/fi/The_Urantia_Book/70#p1_15">U-k 70:1.15</a>. </li>
  <li id="fn8"><a href="#cite8">↑</a> 7:21 <i>Mahtava, kauhea</i>: <a href="/fi/The_Urantia_Book/96#p4_5">U-k 96:4.5</a>. </li>
  <li id="fn9"><a href="#cite9">↑</a> 7:21-23 <i>Taistelujen Jumala</i>: <a href="/fi/The_Urantia_Book/89#p6_3">U-k 89:6.3</a>.  <i>Taistelujen Jumala</i>: <a href="/fi/The_Urantia_Book/70#p1_15">U-k 70:1.15</a>. </li>
</ol>
</div>
