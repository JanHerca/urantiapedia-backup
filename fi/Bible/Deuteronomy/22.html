<!--
title: Viides Mooseksen kirja - Luku 22
description: 
published: true
date: 2022-8-14T17:23:51Z
tags: 
editor: ckeditor
dateCreated: 2022-8-14T17:23:51Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/fi/Bible/Deuteronomy/21">Viides Mooseksen kirja - Luku 21</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/fi/Bible/Deuteronomy/Index">Indeksi</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/fi/Bible/Deuteronomy/23">Viides Mooseksen kirja - Luku 23</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  "Jos näet veljesi härän tai lampaan eksyneen, älä jätä sitä siihen; vie se takaisin veljellesi. </p>
<p id="v2"><sup><small>2</small></sup>  Jos veljesi ei asu sinua lähellä tai jos et tiedä, kuka hän on, niin korjaa eksynyt taloosi, ja olkoon se sinun huostassasi, kunnes veljesi tiedustelee sitä; anna se silloin hänelle takaisin. </p>
<p id="v3"><sup><small>3</small></sup>  Tee samoin, jos veljeltäsi on kadonnut aasi, samoin, jos vaate, samoin, jos mitä muuta hyvänsä, jonka löydät; älä jätä sitä siihen. </p>
<p id="v4"><sup><small>4</small></sup>  Jos näet veljesi aasin tai härän kaatuneen tielle, älä jätä sitä siihen; auta häntä nostamaan se jaloilleen. </p>
<p id="v5"><sup><small>5</small></sup>  Nainen älköön käyttäkö miehen tamineita, älköönkä mies pukeutuko naisen vaatteisiin; sillä jokainen, joka niin tekee, on kauhistus Herralle, sinun Jumalallesi. </p>
<p id="v6"><sup><small>6</small></sup>  Jos kulkiessasi tapaat puusta tai maasta linnun pesän, jossa on pojat tai munat ja emo makaamassa poikien tai munien päällä, niin älä ota emoa poikineen, </p>
<p id="v7"><sup><small>7</small></sup>  vaan päästä emo lentämään ja ota vain pojat, että menestyisit ja kauan eläisit. </p>
<p id="v8"><sup><small>8</small></sup>  Kun rakennat uuden talon, tee kaide kattosi ympärille, ettet saattaisi verenvikaa taloosi, jos joku sieltä putoaisi. </p>
<p id="v9"><sup><small>9</small></sup>  Älä kylvä viinitarhaasi kahdenlaista siementä, muutoin kaikki, mitä siinä on, sekä siemen, jonka kylvit, että viinitarhan sato, on oleva pyhäkölle pyhitetty. </p>
<p id="v10"><sup><small>10</small></sup>  Älä kynnä yhtaikaa härällä ja aasilla. </p>
<p id="v11"><sup><small>11</small></sup>  Älä pue yllesi vaatetta, joka on kudottu kahdenlaisista langoista, villaisista ja pellavaisista sekaisin. </p>
<p id="v12"><sup><small>12</small></sup>  Tee itsellesi tupsut viittasi neljään kulmaan, johon verhoudut. </p>
<p id="v13"><sup><small>13</small></sup>  Jos joku on ottanut vaimon ja yhtynyt häneen, mutta sitten hylkii häntä </p>
<p id="v14"><sup><small>14</small></sup>  ja esittää häntä vastaan perättömiä syytöksiä ja saattaa hänet pahaan maineeseen ja sanoo: 'Minä otin tämän naisen vaimokseni, mutta kun ryhdyin häneen, en tavannut hänessä neitsyyden merkkiä', </p>
<p id="v15"><sup><small>15</small></sup>  niin tytön isä ja äiti ottakoot ja tuokoot tytön neitsyyden merkin kaupungin vanhimmille, porttiin. </p>
<p id="v16"><sup><small>16</small></sup>  Ja tytön isä sanokoon vanhimmille: 'Minä annoin tyttäreni vaimoksi tälle miehelle, mutta hän hylkii häntä. </p>
<p id="v17"><sup><small>17</small></sup>  Ja katso, hän esittää häntä vastaan perättömiä syytöksiä sanoen: Minä en tavannut tyttäressäsi neitsyyden merkkiä. Mutta tässä on tyttäreni neitsyyden merkki.' Ja he levittäkööt vaatteen kaupungin vanhinten eteen. </p>
<p id="v18"><sup><small>18</small></sup>  Silloin kaupungin vanhimmat ottakoot sen miehen ja kurittakoot häntä. Ja he määrätkööt hänelle sakkoa sata hopeasekeliä annettavaksi tytön isälle, sentähden että hän saattoi Israelin neitsyen pahaan maineeseen. </p>
<p id="v19"><sup><small>19</small></sup>  Ja hän olkoon hänen vaimonsa; hän älköön hyljätkö häntä koko elinaikanansa. </p>
<p id="v20"><sup><small>20</small></sup>  Mutta jos syytös on tosi, jos tytössä ei tavattu neitsyyden merkkiä, </p>
<p id="v21"><sup><small>21</small></sup>  silloin vietäköön tyttö isänsä talon ovelle, ja kaupungin miehet kivittäkööt hänet kuoliaaksi, koska hän teki häpeällisen teon Israelissa, harjoittaen haureutta isänsä kodissa. Poista paha keskuudestasi. </p>
<p id="v22"><sup><small>22</small></sup>  Jos joku tavataan makaamasta naisen kanssa, joka on toisen miehen aviovaimo, niin kuolkoot molemmat, sekä mies, joka makasi vaimon kanssa, että vaimo. Poista paha Israelista. </p>
<p id="v23"><sup><small>23</small></sup>  Jos joku neitsyt on kihloissa miehen kanssa ja toinen tapaa hänet kaupungissa ja makaa hänen kanssaan, </p>
<p id="v24"><sup><small>24</small></sup>  niin viekää molemmat sen kaupungin portille ja kivittäkää heidät kuoliaaksi, tyttö siksi, että hän ei huutanut apua kaupungissa, ja mies siksi, että hän teki väkivaltaa lähimmäisensä morsiamelle. Poista paha keskuudestasi. </p>
<p id="v25"><sup><small>25</small></sup>  Mutta jos mies tapaa kihlatun tytön kedolla, käy häneen käsiksi ja makaa hänen kanssaan, niin mies, joka makasi hänen kanssaan, kuolkoon yksin. </p>
<p id="v26"><sup><small>26</small></sup>  Mutta tytölle älä tee mitään, sillä tyttö ei ole tehnyt kuoleman rikosta; tässä on samanlainen tapaus, kuin jos mies karkaa toisen kimppuun ja tappaa hänet. </p>
<p id="v27"><sup><small>27</small></sup>  Sillä hän tapasi hänet kedolla; kihlattu tyttö huusi, mutta hänellä ei ollut auttajaa. </p>
<p id="v28"><sup><small>28</small></sup>  Jos joku tapaa neitsyen, joka ei ole kihlattu, ja ottaa hänet kiinni ja makaa hänen kanssaan ja heidät siitä tavataan, </p>
<p id="v29"><sup><small>29</small></sup>  niin mies, joka makasi hänen kanssaan, antakoon tytön isälle viisikymmentä hopeasekeliä, ja tyttö tulkoon hänen vaimokseen, koska hän raiskasi hänet; hän älköön hyljätkö häntä koko elinaikanansa. </p>
<p id="v30"><sup><small>30</small></sup>  Älköön kukaan ottako vaimoksi äitipuoltaan älköönkä nostako isänsä peitettä." </p>
