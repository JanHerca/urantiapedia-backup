<!--
title: Viides Mooseksen kirja - Luku 33
description: 
published: true
date: 2022-10-6T10:23:20Z
tags: bible, bible—deuteronomy
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td><a href="/fi/Bible/Deuteronomy/32">Viides Mooseksen kirja - Luku 32</a></td>
        <td><a href="/fi/Bible/Deuteronomy/Index">Indeksi</a></td>
        <td><a href="/fi/Bible/Deuteronomy/34">Viides Mooseksen kirja - Luku 34</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Tämä on se siunaus, jolla Jumalan mies Mooses siunasi israelilaiset ennen kuolemaansa; </p>
<p id="v2"><sup><small>2</small></sup>  hän sanoi: "Herra tuli Siinailta, Seiristä hän nousi loistaen heille; hän ilmestyi kirkkaudessa Paaranin vuoristosta, hän tuli kymmentuhantisesta pyhien joukosta; hänen oikealla puolellansa liekitsi lain tuli. </p>
<p id="v3"><sup><small>3</small></sup>  Hän rakastaa kansoja; kaikki niiden pyhät ovat sinun kädessäsi. He asettuvat sinun jalkojesi juureen, ottavat oppia sinun sanoistasi. </p>
<p id="v4"><sup><small>4</small></sup>  Mooses antoi meille lain, perintönä Jaakobin seurakunnalle. </p>
<p id="v5"><sup><small>5</small></sup>  Ja Herra tuli kuninkaaksi Jesurunissa, kun kansan päämiehet kokoontuivat, kaikki Israelin sukukunnat. </p>
<p id="v6"><sup><small>6</small></sup>  Ruuben eläköön, älköön hän kuolko; mutta vähäiseksi jääköön hänen miestensä joukko." </p>
<p id="v7"><sup><small>7</small></sup>  Ja tämän hän sanoi Juudasta: "Kuule, Herra, Juudan huuto ja tuo hänet kansansa luo. Hän sen puolesta käsillänsä taisteli; ole sinä apuna hänen vihollisiansa vastaan." </p>
<p id="v8"><sup><small>8</small></sup>  Ja Leevistä hän sanoi: "Sinun tummimisi ja uurimisi olkoot sinun hurskaasi omat, sen miehen, jota sinä Massassa koettelit, jonka kanssa sinä riitelit Meriban veden luona, </p>
<p id="v9"><sup><small>9</small></sup>  joka sanoi isästänsä ja äidistänsä: 'Minä en heitä nähnyt', ja joka ei tunnustanut veljiään omiksensa eikä tuntenut omia lapsiansa. Sillä he noudattivat sinun sanaasi ja pysyivät sinun liitossasi. </p>
<p id="v10"><sup><small>10</small></sup>  He opettavat sinun säädöksiäsi Jaakobille ja Israelille sinun lakiasi; he panevat suitsutusta sinun eteesi ja kokonaisuhreja sinun alttarillesi. </p>
<p id="v11"><sup><small>11</small></sup>  Siunaa, Herra, hänen voimansa, ja olkoon hänen kättensä työ sinulle otollinen. Ruhjo hänen vastustajiensa lanteet ja hänen vihamiehensä niin, että eivät enää nouse." </p>
<p id="v12"><sup><small>12</small></sup>  Benjaminista hän sanoi: "Herran rakkaana hän asuu hänen turvissansa; Herra suojelee häntä aina ja asuu hänen kukkulainsa välissä". </p>
<p id="v13"><sup><small>13</small></sup>  Ja Joosefista hän sanoi: "Herra siunatkoon hänen maansa kalleimmalla, kasteella, joka tulee taivaasta, kalleimmalla, mikä tulee syvyydestä alhaalta, </p>
<p id="v14"><sup><small>14</small></sup>  kalleimmalla, minkä aurinko antaa, kalleimmalla, minkä kuun vaiheet tuottavat, </p>
<p id="v15"><sup><small>15</small></sup>  kalleimmalla, mikä tulee ikuisten vuorien huipuilta, kalleimmalla, mikä tulee ikikukkuloilta, </p>
<p id="v16"><sup><small>16</small></sup>  kalleimmalla, minkä maa kasvaa, ja kaikella, mitä siinä on, ja mielisuosiollaan, hän, joka pensaassa asui. Ne laskeutukoot Joosefin pään päälle, hänen päälaellensa, hänen, joka on ruhtinas veljiensä joukossa. </p>
<p id="v17"><sup><small>17</small></sup>  Uljas on hänen härkiensä esikoinen, sen sarvet ovat kuin villihärän sarvet; niillä se puskee kumoon kansat, kaikki tyynni maan ääriin saakka. Sellaisia ovat Efraimin kymmenet tuhannet, sellaisia Manassen tuhannet." </p>
<p id="v18"><sup><small>18</small></sup>  Ja Sebulonista hän sanoi: "Iloitse, Sebulon, kun liikkeelle lähdet, ja sinä, Isaskar, majoissasi. </p>
<p id="v19"><sup><small>19</small></sup>  He kutsuvat kansoja vuorellensa, siellä he uhraavat oikeita uhreja. Sillä he imevät merten rikkauden ja hiekkaan kätketyt aarteet." </p>
<p id="v20"><sup><small>20</small></sup>  Ja Gaadista hän sanoi: "Kiitetty olkoon hän, joka on niin laajentanut Gaadin. Niinkuin naarasleijona hän asettuu leposijaansa ja raatelee sekä käsivarren että päälaen. </p>
<p id="v21"><sup><small>21</small></sup>  Hän katsoi itsellensä parhaan osan maata, sillä siellä oli hänelle johtajan osa varattu. Mutta hän tuli kansan päämiesten kanssa, pani toimeen Herran vanhurskauden ja hänen tuomionsa yhdessä muun Israelin kanssa." <sup id="cite1"><a href="#fn1">[1]</a></sup></p>
<p id="v22"><sup><small>22</small></sup>  Ja Daanista hän sanoi: "Daan on nuori leijona, joka syöksyy esiin Baasanista". </p>
<p id="v23"><sup><small>23</small></sup>  Ja Naftalista hän sanoi: "Naftali on kylläinen mielisuosiosta ja täynnä Herran siunausta. Lännen ja etelän hän omaksensa ottakoon." </p>
<p id="v24"><sup><small>24</small></sup>  Ja Asserista hän sanoi: "Siunattu olkoon Asser poikien joukossa. Olkoon hän veljiensä lemmikki, ja kastakoon hän jalkansa öljyyn. </p>
<p id="v25"><sup><small>25</small></sup>  Rautaa ja vaskea olkoot sinun salpasi; ja niinkuin sinun päiväsi, niin olkoon sinun voimasikin. </p>
<p id="v26"><sup><small>26</small></sup>  Ei kukaan ole niinkuin Jesurunin Jumala, joka kulkee taivasten yli sinun apunasi ja korkeudessaan pilvien päällitse. </p>
<p id="v27"><sup><small>27</small></sup>  Sinun turvasi on ikiaikojen Jumala, sinua kannattavat iankaikkiset käsivarret. Hän karkoitti viholliset sinun tieltäsi, hän sanoi: 'Hävitä!' <sup id="cite2"><a href="#fn2">[2]</a></sup></p>
<p id="v28"><sup><small>28</small></sup>  Näin Israel asuu turvassa, Jaakobin lähde erillänsä viljan ja viinin maassa, jonka taivaskin tiukkuu kastetta. </p>
<p id="v29"><sup><small>29</small></sup>  Autuas olet sinä, Israel; kuka on sinun vertaisesi! Sinä olet kansa, jota Herra auttaa, hän, joka on sinun kilpesi ja suojasi, sinun miekkasi ja korkeutesi. Vihollisesi mielistelevät sinua, ja sinä astut heidän kukkuloillansa." <sup id="cite3"><a href="#fn3">[3]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fi/Bible/Deuteronomy/32">Viides Mooseksen kirja - Luku 32</a></td>
        <td><a href="/fi/Bible/Deuteronomy/Index">Indeksi</a></td>
        <td><a href="/fi/Bible/Deuteronomy/34">Viides Mooseksen kirja - Luku 34</a></td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 33:21 <i>oikeuden Jumala</i>: <a href="/fi/The_Urantia_Book/96#p6_3">U-k 96:6.3</a>. </li>
  <li id="fn2"><a href="#cite2">↑</a> 33:27 <i>Alla, ikuiset käsivarret</i>: <a href="/fi/The_Urantia_Book/131#p2_10">U-k 131:2.10</a>.  <i>Ikuinen Jumala, meidän turvamme</i>: <a href="/fi/The_Urantia_Book/4#p1_4">U-k 4:1.4</a>.  <i>Ikuinen Jumala</i>: <a href="/fi/The_Urantia_Book/0#p3_2">U-k 0:3.2</a>.  <i>Ikuinen Jumala on minun turvani</i>: <a href="/fi/The_Urantia_Book/96#p4_6">U-k 96:4.6</a>.  <i>Osa 2: Jumala on turvamme</i>: <a href="/fi/The_Urantia_Book/2#p6_3">U-k 2:6.3</a>.  <i>Osa 2: Jumala on turvapaikkani</i>: <a href="/fi/The_Urantia_Book/148#p5_5">U-k 148:5.5</a>. </li>
  <li id="fn3"><a href="#cite3">↑</a> 33:29 <i>Korkeat paikat</i>: <a href="/fi/The_Urantia_Book/85#p1_5">U-k 85:1.5</a>. </li>
</ol>
</div>
