<!--
title: Viides Mooseksen kirja - Luku 28
description: 
published: true
date: 2022-10-6T10:23:20Z
tags: bible, bible—deuteronomy
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td><a href="/fi/Bible/Deuteronomy/27">Viides Mooseksen kirja - Luku 27</a></td>
        <td><a href="/fi/Bible/Deuteronomy/Index">Indeksi</a></td>
        <td><a href="/fi/Bible/Deuteronomy/29">Viides Mooseksen kirja - Luku 29</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  "Jos kuulet Herran, sinun Jumalasi, ääntä ja pidät tarkoin kaikki hänen käskynsä, jotka minä tänä päivänä sinulle annan, niin Herra, sinun Jumalasi, asettaa sinut korkeammaksi kaikkia kansoja maan päällä. <sup id="cite1"><a href="#fn1">[1]</a></sup> <sup id="cite11"><a href="#fn11">[11]</a></sup></p>
<p id="v2"><sup><small>2</small></sup>  Ja kaikki nämä siunaukset tulevat sinun osaksesi ja saavuttavat sinut, jos kuulet Herran, sinun Jumalasi, ääntä. </p>
<p id="v3"><sup><small>3</small></sup>  Siunattu olet sinä kaupungissa ja siunattu olet kedolla. </p>
<p id="v4"><sup><small>4</small></sup>  Siunattu on sinun kohtusi hedelmä ja maasi hedelmä ja sinun karjasi hedelmä, raavaittesi vasikat ja lampaittesi karitsat. </p>
<p id="v5"><sup><small>5</small></sup>  Siunattu on sinun korisi ja sinun taikinakaukalosi. </p>
<p id="v6"><sup><small>6</small></sup>  Siunattu olet tullessasi ja siunattu olet lähtiessäsi. </p>
<p id="v7"><sup><small>7</small></sup>  Herra antaa sinun voittaa vihollisesi, jotka nousevat sinua vastaan; yhtä tietä he lähtevät sinua vastaan, mutta seitsemää tietä he sinua pakenevat. </p>
<p id="v8"><sup><small>8</small></sup>  Herra käskee siunauksen seurata sinua jyväaitoissasi ja kaikessa, mihin ryhdyt; hän siunaa sinua siinä maassa, jonka Herra, sinun Jumalasi, sinulle antaa. </p>
<p id="v9"><sup><small>9</small></sup>  Herra korottaa sinut hänelle pyhitetyksi kansaksi, niinkuin hän valalla vannoen on sinulle luvannut, jos sinä noudatat Herran, sinun Jumalasi, käskyjä ja vaellat hänen teitänsä. </p>
<p id="v10"><sup><small>10</small></sup>  Ja kaikki kansat maan päällä näkevät, että Herra on ottanut sinut nimiinsä; ja he pelkäävät sinua. </p>
<p id="v11"><sup><small>11</small></sup>  Ja Herra antaa sinulle ylen runsaasti hyvää, tekee sinun kohtusi hedelmän, karjasi hedelmän ja maasi hedelmän ylen runsaaksi siinä maassa, jonka Herra sinun isillesi vannotulla valalla on luvannut antaa sinulle. </p>
<p id="v12"><sup><small>12</small></sup>  Herra avaa sinulle rikkaan aarrekammionsa, taivaan, antaakseen sinun maallesi sateen aikanansa ja siunatakseen kaikki sinun kättesi työt; ja sinä lainaat monelle kansalle, mutta sinun itsesi ei tarvitse lainaa ottaa. </p>
<p id="v13"><sup><small>13</small></sup>  Ja Herra tekee sinut pääksi eikä hännäksi; sinä aina vain ylenet etkä koskaan alene, jos tottelet Herran, sinun Jumalasi, käskyjä, jotka minä tänä päivänä sinulle annan, että ne tarkoin pitäisit, </p>
<p id="v14"><sup><small>14</small></sup>  etkä poikkea oikealle etkä vasemmalle yhdestäkään niistä sanoista, jotka minä tänä päivänä teille annan, et seuraa muita jumalia etkä palvele niitä. </p>
<p id="v15"><sup><small>15</small></sup>  Mutta jos sinä et kuule Herran, sinun Jumalasi, ääntä etkä tarkoin pidä kaikkia hänen käskyjänsä ja säädöksiänsä, jotka minä tänä päivänä sinulle annan, niin kaikki nämä kiroukset tulevat sinun päällesi ja saavuttavat sinut. <sup id="cite2"><a href="#fn2">[2]</a></sup></p>
<p id="v16"><sup><small>16</small></sup>  Kirottu olet sinä kaupungissa ja kirottu olet kedolla. </p>
<p id="v17"><sup><small>17</small></sup>  Kirottu on sinun korisi ja sinun taikinakaukalosi. </p>
<p id="v18"><sup><small>18</small></sup>  Kirottu on sinun kohtusi hedelmä ja maasi hedelmä, kirotut sinun raavaittesi vasikat ja lampaittesi karitsat. </p>
<p id="v19"><sup><small>19</small></sup>  Kirottu olet tullessasi ja kirottu olet lähtiessäsi. </p>
<p id="v20"><sup><small>20</small></sup>  Herra lähettää sinun sekaasi kirousta, hämminkiä ja uhkaa, mihin tahansa ryhdyt, kunnes äkisti tuhoudut ja hukut töittesi pahuuden tähden, kun olet minut hyljännyt. </p>
<p id="v21"><sup><small>21</small></sup>  Herra antaa ruttotaudin tarttua sinuun, kunnes se sukupuuttoon hävittää sinut siitä maasta, jota menet ottamaan omaksesi. </p>
<p id="v22"><sup><small>22</small></sup>  Herra lyö sinua hivutustaudilla, kuumeella, poltteella ja tulehduksella, kuivuudella, nokitähkillä ja viljan ruosteella, ja ne vainoavat sinua, kunnes menehdyt. </p>
<p id="v23"><sup><small>23</small></sup>  Ja taivaasi, joka on sinun pääsi päällä, on niinkuin vaski, ja maa, joka on allasi, on niinkuin rauta. </p>
<p id="v24"><sup><small>24</small></sup>  Herra muuttaa sinun maasi sateen tomuksi ja tuhaksi; taivaasta se tulee sinun päällesi, kunnes tuhoudut. </p>
<p id="v25"><sup><small>25</small></sup>  Herra antaa sinun vihollistesi voittaa sinut; yhtä tietä sinä menet heitä vastaan, mutta seitsemää tietä sinä heitä pakenet; ja sinä tulet kauhistukseksi kaikille valtakunnille maan päällä. <sup id="cite3"><a href="#fn3">[3]</a></sup></p>
<p id="v26"><sup><small>26</small></sup>  Ja ruumiisi joutuvat ruuaksi kaikille taivaan linnuille ja maan eläimille, eikä kukaan karkoita niitä. </p>
<p id="v27"><sup><small>27</small></sup>  Herra lyö sinua Egyptin paiseilla ja ajoksilla, ihottumalla ja ruvella, joista et parannu. </p>
<p id="v28"><sup><small>28</small></sup>  Herra lyö sinua hulluudella, sokeudella ja mielisairaudella. </p>
<p id="v29"><sup><small>29</small></sup>  Sinä haparoit keskellä päivää, niinkuin sokea haparoi pimeässä; sinä et menesty teilläsi, vaan kaiken elinaikasi sinä olet oleva sorrettu ja ryöstetty, eikä ole auttajaa. </p>
<p id="v30"><sup><small>30</small></sup>  Sinä kihlaat naisen, mutta toinen makaa hänet; sinä rakennat talon, mutta et siinä asu; sinä istutat viinitarhan, mutta et korjaa sen hedelmää. </p>
<p id="v31"><sup><small>31</small></sup>  Härkäsi teurastetaan sinun silmiesi edessä, mutta sinä et sitä syö; aasisi ryöstetään sinulta sinun nähtesi eikä sitä anneta sinulle takaisin; lampaasi joutuvat sinun vihollistesi valtaan, eikä sinulla ole auttajaa. </p>
<p id="v32"><sup><small>32</small></sup>  Sinun poikasi ja tyttäresi joutuvat vieraan kansan valtaan, ja sinun silmäsi näkevät sen ja raukeavat heitä alinomaa ikävöidessäsi, mutta sinä et voi sille mitään. </p>
<p id="v33"><sup><small>33</small></sup>  Sinun maasi hedelmän ja kaiken sinun vaivannäkösi kuluttaa kansa, jota sinä et tunne; kaiken elinaikasi sinä olet oleva sorrettu ja runneltu. </p>
<p id="v34"><sup><small>34</small></sup>  Ja sinä tulet hulluksi siitä, mitä sinun silmäsi näkevät. </p>
<p id="v35"><sup><small>35</small></sup>  Herra lyö sinuun, sinun polviisi ja pohkeisiisi, pahoja paiseita, joista et parannu, kantapäästä kiireeseen asti. </p>
<p id="v36"><sup><small>36</small></sup>  Herra vie sinut ja kuninkaan, jonka sinä itsellesi asetat, kansan luo, jota sinä et tunne ja jota sinun isäsi eivät tunteneet; ja siellä sinä palvelet muita jumalia, puu- ja kivijumalia. <sup id="cite4"><a href="#fn4">[4]</a></sup></p>
<p id="v37"><sup><small>37</small></sup>  Ja sinä tulet kauhistukseksi, sananparreksi ja pistopuheeksi kaikille niille kansoille, joiden keskuuteen Herra sinut kuljettaa. </p>
<p id="v38"><sup><small>38</small></sup>  Paljon siementä sinä viet pellollesi, mutta vähän sinä korjaat, sillä heinäsirkat hävittävät sen. </p>
<p id="v39"><sup><small>39</small></sup>  Viinitarhoja sinä istutat ja hoidat, mutta viiniä et saa juodaksesi etkä tallettaaksesi, sillä madot syövät sen. </p>
<p id="v40"><sup><small>40</small></sup>  Öljypuita sinulla on kaikkialla alueellasi, mutta öljyllä et sinä itseäsi voitele, sillä sinun öljymarjasi varisevat maahan. </p>
<p id="v41"><sup><small>41</small></sup>  Poikia ja tyttäriä sinulle syntyy, mutta et saa niitä pitää, sillä he vaeltavat vankeuteen. <sup id="cite5"><a href="#fn5">[5]</a></sup></p>
<p id="v42"><sup><small>42</small></sup>  Tuhohyönteiset valtaavat kaikki sinun puusi ja sinun maasi hedelmän. </p>
<p id="v43"><sup><small>43</small></sup>  Muukalainen, joka asuu keskuudessasi, kohoaa sinun ylitsesi yhä ylemmäksi, mutta sinä painut aina alemmaksi. <sup id="cite6"><a href="#fn6">[6]</a></sup></p>
<p id="v44"><sup><small>44</small></sup>  Hän lainaa sinulle, mutta sinä et voi lainata hänelle. Hän tulee pääksi, mutta sinä hännäksi. </p>
<p id="v45"><sup><small>45</small></sup>  Kaikki nämä kiroukset tulevat sinun päällesi, vainoavat sinua ja saavuttavat sinut, kunnes tuhoudut, koska et kuullut Herran, sinun Jumalasi ääntä etkä noudattanut hänen käskyjänsä ja säädöksiänsä, jotka hän on sinulle antanut. <sup id="cite7"><a href="#fn7">[7]</a></sup></p>
<p id="v46"><sup><small>46</small></sup>  Ne jäävät merkkeinä ja ihmeinä sinuun ja sinun jälkeläisiisi iankaikkisesti. </p>
<p id="v47"><sup><small>47</small></sup>  Koska et palvellut Herraa, sinun Jumalaasi, ilolla ja sydämen halulla, kun sinulla oli yltäkyllin kaikkea, </p>
<p id="v48"><sup><small>48</small></sup>  on sinun palveltava vihollisiasi, jotka Herra sinun kimppuusi lähettää, nälässä ja janossa ja alastomuudessa ja kaiken puutteessa. Ja hän panee sinun kaulallesi rautaisen ikeen, kunnes hän sinut tuhoaa. </p>
<p id="v49"><sup><small>49</small></sup>  Herra nostaa sinua vastaan kaukaisen kansan, joka tulee maan äärestä lentäen niinkuin kotka, kansan, jonka kieltä sinä et ymmärrä; </p>
<p id="v50"><sup><small>50</small></sup>  tuimakatseisen kansan, joka ei armahda vanhaa eikä sääli nuorta. </p>
<p id="v51"><sup><small>51</small></sup>  Se syö sinun karjasi hedelmän ja maasi hedelmän, kunnes sinä tuhoudut; se ei jätä sinulle mitään, ei jyviä ei viiniä eikä öljyä, ei raavaittesi vasikoita eikä lampaittesi karitsoita, kunnes on tehnyt sinusta lopun. </p>
<p id="v52"><sup><small>52</small></sup>  Ja se ahdistaa sinua kaikissa porteissasi, kunnes korkeat ja lujat muurisi, joihin sinä luotit, kukistuvat kaikkialla maassasi. Se ahdistaa sinua kaikissa porteissasi kaikkialla sinun maassasi, jonka Herra, sinun Jumalasi, on sinulle antanut. <sup id="cite8"><a href="#fn8">[8]</a></sup></p>
<p id="v53"><sup><small>53</small></sup>  Siinä hädässä ja ahdistuksessa, johon sinun vihollisesi saattaa sinut, sinä syöt oman kohtusi hedelmän, syöt poikiesi ja tyttäriesi lihaa, jotka Herra, sinun Jumalasi, on sinulle antanut. </p>
<p id="v54"><sup><small>54</small></sup>  Hempeästi ja hekumallisesti elänyt mies sinun keskuudessasi katselee silloin karsaasti veljeänsä ja vaimoaan, joka hänen sylissänsä on, ja jäljellä olevia lapsiaan, jotka hän on jättänyt henkiin; <sup id="cite9"><a href="#fn9">[9]</a></sup></p>
<p id="v55"><sup><small>55</small></sup>  kenellekään heistä hän ei anna lastensa lihaa, jota hän itse syö, kun hänellä ei ole mitään muuta jäljellä, siinä hädässä ja ahdistuksessa, johon vihollisesi saattaa sinut kaikissa sinun porteissasi. </p>
<p id="v56"><sup><small>56</small></sup>  Hempeästi ja hekumallisesti elänyt nainen sinun keskuudessasi, joka hekumassaan ja hempeydessään ei edes yrittänyt laskea jalkaansa maahan, katselee silloin karsaasti miestä, joka hänen sylissänsä on, ja poikaansa ja tytärtänsä </p>
<p id="v57"><sup><small>57</small></sup>  eikä suo heille jälkeläisiä, jotka tulevat hänen kohdustansa, eikä lapsia, joita hän synnyttää, sillä kaiken muun puutteessa syö hän ne salaa itse siinä hädässä ja ahdistuksessa, johon vihollisesi saattaa sinut sinun porteissasi. </p>
<p id="v58"><sup><small>58</small></sup>  Jos et tarkoin noudata kaikkia tämän lain sanoja, jotka ovat kirjoitetut tähän kirjaan, niin että pelkäät tätä kunniallista ja peljättävää nimeä, Herraa, sinun Jumalaasi, <sup id="cite10"><a href="#fn10">[10]</a></sup></p>
<p id="v59"><sup><small>59</small></sup>  niin Herra panee sinun ja sinun jälkeläistesi kärsittäväksi erinomaisia vaivoja, suuria ja pitkällisiä vaivoja, pahoja ja pitkällisiä sairauksia. </p>
<p id="v60"><sup><small>60</small></sup>  Hän kääntää sinua vastaan kaikki Egyptin taudit, joita sinä pelkäät, ja ne tarttuvat sinuun. </p>
<p id="v61"><sup><small>61</small></sup>  Ja kaikkinaisia muita sairauksia ja vaivoja, joista ei ole kirjoitettu tässä lakikirjassa, Herra nostattaa sinua vastaan, kunnes sinä tuhoudut. </p>
<p id="v62"><sup><small>62</small></sup>  Ja teistä, jotka ennen olitte monilukuiset kuin taivaan tähdet, jää jäljelle ainoastaan vähäinen joukko, koska et kuullut Herran, sinun Jumalasi, ääntä. </p>
<p id="v63"><sup><small>63</small></sup>  Ja niinkuin Herra ennen iloitsi teistä, siitä, että teki teille hyvää ja antoi teidän lisääntyä, niin Herra silloin iloitsee teistä, siitä, että hävittää ja tuhoaa teidät. Ja teidät temmataan irti siitä maasta, jota sinä menet ottamaan omaksesi. </p>
<p id="v64"><sup><small>64</small></sup>  Ja Herra hajottaa sinut kaikkien kansojen sekaan maan äärestä toiseen, ja sinä palvelet siellä muita jumalia, joita sinä et tunne ja joita sinun isäsi eivät tunteneet, puuta ja kiveä. </p>
<p id="v65"><sup><small>65</small></sup>  Ja niiden kansojen seassa sinä et saa rauhaa, eikä jalkasi löydä lepopaikkaa. Herra antaa sinulle siellä vapisevan sydämen, rauenneet silmät ja nääntyvän sielun. </p>
<p id="v66"><sup><small>66</small></sup>  Ja sinun elämäsi näyttää sinusta olevan hiuskarvan varassa, yöt ja päivät sinä olet pelon vallassa etkä ole varma hengestäsi. </p>
<p id="v67"><sup><small>67</small></sup>  Aamulla sinä sanot: 'Jospa olisi ilta!' ja illalla sanot: 'Jospa olisi aamu!' - sellaista pelkoa sinä tunnet sydämessäsi, ja sellaisia näkyjä sinä näet silmissäsi. </p>
<p id="v68"><sup><small>68</small></sup>  Ja Herra vie sinut laivoilla takaisin Egyptiin samaa tietä, josta minä sanoin sinulle: 'Et ole sitä enää näkevä'. Ja siellä teitä kaupitaan vihollisillenne orjiksi ja orjattariksi, mutta ostajaa ei ole." </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fi/Bible/Deuteronomy/27">Viides Mooseksen kirja - Luku 27</a></td>
        <td><a href="/fi/Bible/Deuteronomy/Index">Indeksi</a></td>
        <td><a href="/fi/Bible/Deuteronomy/29">Viides Mooseksen kirja - Luku 29</a></td>
      </tr>
    </tbody>
  </table>
</figure>
<h2>Viittauksia</h2>
<div style="column-width: 30em;">
<ol>
  <li id="fn1"><a href="#cite1">↑</a> 28:1-8 <i>Job: Jumala siunaa uskollisia</i>: <a href="/fi/The_Urantia_Book/148#p6_2">U-k 148:6.2</a>. </li>
  <li id="fn2"><a href="#cite2">↑</a> 28:15 <i>Jos et ota yhteyttä Jumalaan, kiroukset</i>: <a href="/fi/The_Urantia_Book/152#p2_1">U-k 152:2.1</a>. </li>
  <li id="fn3"><a href="#cite3">↑</a> 28:25 <i>Vihollisten lyömä</i>: <a href="/fi/The_Urantia_Book/152#p2_1">U-k 152:2.1</a>. </li>
  <li id="fn4"><a href="#cite4">↑</a> 28:36-37 <i>Ryhdy sivusanaksi</i>: <a href="/fi/The_Urantia_Book/152#p2_1">U-k 152:2.1</a>. </li>
  <li id="fn5"><a href="#cite5">↑</a> 28:41 <i>Pojat/tyttäret vangittuina</i>: <a href="/fi/The_Urantia_Book/153#p2_1">U-k 153:2.1</a>. </li>
  <li id="fn6"><a href="#cite6">↑</a> 28:43 <i>Vieraat nousevat valtaan</i>: <a href="/fi/The_Urantia_Book/153#p2_1">U-k 153:2.1</a>. </li>
  <li id="fn7"><a href="#cite7">↑</a> 28:45-50 <i>Rangaistus kirjoitettu</i>: <a href="/fi/The_Urantia_Book/153#p2_1">U-k 153:2.1</a>. </li>
  <li id="fn8"><a href="#cite8">↑</a> 28:52-53 <i>Degradaatio ennustettu</i>: <a href="/fi/The_Urantia_Book/153#p2_1">U-k 153:2.1</a>. </li>
  <li id="fn9"><a href="#cite9">↑</a> 28:54,56 <i>Paha silmä</i>: <a href="/fi/The_Urantia_Book/87#p5_4">U-k 87:5.4</a>. </li>
  <li id="fn10"><a href="#cite10">↑</a> 28:58 <i>Pelottava</i>: <a href="/fi/The_Urantia_Book/96#p4_5">U-k 96:4.5</a>. </li>
  <li id="fn11"><a href="#cite11">↑</a> 28 <i>Jumala tappaa, kun et tottele</i>: <a href="/fi/The_Urantia_Book/96#p5_6">U-k 96:5.6</a>. </li>
</ol>
</div>
