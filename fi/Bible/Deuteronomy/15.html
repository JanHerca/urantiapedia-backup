<!--
title: Viides Mooseksen kirja - Luku 15
description: 
published: true
date: 2023-11-8T20:28:17Z
tags: bible, bible—deuteronomy
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/Deuteronomy/14">
          <span class="mdi mdi-arrow-left-drop-circle"></span><span class="pl-2">Viides Mooseksen kirja - Luku 14</span>
        </a>
        </td>
        <td>
        <a href="/fi/Bible/Deuteronomy/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/Deuteronomy/16">
          <span class="pr-2">Viides Mooseksen kirja - Luku 16</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  "Joka seitsemäs vuosi pane toimeen vapautus. </p>
<p id="v2"><sup><small>2</small></sup>  Ja näin on vapautuksesta määrätty: jokainen saamamies luopukoon siitä, minkä hän on lähimmäiselleen lainannut, älköönkä velkoko lähimmäistänsä ja veljeänsä, sillä silloin on Herran kunniaksi vapautus julistettu. </p>
<p id="v3"><sup><small>3</small></sup>  Vierasta saat velkoa, mutta luovu siitä, mitä sinulla on saamista veljeltäsi. </p>
<p id="v4"><sup><small>4</small></sup>  Tosin ei köyhää sinun keskuudessasi tulisi ollakaan, sillä Herra on runsaasti siunaava sinua siinä maassa, jonka Herra, sinun Jumalasi, antaa sinulle perintöosaksi ja jonka saat ottaa omaksesi, </p>
<p id="v5"><sup><small>5</small></sup>  jos vain kuulet Herran, sinun Jumalasi, ääntä ja tarkoin noudatat kaikkia näitä käskyjä, jotka minä tänä päivänä sinulle annan. </p>
<p id="v6"><sup><small>6</small></sup>  Sillä Herra, sinun Jumalasi, on siunaava sinua, niinkuin hän on sinulle puhunut; ja sinä lainaat monelle kansalle, mutta sinun ei tarvitse lainaa ottaa, ja sinä vallitset monia kansoja, mutta he eivät vallitse sinua. <sup id="cite1"><a href="#fn1">[1]</a></sup></p>
<p id="v7"><sup><small>7</small></sup>  Jos sinun keskuudessasi on joku köyhä, joku veljesi jossakin porttiesi sisäpuolella siinä maassa, jonka Herra, sinun Jumalasi, sinulle antaa, niin älä kovenna sydäntäsi äläkä sulje kättäsi köyhältä veljeltäsi, </p>
<p id="v8"><sup><small>8</small></sup>  vaan avaa auliisti kätesi hänelle ja lainaa mielelläsi, mitä hän puutteessansa tarvitsee. </p>
<p id="v9"><sup><small>9</small></sup>  Varo, ettei sydämessäsi synny tämä paha ajatus: 'Seitsemäs vuosi, vapautusvuosi, on lähellä', ja ettet sen tähden katso karsaasti köyhää veljeäsi etkä anna hänelle mitään. Jos hän silloin huutaa sinun tähtesi Herran puoleen, niin sinä joudut syyhyn. <sup id="cite2"><a href="#fn2">[2]</a></sup></p>
<p id="v10"><sup><small>10</small></sup>  Anna mielelläsi hänelle, älköönkä sydämesi olko vastahakoinen antaessasi, sillä lahjasi tähden on Herra, sinun Jumalasi, siunaava sinua kaikissa töissäsi, kaikessa, mihin ryhdyt. </p>
<p id="v11"><sup><small>11</small></sup>  Koska köyhiä ei koskaan puutu maasta, sentähden käsken minä sinua näin: Avaa auliisti kätesi veljellesi, kurjalle ja köyhälle, joita sinun maassasi on. </p>
<p id="v12"><sup><small>12</small></sup>  Jos joku veljesi, hebrealainen mies tai nainen, on myynyt itsensä sinulle ja palvellut sinua kuusi vuotta, niin päästä hänet seitsemäntenä vuotena luotasi vapaaksi, </p>
<p id="v13"><sup><small>13</small></sup>  ja kun päästät hänet luotasi vapaaksi, niin älä lähetä häntä tyhjin käsin. </p>
<p id="v14"><sup><small>14</small></sup>  Vaan sälytä hänen selkäänsä runsaasti lahjoja laumastasi, puimatantereeltasi ja kuurnastasi; anna hänellekin siitä, millä Herra, sinun Jumalasi, on sinua siunannut. </p>
<p id="v15"><sup><small>15</small></sup>  Muista, että itse olit orjana Egyptin maassa ja että Herra, sinun Jumalasi, vapahti sinut. Sentähden minä tänä päivänä annan sinulle tämän käskyn. </p>
<p id="v16"><sup><small>16</small></sup>  Mutta jos hän sanoo sinulle: 'En tahdo lähteä luotasi', koska hän rakastaa sinua ja sinun perhettäsi ja koska hänen on ollut sinun luonasi hyvä olla, </p>
<p id="v17"><sup><small>17</small></sup>  niin ota naskali ja pistä se hänen korvansa läpi oveen; olkoon hän sitten sinun orjasi ainiaan. Samoin tee myös orjattarellesi. </p>
<p id="v18"><sup><small>18</small></sup>  Älköön sinusta olko vaikeata päästää häntä luotasi vapaaksi: onhan hänestä kuutena vuotena ollut sinulle kahta vertaa suurempi hyöty kuin palkkalaisesta. Ja Herra, sinun Jumalasi, on siunaava sinua kaikessa, mitä teet. </p>
<p id="v19"><sup><small>19</small></sup>  Kaikki urospuoliset esikoiset, jotka syntyvät raavaskarjassasi ja pikkukarjassasi, pyhitä Herralle, Jumalallesi; raavaasi esikoisella älä työtä tee, älä myöskään keritse lampaasi esikoista. </p>
<p id="v20"><sup><small>20</small></sup>  Herran, sinun Jumalasi, edessä syö perheinesi se joka vuosi siinä paikassa, jonka Herra valitsee. </p>
<p id="v21"><sup><small>21</small></sup>  Jos siinä on joku vamma, jos se ontuu tai on sokea tai jos sillä on joku muu paha vamma, mikä tahansa, niin älä uhraa sitä Herralle, sinun Jumalallesi. </p>
<p id="v22"><sup><small>22</small></sup>  Syö se porttiesi sisäpuolella; niin hyvin saastainen kuin puhdas saakoon syödä sitä, niinkuin syödään gasellia tai peuraa. </p>
<p id="v23"><sup><small>23</small></sup>  Vain verta älä syö; vuodata se maahan niinkuin vesi." </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/Deuteronomy/14">
          <span class="mdi mdi-arrow-left-drop-circle"></span><span class="pl-2">Viides Mooseksen kirja - Luku 14</span>
        </a>
        </td>
        <td>
        <a href="/fi/Bible/Deuteronomy/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/Deuteronomy/16">
          <span class="pr-2">Viides Mooseksen kirja - Luku 16</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 15:6 <i>Lainaa monille kansoille</i>: <a href="/fi/The_Urantia_Book/96#p5_4">U-k 96:5.4</a>. </li>
  <li id="fn2"><a href="#cite2">↑</a> 15:9 <i>Paha silmä</i>: <a href="/fi/The_Urantia_Book/87#p5_4">U-k 87:5.4</a>. </li>
</ol>
</div>
