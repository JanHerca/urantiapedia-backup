<!--
title: Viides Mooseksen kirja - Luku 5
description: 
published: true
date: 2022-10-6T10:23:20Z
tags: bible, bible—deuteronomy
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td><a href="/fi/Bible/Deuteronomy/4">Viides Mooseksen kirja - Luku 4</a></td>
        <td><a href="/fi/Bible/Deuteronomy/Index">Indeksi</a></td>
        <td><a href="/fi/Bible/Deuteronomy/6">Viides Mooseksen kirja - Luku 6</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Ja Mooses kutsui kokoon kaiken Israelin ja sanoi heille: "Kuule, Israel, nämä käskyt ja oikeudet, jotka minä tänä päivänä julistan teidän korvienne kuullen. Oppikaa ne ja noudattakaa niitä tarkoin. </p>
<p id="v2"><sup><small>2</small></sup>  Herra, meidän Jumalamme, teki liiton meidän kanssamme Hoorebilla. </p>
<p id="v3"><sup><small>3</small></sup>  Herra ei tehnyt tätä liittoa meidän isiemme kanssa, vaan meidän kanssamme, jotka olemme tässä tänä päivänä, kaikkien meidän kanssamme, jotka nyt elämme. </p>
<p id="v4"><sup><small>4</small></sup>  Kasvoista kasvoihin Herra puhui teidän kanssanne vuorelta, tulen keskeltä. <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  Minä seisoin silloin Herran ja teidän välillänne ja ilmoitin teille Herran sanan, sillä te pelkäsitte tulta ettekä nousseet vuorelle. Hän sanoi: </p>
<p id="v6"><sup><small>6</small></sup>  'Minä olen Herra, sinun Jumalasi, joka vein sinut pois Egyptin maasta, orjuuden pesästä. <sup id="cite2"><a href="#fn2">[2]</a></sup></p>
<p id="v7"><sup><small>7</small></sup>  Älä pidä muita jumalia minun rinnallani. <sup id="cite3"><a href="#fn3">[3]</a></sup> <sup id="cite4"><a href="#fn4">[4]</a></sup> <sup id="cite5"><a href="#fn5">[5]</a></sup></p>
<p id="v8"><sup><small>8</small></sup>  Älä tee itsellesi jumalankuvaa, älä mitään kuvaa, älä niistä, jotka ovat ylhäällä taivaassa, älä niistä, jotka ovat alhaalla maan päällä, äläkä niistä, jotka ovat vesissä maan alla. <sup id="cite6"><a href="#fn6">[6]</a></sup></p>
<p id="v9"><sup><small>9</small></sup>  Älä kumarra niitä äläkä palvele niitä. Sillä minä, Herra, sinun Jumalasi, olen kiivas Jumala, joka kostan isien pahat teot lapsille kolmanteen ja neljänteen polveen, niille, jotka minua vihaavat; <sup id="cite7"><a href="#fn7">[7]</a></sup></p>
<p id="v10"><sup><small>10</small></sup>  mutta teen laupeuden tuhansille, jotka minua rakastavat ja pitävät minun käskyni. <sup id="cite8"><a href="#fn8">[8]</a></sup></p>
<p id="v11"><sup><small>11</small></sup>  Älä turhaan lausu Herran, sinun Jumalasi, nimeä, sillä Herra ei jätä rankaisematta sitä, joka hänen nimensä turhaan lausuu. <sup id="cite9"><a href="#fn9">[9]</a></sup></p>
<p id="v12"><sup><small>12</small></sup>  Ota vaari lepopäivästä, niin että sen pyhität, niinkuin Herra, sinun Jumalasi, on sinua käskenyt. <sup id="cite10"><a href="#fn10">[10]</a></sup></p>
<p id="v13"><sup><small>13</small></sup>  Kuusi päivää tee työtä ja toimita kaikki askareesi; </p>
<p id="v14"><sup><small>14</small></sup>  mutta seitsemäs päivä on Herran, sinun Jumalasi, sapatti; silloin älä mitään askaretta toimita, älä sinä älköönkä sinun poikasi tai tyttäresi, sinun palvelijasi tai palvelijattaresi, sinun härkäsi, aasisi tai muu juhtasi älköönkä muukalaisesi, joka sinun porteissasi on, että palvelijasi ja palvelijattaresi saisivat levätä niinkuin sinäkin. <sup id="cite11"><a href="#fn11">[11]</a></sup></p>
<p id="v15"><sup><small>15</small></sup>  Ja muista, että itse olit orjana Egyptin maassa ja että Herra, sinun Jumalasi, vei sinut sieltä pois väkevällä kädellä ja ojennetulla käsivarrella. Sentähden Herra, sinun Jumalasi, käski sinun viettää lepopäivän. <sup id="cite12"><a href="#fn12">[12]</a></sup></p>
<p id="v16"><sup><small>16</small></sup>  Kunnioita isääsi ja äitiäsi, niinkuin Herra, sinun Jumalasi, on sinua käskenyt, että kauan eläisit ja menestyisit siinä maassa, jonka Herra, sinun Jumalasi, sinulle antaa. <sup id="cite13"><a href="#fn13">[13]</a></sup></p>
<p id="v17"><sup><small>17</small></sup>  Älä tapa. <sup id="cite14"><a href="#fn14">[14]</a></sup></p>
<p id="v18"><sup><small>18</small></sup>  Älä tee huorin. <sup id="cite15"><a href="#fn15">[15]</a></sup></p>
<p id="v19"><sup><small>19</small></sup>  Älä varasta. <sup id="cite16"><a href="#fn16">[16]</a></sup></p>
<p id="v20"><sup><small>20</small></sup>  Älä sano väärää todistusta lähimmäisestäsi. <sup id="cite17"><a href="#fn17">[17]</a></sup></p>
<p id="v21"><sup><small>21</small></sup>  Älä himoitse lähimmäisesi vaimoa. Älä halaja lähimmäisesi huonetta, älä hänen peltoansa, älä hänen palvelijaansa, palvelijatartansa, härkäänsä, aasiansa, äläkä mitään, mikä on lähimmäisesi omaa.' <sup id="cite18"><a href="#fn18">[18]</a></sup></p>
<p id="v22"><sup><small>22</small></sup>  Nämä sanat Herra puhui koko teidän seurakunnallenne vuorelta, tulen ja synkkien pilvien keskeltä, suurella äänellä, eikä siihen enempää lisännyt. Ja hän kirjoitti ne kahteen kivitauluun ja antoi ne minulle. <sup id="cite19"><a href="#fn19">[19]</a></sup> <sup id="cite20"><a href="#fn20">[20]</a></sup></p>
<p id="v23"><sup><small>23</small></sup>  Kun te kuulitte äänen pimeyden keskeltä, vuoren palaessa tulena, niin te astuitte minun luokseni, kaikki teidän sukukuntienne päämiehet, niin myös teidän vanhimpanne. </p>
<p id="v24"><sup><small>24</small></sup>  Ja te sanoitte: 'Katso, Herra, meidän Jumalamme, on antanut meidän nähdä kirkkautensa ja valtasuuruutensa, ja me olemme kuulleet hänen äänensä tulen keskeltä. Tänä päivänä me olemme nähneet, että Jumala voi puhua ihmisen kanssa, ja tämä jää kuitenkin henkiin. </p>
<p id="v25"><sup><small>25</small></sup>  Miksi on meidän siis kuoleminen? Sillä tämä suuri tuli kuluttaa meidät. Jos me vielä kuulemme Herran, meidän Jumalamme, äänen, niin me kuolemme. </p>
<p id="v26"><sup><small>26</small></sup>  Sillä kuka kaikesta lihasta on koskaan niinkuin me kuullut elävän Jumalan äänen puhuvan tulen keskeltä ja jäänyt henkiin? <sup id="cite21"><a href="#fn21">[21]</a></sup></p>
<p id="v27"><sup><small>27</small></sup>  Astu siis esiin ja kuule kaikki, mitä Herra, meidän Jumalamme, sanoo; ja puhu sinä meille kaikki, mitä Herra, meidän Jumalamme, sinulle puhuu, niin me kuulemme ja teemme.' </p>
<p id="v28"><sup><small>28</small></sup>  Ja Herra kuuli teidän puheenne, kun te puhuitte minulle, ja Herra sanoi minulle: 'Minä olen kuullut, mitä tämä kansa on puhunut sinulle. Kaikki, mitä he ovat puhuneet, on oikein puhuttu. </p>
<p id="v29"><sup><small>29</small></sup>  Jospa heillä olisi sellainen sydän, että he alati pelkäisivät minua ja noudattaisivat kaikkia minun käskyjäni, niin että he ja heidän lapsensa menestyisivät iankaikkisesti! </p>
<p id="v30"><sup><small>30</small></sup>  Mene siis ja sano heille: Palatkaa majoillenne. </p>
<p id="v31"><sup><small>31</small></sup>  Mutta jää sinä tähän minun eteeni, niin minä puhun sinulle kaikki ne käskyt, säädökset ja oikeudet, jotka sinun on opetettava heille, että he seuraisivat niitä siinä maassa, jonka minä annan heille omaksi.' </p>
<p id="v32"><sup><small>32</small></sup>  Niin noudattakaa siis tarkoin niitä, niinkuin Herra, teidän Jumalanne, on teitä käskenyt; älkää poiketko oikealle älkääkä vasemmalle, </p>
<p id="v33"><sup><small>33</small></sup>  vaan vaeltakaa aina sitä tietä, jota Herra, teidän Jumalanne, käski teidän vaeltaa, että eläisitte, menestyisitte ja elinpäivänne olisivat pitkät siinä maassa, jonka otatte omaksenne." </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fi/Bible/Deuteronomy/4">Viides Mooseksen kirja - Luku 4</a></td>
        <td><a href="/fi/Bible/Deuteronomy/Index">Indeksi</a></td>
        <td><a href="/fi/Bible/Deuteronomy/6">Viides Mooseksen kirja - Luku 6</a></td>
      </tr>
    </tbody>
  </table>
</figure>
<h2>Viittauksia</h2>
<div style="column-width: 30em;">
<ol>
  <li id="fn1"><a href="#cite1">↑</a> 5:4-5 <i>Siinai-vuori</i>: <a href="/fi/The_Urantia_Book/142#p3_21">U-k 142:3.21</a>. </li>
  <li id="fn2"><a href="#cite2">↑</a> 5:6-21 <i>Kymmenen käskyä</i>: <a href="/fi/The_Urantia_Book/142#p3_21">U-k 142:3.21</a>. </li>
  <li id="fn3"><a href="#cite3">↑</a> 5:7 <i>Palvele vain Isä Jumalaa</i>: <a href="/fi/The_Urantia_Book/66#p7_9">U-k 66:7.9</a>.  <i>Yksi Jumala ja väärät jumalat</i>: <a href="/fi/The_Urantia_Book/160#p5_9">U-k 160:5.9</a>.  <i>Älä palvo mitään muuta jumalaa</i>: <a href="/fi/The_Urantia_Book/142#p3_11">U-k 142:3.11</a>.  <i>Palvokaa vain Jumalaa</i>: <a href="/fi/The_Urantia_Book/133#p4_9">U-k 133:4.9</a>. </li>
  <li id="fn4"><a href="#cite4">↑</a> 5:7-9a <i>Palvelee vain Herraa Jumalaa</i>: <a href="/fi/The_Urantia_Book/136#p9_3">U-k 136:9.3</a>. </li>
  <li id="fn5"><a href="#cite5">↑</a> 5:7-21 <i>10 tabua</i>: <a href="/fi/The_Urantia_Book/89#p1_4">U-k 89:1.4</a>.  <i>Pidä kaikki käskyt</i>: <a href="/fi/The_Urantia_Book/163#p2_4">U-k 163:2.4</a>.  <i>Kymmenen käskyä</i>: <a href="/fi/The_Urantia_Book/131#p2_12">U-k 131:2.12</a>. </li>
  <li id="fn6"><a href="#cite6">↑</a> 5:8 <i>Mooses taisteli epäjumalanpalvelusta vastaan</i>: <a href="/fi/The_Urantia_Book/142#p4_2">U-k 142:4.2</a>.  <i>Ei mitään veistettyä kuvaa mistään</i>: <a href="/fi/The_Urantia_Book/88#p2_5">U-k 88:2.5</a>.  <i>”Älä tee”</i>: <a href="/fi/The_Urantia_Book/89#p2_1">U-k 89:2.1</a>.  <i>Ei sulaa jumalaa</i>: <a href="/fi/The_Urantia_Book/142#p3_12">U-k 142:3.12</a>. </li>
  <li id="fn7"><a href="#cite7">↑</a> 5:9 <i>Kateellinen</i>: <a href="/fi/The_Urantia_Book/96#p4_6">U-k 96:4.6</a>.  <i>Jumala sanoi olevansa kateellinen</i>: <a href="/fi/The_Urantia_Book/4#p3_1">U-k 4:3.1</a>. </li>
  <li id="fn8"><a href="#cite8">↑</a> 5:10 <i>Jumala iloitsee armosta</i>: <a href="/fi/The_Urantia_Book/143#p1_6">U-k 143:1.6</a>.  <i>Jumala iloitsee armosta</i>: <a href="/fi/The_Urantia_Book/143#p1_6">U-k 143:1.6</a>.  <i>Armoa</i>: <a href="/fi/The_Urantia_Book/131#p10_6">U-k 131:10.6</a>.  <i>Jumala on armollinen</i>: <a href="/fi/The_Urantia_Book/2#p5_7">U-k 2:5.7</a>.  <i>Kaikkivaltias</i>: <a href="/fi/The_Urantia_Book/142#p3_7">U-k 142:3.7</a>.  <i>Armopalvelu</i>: <a href="/fi/The_Urantia_Book/6#p3_2">U-k 6:3.2</a>. </li>
  <li id="fn9"><a href="#cite9">↑</a> 5:11 <i>Kunnioittaa/kunnioittaa jumalia</i>: <a href="/fi/The_Urantia_Book/66#p7_10">U-k 66:7.10</a>.  <i>Nimi fetissi</i>: <a href="/fi/The_Urantia_Book/88#p5_5">U-k 88:5.5</a>. </li>
  <li id="fn10"><a href="#cite10">↑</a> 5:12-15 <i>Sapatin pitäminen</i>: <a href="/fi/The_Urantia_Book/95#p1_2">U-k 95:1.2</a>.  <i>Sapatinpäivän perinne</i>: <a href="/fi/The_Urantia_Book/74#p4_6">U-k 74:4.6</a>.  <i>Lepää sapattina</i>: <a href="/fi/The_Urantia_Book/142#p3_15">U-k 142:3.15</a>. </li>
  <li id="fn11"><a href="#cite11">↑</a> 5:14 <i>Muukalaiset porttien sisällä</i>: <a href="/fi/The_Urantia_Book/27#p4_3">U-k 27:4.3</a>. </li>
  <li id="fn12"><a href="#cite12">↑</a> 5:15 <i>Vapautus Egyptistä</i>: <a href="/fi/The_Urantia_Book/142#p3_21">U-k 142:3.21</a>. </li>
  <li id="fn13"><a href="#cite13">↑</a> 5:16 <i>Kunnioita vanhempia</i>: <a href="/fi/The_Urantia_Book/153#p3_3">U-k 153:3.3</a>.  <i>Kunnioita vanhempia/vanhimpia</i>: <a href="/fi/The_Urantia_Book/66#p7_15">U-k 66:7.15</a>. </li>
  <li id="fn14"><a href="#cite14">↑</a> 5:17 <i>Älä tapa</i>: <a href="/fi/The_Urantia_Book/70#p11_2">U-k 70:11.2</a>.  <i>Älä tapa ihmisiä</i>: <a href="/fi/The_Urantia_Book/66#p7_12">U-k 66:7.12</a>.  <i>Osa 1: Älä tapa</i>: <a href="/fi/The_Urantia_Book/140#p6_4">U-k 140:6.4</a>.  <i>Älä tapa</i>: <a href="/fi/The_Urantia_Book/162#p2_1">U-k 162:2.1</a>. </li>
  <li id="fn15"><a href="#cite15">↑</a> 5:18 <i>Ei aviorikosta</i>: <a href="/fi/The_Urantia_Book/140#p6_5">U-k 140:6.5</a>. </li>
  <li id="fn16"><a href="#cite16">↑</a> 5:19 <i>Älä varasta</i>: <a href="/fi/The_Urantia_Book/66#p7_13">U-k 66:7.13</a>. </li>
  <li id="fn17"><a href="#cite17">↑</a> 5:20 <i>Älä valehtele tuomareille</i>: <a href="/fi/The_Urantia_Book/66#p7_11">U-k 66:7.11</a>. </li>
  <li id="fn18"><a href="#cite18">↑</a> 5:21 <i>Älä himoitse</i>: <a href="/fi/The_Urantia_Book/165#p4_8">U-k 165:4.8</a>.  <i>Älä koske ystävän vaimoon</i>: <a href="/fi/The_Urantia_Book/66#p7_14">U-k 66:7.14</a>. </li>
  <li id="fn19"><a href="#cite19">↑</a> 5:22 <i>Ukkonen</i>: <a href="/fi/The_Urantia_Book/85#p4_3">U-k 85:4.3</a>. </li>
  <li id="fn20"><a href="#cite20">↑</a> 5:22-23 <i>Jumala asuu paksussa pimeydessä</i>: <a href="/fi/The_Urantia_Book/2#p1_1">U-k 2:1.1</a>. </li>
  <li id="fn21"><a href="#cite21">↑</a> 5:26 <i>Jumala on elävä Henki</i>: <a href="/fi/The_Urantia_Book/195#p10_4">U-k 195:10.4</a>. </li>
</ol>
</div>
