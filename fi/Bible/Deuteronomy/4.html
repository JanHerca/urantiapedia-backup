<!--
title: Viides Mooseksen kirja - Luku 4
description: 
published: true
date: 2022-8-14T17:23:51Z
tags: 
editor: ckeditor
dateCreated: 2022-8-14T17:23:51Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/fi/Bible/Deuteronomy/3">Viides Mooseksen kirja - Luku 3</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/fi/Bible/Deuteronomy/Index">Indeksi</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/fi/Bible/Deuteronomy/5">Viides Mooseksen kirja - Luku 5</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  "Ja nyt, Israel, kuule ne käskyt ja säädökset, jotka minä teille opetan, että seuraisitte niitä, eläisitte ja ottaisitte omaksenne sen maan, jonka Herra, teidän isienne Jumala, teille antaa. </p>
<p id="v2"><sup><small>2</small></sup>  Älkää lisätkö mitään siihen, mitä minä teille määrään, älkääkä ottako siitä mitään pois, vaan noudattakaa Herran, teidän Jumalanne, käskyjä, jotka minä teille annan. <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  Te olette omin silmin nähneet, mitä Herra teki Baal-Peorin asiassa, kuinka Herra, sinun Jumalasi, hävitti sinun keskuudestasi jokaisen, joka lähti kulkemaan Baal-Peorin perässä. </p>
<p id="v4"><sup><small>4</small></sup>  Mutta te, jotka riipuitte kiinni Herrassa, teidän Jumalassanne, te kaikki olette elossa vielä tänä päivänä. </p>
<p id="v5"><sup><small>5</small></sup>  Katso, minä olen opettanut teille käskyt ja säädökset, niinkuin Herra, minun Jumalani, on minua käskenyt, että seuraisitte niitä siinä maassa, jota te menette ottamaan omaksenne. </p>
<p id="v6"><sup><small>6</small></sup>  Noudattakaa ja seuratkaa niitä, sillä se on oleva teidän viisautenne ja ymmärryksenne kansojen silmissä. Kun he kuulevat kaikki nämä käskyt, sanovat he: 'Totisesti, viisas ja ymmärtäväinen kansa on tämä suuri kansa'. </p>
<p id="v7"><sup><small>7</small></sup>  Sillä onko toista suurta kansaa, jonka jumalat ovat sitä niin lähellä, kuin Herra, meidän Jumalamme, on lähellä meitä, niin usein kuin me häntä rukoilemme? </p>
<p id="v8"><sup><small>8</small></sup>  Ja onko toista suurta kansaa, jolla on niin vanhurskaat käskyt ja säädökset, kuin on koko tämä laki, jonka minä tänä päivänä teille annan? </p>
<p id="v9"><sup><small>9</small></sup>  Ole vain varuillasi ja ota itsestäsi tarkka vaari, ettet unhota, mitä omin silmin olet nähnyt, ja ettei se lähde sinun sydämestäsi koko elinaikanasi, vaan että ilmoitat sen lapsillesi ja lastesi lapsille: </p>
<p id="v10"><sup><small>10</small></sup>  mitä tapahtui sinä päivänä, jona seisoit Herran, sinun Jumalasi, edessä Hoorebilla, kun Herra sanoi minulle: 'Kokoa kansa, niin minä julistan heille sanani, että he oppisivat pelkäämään minua, niin kauan kuin elävät maan päällä, ja opettaisivat lapsensakin siihen'. </p>
<p id="v11"><sup><small>11</small></sup>  Ja te astuitte esille ja jäitte seisomaan vuoren juurelle, ja vuori paloi tulena, joka loimusi sisimpään taivaaseen asti pimeyden ja synkkien pilvien keskellä. <sup id="cite2"><a href="#fn2">[2]</a></sup></p>
<p id="v12"><sup><small>12</small></sup>  Ja Herra puhui teille tulen keskeltä. Sanat te kuulitte, mutta ette nähneet hänen muotoansa, kuulitte vain äänen. <sup id="cite3"><a href="#fn3">[3]</a></sup></p>
<p id="v13"><sup><small>13</small></sup>  Ja hän ilmoitti teille liittonsa, jonka hän käski teidän pitää, nimittäin ne kymmenen käskysanaa; ja hän kirjoitti ne kahteen kivitauluun. </p>
<p id="v14"><sup><small>14</small></sup>  Ja minun Herra silloin käski opettaa teille käskyt ja säädökset, että te seuraisitte niitä siinä maassa, jota te menette ottamaan omaksenne. </p>
<p id="v15"><sup><small>15</small></sup>  Ottakaa siis itsestänne tarkka vaari - sillä te ette sinä päivänä, jona Herra puhui teille tulen keskeltä Hoorebilla, nähneet hänestä minkäänkaltaista muotoa - <sup id="cite4"><a href="#fn4">[4]</a></sup></p>
<p id="v16"><sup><small>16</small></sup>  ettette menettele kelvottomasti ettekä tee itsellenne jumalankuvaa, ette minkään muotoista patsasta, ette miehen tai naisen kuvaa, </p>
<p id="v17"><sup><small>17</small></sup>  ette maan päällä liikkuvan nelijalkaisen eläimen kuvaa, ette taivaan alla lentävän siivekkään linnun kuvaa, </p>
<p id="v18"><sup><small>18</small></sup>  ette maassa matelevaisen kuvaa ettekä vesissä maan alla olevan kalan kuvaa; </p>
<p id="v19"><sup><small>19</small></sup>  ja ettet, kun nostat silmäsi taivasta kohti ja katselet aurinkoa ja kuuta ja tähtiä, kaikkea taivaan joukkoa, anna vietellä itseäsi kumartamaan ja palvelemaan niitä, sillä Herra, sinun Jumalasi, on jakanut ne kaikille muille kansoille koko taivaan alla. </p>
<p id="v20"><sup><small>20</small></sup>  Onhan Herra ottanut teidät ja vienyt pois rautapätsistä, Egyptistä, että teistä tulisi hänen perintökansansa, niinkuin nyt on tapahtunut. </p>
<p id="v21"><sup><small>21</small></sup>  Mutta Herra vihastui minuun teidän tähtenne ja vannoi, etten minä saa mennä Jordanin yli enkä tulla siihen hyvään maahan, jonka Herra, sinun Jumalasi, antaa sinulle perintöosaksi, </p>
<p id="v22"><sup><small>22</small></sup>  vaan että minä kuolen tässä maassa enkä mene Jordanin yli. Mutta te menette sen yli ja otatte tuon hyvän maan omaksenne. </p>
<p id="v23"><sup><small>23</small></sup>  Niin varokaa, ettette unhota Herran, teidän Jumalanne, liittoa, jonka hän on tehnyt teidän kanssanne, ettekä tee itsellenne jumalankuvaa, mitään sen muotoista kuvaa, jota Herra, sinun Jumalasi, on kieltänyt sinua tekemästä. </p>
<p id="v24"><sup><small>24</small></sup>  Sillä Herra, sinun Jumalasi, on kuluttava tuli, kiivas Jumala. <sup id="cite5"><a href="#fn5">[5]</a></sup></p>
<p id="v25"><sup><small>25</small></sup>  Kun sitten sinulle on syntynyt lapsia ja lasten lapsia ja te olette vanhentuneet maassa, ja jos te silloin menettelette kelvottomasti ja teette itsellenne jumalankuvan, minkämuotoisen kuvan hyvänsä, ja siten teette sitä, mikä on pahaa Herran, sinun Jumalasi, silmissä, ja vihoitatte hänet, <sup id="cite6"><a href="#fn6">[6]</a></sup></p>
<p id="v26"><sup><small>26</small></sup>  niin minä otan tänä päivänä taivaan ja maan todistajiksi teitä vastaan, että teidät äkkiä hävitetään siitä maasta, johon te menette Jordanin yli ottamaan sen omaksenne; te ette saa kauan elää siellä, vaan teidät tuhotaan kokonaan. </p>
<p id="v27"><sup><small>27</small></sup>  Ja Herra hajottaa teidät kansojen sekaan, ja ainoastaan vähäinen joukko teitä on jäävä niiden pakanakansojen keskelle, joiden tykö Herra teidät kuljettaa. </p>
<p id="v28"><sup><small>28</small></sup>  Ja siellä te palvelette jumalia, jotka ovat ihmiskätten tekoa, puuta ja kiveä, jotka eivät näe eivätkä kuule, eivät syö eivätkä hajua tunne. </p>
<p id="v29"><sup><small>29</small></sup>  Mutta sitten sinä siellä etsit Herraa, sinun Jumalaasi, ja sinä löydät hänet, kun kysyt häntä kaikesta sydämestäsi ja kaikesta sielustasi. </p>
<p id="v30"><sup><small>30</small></sup>  Kun olet ahdistuksessa ja kaikki tämä kohtaa sinua aikojen lopussa, niin sinä palajat Herran, sinun Jumalasi, tykö ja kuulet hänen ääntänsä. </p>
<p id="v31"><sup><small>31</small></sup>  Sillä Herra, sinun Jumalasi, on laupias Jumala. Hän ei jätä sinua eikä hukuta sinua; hän ei unhota sinun isiesi kanssa tekemäänsä liittoa, jonka hän on heille valalla vahvistanut. <sup id="cite7"><a href="#fn7">[7]</a></sup></p>
<p id="v32"><sup><small>32</small></sup>  Sillä kysy menneiltä ajoilta, jotka ovat olleet ennen sinua, alkaen siitä päivästä, jona Jumala loi ihmiset maan päälle, kysy taivaan äärestä toiseen: onko koskaan mitään näin suurta tapahtunut, tai onko mitään tällaista ikinä kuultu? <sup id="cite8"><a href="#fn8">[8]</a></sup></p>
<p id="v33"><sup><small>33</small></sup>  Onko mikään kansa kuullut Jumalan äänen puhuvan tulen keskeltä, niinkuin sinä olet kuullut, ja kuitenkin jäänyt elämään? </p>
<p id="v34"><sup><small>34</small></sup>  Tahi onko mikään jumala koettanut mennä ottamaan itsellensä kansaa toisen kansan keskuudesta koettelemuksilla, tunnusteoilla ja ihmeillä, sodalla, väkevällä kädellä ja ojennetulla käsivarrella ja suurilla, peljättävillä teoilla, minkä kaiken Herra, teidän Jumalanne, on tehnyt teille Egyptissä, sinun silmiesi edessä? </p>
<p id="v35"><sup><small>35</small></sup>  Sinun on annettu se nähdä, tietääksesi, että Herra on Jumala, eikä muuta jumalaa ole kuin hän. <sup id="cite9"><a href="#fn9">[9]</a></sup></p>
<p id="v36"><sup><small>36</small></sup>  Taivaasta hän antoi sinun kuulla äänensä opettaaksensa sinua, ja maan päällä hän antoi sinun nähdä suuren tulensa, ja sinä kuulit hänen sanansa tulen keskeltä. </p>
<p id="v37"><sup><small>37</small></sup>  Koska hän siis rakasti sinun isiäsi ja valitsi heidän jälkeläisensä itselleen ja itse suurella voimallaan vei sinut pois Egyptistä </p>
<p id="v38"><sup><small>38</small></sup>  karkoittaen sinun tieltäsi kansoja, suurempia ja väkevämpiä kuin sinä, ja tuoden sinut heidän maahansa antaakseen sen sinulle perintöosaksi, niinkuin nyt on tapahtunut, </p>
<p id="v39"><sup><small>39</small></sup>  niin tiedä siis tänä päivänä ja paina se sydämeesi, että Herra on Jumala ylhäällä taivaassa ja alhaalla maan päällä, eikä muuta jumalaa ole. <sup id="cite10"><a href="#fn10">[10]</a></sup></p>
<p id="v40"><sup><small>40</small></sup>  Noudata hänen säädöksiänsä ja käskyjänsä, jotka minä tänä päivänä sinulle annan, että sinä ja sinun lapsesi sinun jälkeesi menestyisitte ja että eläisit kauan siinä maassa, jonka Herra, sinun Jumalasi, antaa sinulle ainiaaksi." </p>
<p id="v41"><sup><small>41</small></sup>  Silloin Mooses erotti kolme kaupunkia tuolta puolelta Jordanin, auringon nousun puolelta, </p>
<p id="v42"><sup><small>42</small></sup>  että niihin voisi paeta tappaja, joka on tappanut toisen tahtomattaan ja häntä ennestään vihaamatta; paetkoon hän johonkin näistä kaupungeista, niin hän saa elää. </p>
<p id="v43"><sup><small>43</small></sup>  Ne olivat: ruubenilaisille Beser erämaassa, ylätasangolla; gaadilaisille Raamot Gileadissa ja manasselaisille Goolan Baasanissa. </p>
<p id="v44"><sup><small>44</small></sup>  Tämä on se laki, jonka Mooses antoi israelilaisille, </p>
<p id="v45"><sup><small>45</small></sup>  ja nämä ovat ne todistukset, käskyt ja oikeudet, jotka Mooses julisti israelilaisille, heidän lähdettyään Egyptistä, </p>
<p id="v46"><sup><small>46</small></sup>  tuolla puolella Jordanin, laaksossa, vastapäätä Beet-Peoria, Siihonin, amorilaisten kuninkaan, maassa, hänen, joka asui Hesbonissa ja jonka Mooses ja israelilaiset voittivat, lähdettyänsä Egyptistä. </p>
<p id="v47"><sup><small>47</small></sup>  Ja he ottivat omakseen hänen maansa ja Oogin, Baasanin kuninkaan, maan, kahden amorilaisten kuninkaan maat, jotka ovat tuolla puolella Jordanin, auringon nousuun päin, </p>
<p id="v48"><sup><small>48</small></sup>  alkaen Aroerista, joka on Arnonjoen rannalla, aina Sirjonin vuoreen, se on Hermoniin, saakka, </p>
<p id="v49"><sup><small>49</small></sup>  sekä koko Aromaan, tuolla puolella Jordanin, idän puolella, aina Aromaan mereen saakka, Pisgan rinteiden juurelle. </p>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 4:2 <i>Raamattu ei ole erehtymätön (Contra)</i>: <a href="/fi/The_Urantia_Book/159#p4_6">U-k 159:4.6</a>. </li>
  <li id="fn2"><a href="#cite2">↑</a> 4:11 <i>Jumala asuu paksussa pimeydessä</i>: <a href="/fi/The_Urantia_Book/2#p1_1">U-k 2:1.1</a>. </li>
  <li id="fn3"><a href="#cite3">↑</a> 4:12 <i>Tulen enkelit</i>: <a href="/fi/The_Urantia_Book/85#p4_2">U-k 85:4.2</a>. </li>
  <li id="fn4"><a href="#cite4">↑</a> 4:15 <i>Sinä päivänä et nähnyt yhtään vertaista</i>: <a href="/fi/The_Urantia_Book/96#p5_5">U-k 96:5.5</a>. </li>
  <li id="fn5"><a href="#cite5">↑</a> 4:24 <i>Kateellinen</i>: <a href="/fi/The_Urantia_Book/96#p4_6">U-k 96:4.6</a>.  <i>Jumala sanoi olevansa kateellinen</i>: <a href="/fi/The_Urantia_Book/4#p3_1">U-k 4:3.1</a>.  <i>El</i>: <a href="/fi/The_Urantia_Book/96#p1_7">U-k 96:1.7</a>. </li>
  <li id="fn6"><a href="#cite6">↑</a> 4:25 <i>Jumala sanoi olevansa vihainen</i>: <a href="/fi/The_Urantia_Book/4#p3_2">U-k 4:3.2</a>. </li>
  <li id="fn7"><a href="#cite7">↑</a> 4:31 <i>Armoa</i>: <a href="/fi/The_Urantia_Book/131#p10_6">U-k 131:10.6</a>.  <i>Jumala on armollinen</i>: <a href="/fi/The_Urantia_Book/2#p5_7">U-k 2:5.7</a>.  <i>Hän ei hylkää</i>: <a href="/fi/The_Urantia_Book/3#p1_4">U-k 3:1.4</a>.  <i>Armopalvelu</i>: <a href="/fi/The_Urantia_Book/6#p3_2">U-k 6:3.2</a>.  <i>Kaikkivaltias</i>: <a href="/fi/The_Urantia_Book/142#p3_7">U-k 142:3.7</a>.  <i>Jumala ei hylkää eikä tuhoa</i>: <a href="/fi/The_Urantia_Book/96#p4_6">U-k 96:4.6</a>. </li>
  <li id="fn8"><a href="#cite8">↑</a> 4:32 <i>Ihmiskunnan luominen</i>: <a href="/fi/The_Urantia_Book/74#p0_1">U-k 74:0.1</a>. </li>
  <li id="fn9"><a href="#cite9">↑</a> 4:35,39 <i>Herra Jumala on yksi</i>: <a href="/fi/The_Urantia_Book/1#p7_6">U-k 1:7.6</a>.  <i>Yksi Jumala</i>: <a href="/fi/The_Urantia_Book/45#p4_8">U-k 45:4.8</a>.  <i>Yksi Jumala</i>: <a href="/fi/The_Urantia_Book/92#p6_6">U-k 92:6.6</a>.  <i>Ei ole Jumalaa sinun lisäksesi</i>: <a href="/fi/The_Urantia_Book/1#p0_1">U-k 1:0.1</a>.  <i>Herra on Jumala, ei ketään hänen rinnallaan</i>: <a href="/fi/The_Urantia_Book/92#p5_8">U-k 92:5.8</a>.  <i>Herra, meidän Jumalamme, on yksi Jumala</i>: <a href="/fi/The_Urantia_Book/10#p7_1">U-k 10:7.1</a>.  <i>Yksi Jumala</i>: <a href="/fi/The_Urantia_Book/131#p10_2">U-k 131:10.2</a>.  <i>Yksi Jumala</i>: <a href="/fi/The_Urantia_Book/92#p5_8">U-k 92:5.8</a>.  <i>Jumala on yksi</i>: <a href="/fi/The_Urantia_Book/56#p4_4">U-k 56:4.4</a>.  <i>Yksi Jumala, ei ketään hänen rinnallaan</i>: <a href="/fi/The_Urantia_Book/131#p2_2">U-k 131:2.2</a>.  <i>Osa 2: Vieressä ei ole yhtään</i>: <a href="/fi/The_Urantia_Book/96#p5_5">U-k 96:5.5</a>. </li>
  <li id="fn10"><a href="#cite10">↑</a> 4:39 <i>Taivaassa ylhäällä, maassa alhaalla</i>: <a href="/fi/The_Urantia_Book/3#p1_1">U-k 3:1.1</a>.  <i>Yksi Jumala taivaassa</i>: <a href="/fi/The_Urantia_Book/79#p1_9">U-k 79:1.9</a>. </li>
</ol>
</div>
