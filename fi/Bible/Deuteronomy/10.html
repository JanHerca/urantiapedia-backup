<!--
title: Viides Mooseksen kirja - Luku 10
description: 
published: true
date: 2022-10-6T10:23:20Z
tags: bible, bible—deuteronomy
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td><a href="/fi/Bible/Deuteronomy/9">Viides Mooseksen kirja - Luku 9</a></td>
        <td><a href="/fi/Bible/Deuteronomy/Index">Indeksi</a></td>
        <td><a href="/fi/Bible/Deuteronomy/11">Viides Mooseksen kirja - Luku 11</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  "Silloin Herra sanoi minulle: 'Veistä itsellesi kaksi kivitaulua, entisten kaltaista, ja nouse vuorelle minun tyköni; tee myös itsellesi puusta arkki. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Minä kirjoitan niihin tauluihin ne sanat, jotka olivat entisissä tauluissa, niissä, jotka sinä murskasit; pane ne arkkiin.' </p>
<p id="v3"><sup><small>3</small></sup>  Niin minä tein arkin akasiapuusta ja veistin kaksi kivitaulua, entisten kaltaista. Ja minä nousin vuorelle, kädessäni ne kaksi taulua. </p>
<p id="v4"><sup><small>4</small></sup>  Ja hän kirjoitti tauluihin saman, minkä edellisellä kerralla, ne kymmenen sanaa, jotka Herra oli puhunut teille vuorelta, tulen keskeltä, seurakunnan kokouspäivänä. Ja Herra antoi ne minulle. </p>
<p id="v5"><sup><small>5</small></sup>  Sitten minä käännyin ja astuin alas vuorelta ja panin taulut tekemääni arkkiin, niinkuin Herra oli minua käskenyt, ja siinä ne ovat. </p>
<p id="v6"><sup><small>6</small></sup>  Ja israelilaiset lähtivät liikkeelle Bene-Jaakanin kaivoilta ja vaelsivat Mooseraan. Siellä kuoli Aaron, ja hänet haudattiin sinne; ja hänen poikansa Eleasar tuli papiksi hänen sijaansa. </p>
<p id="v7"><sup><small>7</small></sup>  Sieltä he lähtivät liikkeelle Gudgodaan, ja Gudgodasta Jotbataan, seutuun, jossa on vesipuroja. </p>
<p id="v8"><sup><small>8</small></sup>  Siihen aikaan Herra erotti Leevin sukukunnan kantamaan Herran liitonarkkia, seisomaan Herran edessä, palvelemaan häntä ja siunaamaan hänen nimeensä, niinkuin tähän päivään saakka on tapahtunut. </p>
<p id="v9"><sup><small>9</small></sup>  Sentähden Leevi ei saanut osuutta eikä perintöosaa veljiensä rinnalla, sillä Herra on hänen perintöosansa, niinkuin Herra, sinun Jumalasi, on hänelle puhunut. </p>
<p id="v10"><sup><small>10</small></sup>  Ja minä viivyin vuorella, niinkuin edelliselläkin kerralla, neljäkymmentä päivää ja neljäkymmentä yötä; ja Herra kuuli minua vielä silläkin kertaa, sillä Herra ei tahtonut tuhota sinua. </p>
<p id="v11"><sup><small>11</small></sup>  Ja Herra sanoi minulle: 'Nouse ja lähde, kulje kansan edellä, että he menevät ja ottavat omakseen maan, jonka minä heidän isillensä vannotulla valalla olen luvannut antaa heille'. </p>
<p id="v12"><sup><small>12</small></sup>  Ja nyt, Israel, mitä Herra, sinun Jumalasi, sinulta muuta vaatii, kuin että pelkäät Herraa, sinun Jumalaasi, että aina vaellat hänen teitänsä ja rakastat häntä, ja että palvelet Herraa, sinun Jumalaasi, kaikesta sydämestäsi ja kaikesta sielustasi, <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v13"><sup><small>13</small></sup>  noudattaen Herran käskyjä ja säädöksiä, jotka minä sinulle tänä päivänä annan, että menestyisit. </p>
<p id="v14"><sup><small>14</small></sup>  Katso, taivaat ja taivasten taivaat, maa ja kaikki, mitä siinä on, ovat Herran, sinun Jumalasi. <sup id="cite4"><a href="#fn4">[4]</a></sup></p>
<p id="v15"><sup><small>15</small></sup>  Mutta ainoastaan sinun isiisi Herra mielistyi ja rakasti heitä; ja hän valitsi omikseen heidän jälkeläisensä, hän valitsi teidät kaikista kansoista, niinkuin yhä vielä on. <sup id="cite5"><a href="#fn5">[5]</a></sup></p>
<p id="v16"><sup><small>16</small></sup>  Ympärileikatkaa sentähden sydämenne älkääkä olko enää niskureita. </p>
<p id="v17"><sup><small>17</small></sup>  Sillä Herra, teidän Jumalanne, on jumalain Jumala ja herrain Herra, suuri, voimallinen ja peljättävä Jumala, joka ei katso henkilöön eikä ota lahjusta, <sup id="cite6"><a href="#fn6">[6]</a></sup></p>
<p id="v18"><sup><small>18</small></sup>  joka hankkii orvolle ja leskelle oikeuden ja joka rakastaa muukalaista ja antaa hänelle ruuan ja vaatteen. </p>
<p id="v19"><sup><small>19</small></sup>  Sentähden rakastakaa muukalaista, sillä te olette itse olleet muukalaisina Egyptin maassa. </p>
<p id="v20"><sup><small>20</small></sup>  Herraa, sinun Jumalaasi, pelkää, häntä palvele, hänessä riipu kiinni ja vanno hänen nimeensä. <sup id="cite7"><a href="#fn7">[7]</a></sup></p>
<p id="v21"><sup><small>21</small></sup>  Hän on sinun ylistyksesi, ja hän on sinun Jumalasi, joka on tehnyt sinulle ne suuret ja peljättävät teot, jotka sinun silmäsi ovat nähneet. </p>
<p id="v22"><sup><small>22</small></sup>  Seitsemänkymmentä henkeä oli sinun isiesi joukkoa, kun he menivät Egyptiin, mutta nyt Herra, sinun Jumalasi, on tehnyt sinun lukusi paljoksi niinkuin taivaan tähdet." </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fi/Bible/Deuteronomy/9">Viides Mooseksen kirja - Luku 9</a></td>
        <td><a href="/fi/Bible/Deuteronomy/Index">Indeksi</a></td>
        <td><a href="/fi/Bible/Deuteronomy/11">Viides Mooseksen kirja - Luku 11</a></td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 10:1-5 <i>Uudet fetissit</i>: <a href="/fi/The_Urantia_Book/88#p2_5">U-k 88:2.5</a>. </li>
  <li id="fn2"><a href="#cite2">↑</a> 10:12 <i>Suurin käsky</i>: <a href="/fi/The_Urantia_Book/174#p4_2">U-k 174:4.2</a>.  <i>Rakastamalla Jumalaa</i>: <a href="/fi/The_Urantia_Book/110#p3_8">U-k 110:3.8</a>.  <i>Rakasta Jumalaa täydellisesti</i>: <a href="/fi/The_Urantia_Book/131#p2_2">U-k 131:2.2</a>.  <i>Rakasta Jumalaa koko sydämestäsi</i>: <a href="/fi/The_Urantia_Book/163#p4_8">U-k 163:4.8</a>.  <i>Rakasta Herraa ylivoimaisesti</i>: <a href="/fi/The_Urantia_Book/131#p2_13">U-k 131:2.13</a>.  <i>Rakasta Jumalaa kaikesta mielestä ja sydämestä</i>: <a href="/fi/The_Urantia_Book/131#p10_2">U-k 131:10.2</a>. </li>
  <li id="fn3"><a href="#cite3">↑</a> 10:12-13 <i>Pidä kaikki käskyt</i>: <a href="/fi/The_Urantia_Book/96#p5_6">U-k 96:5.6</a>. </li>
  <li id="fn4"><a href="#cite4">↑</a> 10:14 <i>Taivas, taivasten taivas</i>: <a href="/fi/The_Urantia_Book/48#p6_12">U-k 48:6.12</a>.  <i>Taivasten taivas</i>: <a href="/fi/The_Urantia_Book/3#p1_2">U-k 3:1.2</a>.  <i>Taivasten taivas</i>: <a href="/fi/The_Urantia_Book/181#p1_2">U-k 181:1.2</a>.  <i>Taivasten taivas</i>: <a href="/fi/The_Urantia_Book/2#p1_1">U-k 2:1.1</a>.  <i>Taivas, taivasten taivas</i>: <a href="/fi/The_Urantia_Book/48#p6_12">U-k 48:6.12</a>. </li>
  <li id="fn5"><a href="#cite5">↑</a> 10:15 <i>Hän iloitsee lapsistaan</i>: <a href="/fi/The_Urantia_Book/1#p5_4">U-k 1:5.4</a>. </li>
  <li id="fn6"><a href="#cite6">↑</a> 10:17 <i>Jumalten Jumala</i>: <a href="/fi/The_Urantia_Book/45#p4_10">U-k 45:4.10</a>.  <i>Mahtava, kauhea</i>: <a href="/fi/The_Urantia_Book/96#p4_5">U-k 96:4.5</a>.  <i>Jumalten Jumala, herrojen Herra</i>: <a href="/fi/The_Urantia_Book/96#p5_6">U-k 96:5.6</a>.  <i>Jumala korkein</i>: <a href="/fi/The_Urantia_Book/0#p2_12">U-k 0:2.12</a>. </li>
  <li id="fn7"><a href="#cite7">↑</a> 10:20 <i>Palvelee vain Herraa Jumalaa</i>: <a href="/fi/The_Urantia_Book/136#p9_3">U-k 136:9.3</a>. </li>
</ol>
</div>
