<!--
title: Viides Mooseksen kirja - Luku 34
description: 
published: true
date: 2022-10-6T10:23:20Z
tags: bible, bible—deuteronomy
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td><a href="/fi/Bible/Deuteronomy/33">Viides Mooseksen kirja - Luku 33</a></td>
        <td><a href="/fi/Bible/Deuteronomy/Index">Indeksi</a></td>
        <td> </td>
      </tr>
    </tbody>
  </table>
</figure>
<p id="v1"><sup><small>1</small></sup>  Ja Mooses nousi Mooabin arolta Nebon vuorelle, Pisgan huipulle, vastapäätä Jerikoa. Ja Herra näytti hänelle koko maan: Gileadin Daaniin asti, </p>
<p id="v2"><sup><small>2</small></sup>  koko Naftalin, Efraimin ja Manassen maan, koko Juudan maan aina Länsimereen asti, </p>
<p id="v3"><sup><small>3</small></sup>  Etelämaan sekä Lakeuden, se on Jerikon, Palmukaupungin, laakson, aina Sooariin asti. </p>
<p id="v4"><sup><small>4</small></sup>  Ja Herra sanoi hänelle: "Tämä on se maa, jonka minä valalla vannoen olen luvannut Aabrahamille, Iisakille ja Jaakobille, sanoen: 'Sinun jälkeläisillesi minä annan sen'. Minä olen nyt antanut sinun omin silmin nähdä sen, mutta sinne sinä et mene." </p>
<p id="v5"><sup><small>5</small></sup>  Ja Herran palvelija Mooses kuoli siellä Mooabin maassa, Herran sanan mukaan. </p>
<p id="v6"><sup><small>6</small></sup>  Ja hän hautasi hänet laaksoon Mooabin maahan, vastapäätä Beet-Peoria, mutta ei kukaan ole saanut tietää hänen hautaansa tähän päivään asti. </p>
<p id="v7"><sup><small>7</small></sup>  Ja Mooses oli kuollessaan sadan kahdenkymmenen vuoden vanha, mutta hänen silmänsä eivät olleet hämärtyneet, eikä hänen elinvoimansa ollut kadonnut. </p>
<p id="v8"><sup><small>8</small></sup>  Ja israelilaiset itkivät Moosesta Mooabin arolla kolmekymmentä päivää; sitten päättyi Mooseksen muistoksi vietetty itku- ja suruaika. </p>
<p id="v9"><sup><small>9</small></sup>  Ja Joosua, Nuunin poika, oli täynnä viisauden henkeä, sillä Mooses oli pannut kätensä hänen päällensä; ja israelilaiset tottelivat häntä ja tekivät, niinkuin Herra oli Moosekselle käskyn antanut. </p>
<p id="v10"><sup><small>10</small></sup>  Mutta Israelissa ei enää noussut yhtäkään sellaista profeettaa kuin Mooses, jonka kanssa Herra seurusteli kasvoista kasvoihin; </p>
<p id="v11"><sup><small>11</small></sup>  ei ketään, joka olisi tehnyt sellaisia tunnustekoja ja ihmeitä, kuin hän Herran lähettämänä teki Egyptin maassa faraolle ja kaikille hänen palvelijoillensa, koko hänen maallensa; </p>
<p id="v12"><sup><small>12</small></sup>  ei ketään, jolla olisi ollut niin väkevä käsi ja joka olisi tehnyt niin suuria, peljättäviä tekoja, kuin hän teki koko Israelin silmien edessä. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fi/Bible/Deuteronomy/33">Viides Mooseksen kirja - Luku 33</a></td>
        <td><a href="/fi/Bible/Deuteronomy/Index">Indeksi</a></td>
        <td> </td>
      </tr>
    </tbody>
  </table>
</figure>
