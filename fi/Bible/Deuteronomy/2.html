<!--
title: Viides Mooseksen kirja - Luku 2
description: 
published: true
date: 2022-8-14T17:23:51Z
tags: 
editor: ckeditor
dateCreated: 2022-8-14T17:23:51Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/fi/Bible/Deuteronomy/1">Viides Mooseksen kirja - Luku 1</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/fi/Bible/Deuteronomy/Index">Indeksi</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/fi/Bible/Deuteronomy/3">Viides Mooseksen kirja - Luku 3</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  "Sitten me käännyimme toisaalle ja lähdimme liikkeelle erämaahan, Kaislameren tietä, niinkuin Herra oli minulle puhunut, ja kiertelimme kauan aikaa Seirin vuoristossa. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Ja Herra sanoi minulle näin: </p>
<p id="v3"><sup><small>3</small></sup>  'Te olette jo tarpeeksi kauan kierrelleet tässä vuoristossa; kääntykää nyt pohjoista kohti. </p>
<p id="v4"><sup><small>4</small></sup>  Ja käske kansaa sanoen: Te tulette kulkemaan Seirissä asuvien veljienne, Eesaun jälkeläisten, alueen kautta. He pelkäävät teitä, mutta te pitäkää itsestänne tarkka vaari: </p>
<p id="v5"><sup><small>5</small></sup>  älkää ryhtykö taisteluun heidän kanssansa, sillä minä en anna teille jalanleveyttäkään heidän maastansa, koska minä olen antanut Seirin vuoriston Eesaun omaksi. </p>
<p id="v6"><sup><small>6</small></sup>  Rahalla te ostakaa heiltä ruokaa syödäksenne; vesikin hankkikaa heiltä rahalla juodaksenne. </p>
<p id="v7"><sup><small>7</small></sup>  Sillä Herra, sinun Jumalasi, on siunannut sinua kaikissa kättesi töissä. Hän on pitänyt huolen sinun vaelluksestasi tässä suuressa erämaassa. Jo neljäkymmentä vuotta on Herra, sinun Jumalasi, ollut sinun kanssasi, eikä sinulta ole mitään puuttunut.' </p>
<p id="v8"><sup><small>8</small></sup>  Niin me lähdimme pois veljiemme, Eesaun jälkeläisten, luota, jotka asuvat Seirissä, poiketen Aromaan tieltä, joka tulee Eelatista ja Esjon-Geberistä. Me käännyimme toisaalle ja lähdimme kulkemaan Mooabin erämaan tietä. </p>
<p id="v9"><sup><small>9</small></sup>  Ja Herra sanoi minulle: 'Älä käy Mooabin kimppuun äläkä ryhdy taisteluun heidän kanssaan, sillä minä en anna heidän maastaan mitään sinun omaksesi, koska minä olen antanut Aarin Lootin jälkeläisten omaksi'. </p>
<p id="v10"><sup><small>10</small></sup>  Eemiläiset asuivat muinoin siellä, suuri, lukuisa ja kookas kansa niinkuin anakilaiset. </p>
<p id="v11"><sup><small>11</small></sup>  Ja samoin kuin anakilaiset luettiin heidätkin refalaisiin; mutta mooabilaiset kutsuivat heitä eemiläisiksi. </p>
<p id="v12"><sup><small>12</small></sup>  Hoorilaiset sitävastoin asuivat muinoin Seirissä, mutta Eesaun jälkeläiset karkoittivat heidät tieltään ja tuhosivat heidät ja asettuivat heidän sijaansa, samoin kuin Israel teki siinä maassa, jonka Herra oli antanut heidän omaksensa. </p>
<p id="v13"><sup><small>13</small></sup>  'Nouskaa siis ja kulkekaa Seredin puron poikki.' Ja me kuljimme Seredin puron poikki. </p>
<p id="v14"><sup><small>14</small></sup>  Ja aika, joka kului vaellukseemme Kaades-Barneasta siihen asti, että kuljimme Seredin puron yli, oli kolmekymmentä kahdeksan vuotta, kunnes hävisi koko se sukupolvi, kaikki sotakuntoiset miehet, leiristä, niinkuin Herra oli heille vannonut. </p>
<p id="v15"><sup><small>15</small></sup>  Myös oli Herran käsi heitä vastaan hävittämässä heitä leiristä, viimeiseen mieheen asti. </p>
<p id="v16"><sup><small>16</small></sup>  Kun kaikki sotakuntoiset miehet olivat kuolleet pois kansasta, </p>
<p id="v17"><sup><small>17</small></sup>  puhui Herra minulle sanoen: </p>
<p id="v18"><sup><small>18</small></sup>  'Sinä kuljet nyt Mooabin alueen kautta, Aarin kautta, </p>
<p id="v19"><sup><small>19</small></sup>  ja lähestyt ammonilaisia; mutta älä käy heidän kimppuunsa äläkä ryhdy taisteluun heidän kanssansa, sillä minä en anna ammonilaisten maasta mitään omaksesi, koska minä olen antanut sen Lootin jälkeläisten omaksi'. </p>
<p id="v20"><sup><small>20</small></sup>  Tämäkin on luettu refalaisten maaksi; refalaiset asuivat muinoin siellä, mutta ammonilaiset kutsuivat heitä samsumilaisiksi. <sup id="cite2"><a href="#fn2">[2]</a></sup></p>
<p id="v21"><sup><small>21</small></sup>  Ne olivat niinkuin anakilaiset suuri, lukuisa ja kookas kansa. Mutta Herra tuhosi ne heidän tieltänsä; he karkoittivat ne ja asettuivat niiden sijaan. </p>
<p id="v22"><sup><small>22</small></sup>  Samoin hän on tehnyt Eesaun jälkeläisille, jotka asuvat Seirissä, kun hän tuhosi hoorilaiset heidän tieltänsä; he karkoittivat nämä ja asettuivat heidän sijaansa, ja siellä he asuvat vielä tänäkin päivänä. </p>
<p id="v23"><sup><small>23</small></sup>  Mutta avvilaisille, jotka asuivat maakylissä aina Gassaan asti, tuottivat tuhon kaftorilaiset, jotka olivat lähteneet Kaftorista, ja asettuivat heidän sijaansa. </p>
<p id="v24"><sup><small>24</small></sup>  'Nouskaa ja lähtekää liikkeelle ja kulkekaa Arnon-joen yli. Katso, minä annan sinun käsiisi amorilaisen Siihonin, Hesbonin kuninkaan, ja hänen maansa. Käy sitä valloittamaan ja ryhdy taisteluun häntä vastaan. </p>
<p id="v25"><sup><small>25</small></sup>  Tästä päivästä alkaen minä saatan kauhuun ja pelkoon sinun edessäsi kansat kaiken taivaan alla, niin että, kun ne kuulevat sinusta kerrottavan, ne pelkäävät ja vapisevat sinun edessäsi.' </p>
<p id="v26"><sup><small>26</small></sup>  Ja minä lähetin sanansaattajat Kedemotin erämaasta Siihonille, Hesbonin kuninkaalle, viemään rauhan tervehdyksen ja sanomaan: </p>
<p id="v27"><sup><small>27</small></sup>  'Salli minun kulkea maasi kautta. Aina tiellä pysyen minä kuljen, poikkeamatta oikealle tai vasemmalle. </p>
<p id="v28"><sup><small>28</small></sup>  Anna minun rahalla ostaa ruokaa syödäkseni ja anna minulle rahalla vettä juodakseni; salli vain minun jalkaisin kulkea maasi kautta - </p>
<p id="v29"><sup><small>29</small></sup>  minkä minulle myönsivät Eesaun jälkeläiset, jotka asuvat Seirissä, ja mooabilaiset, jotka asuvat Aarissa - kunnes menen Jordanin yli siihen maahan, jonka Herra, meidän Jumalamme, meille antaa.' </p>
<p id="v30"><sup><small>30</small></sup>  Mutta Siihon, Hesbonin kuningas, ei tahtonut antaa meidän kulkea maansa kautta, sillä Herra, sinun Jumalasi, paadutti hänen mielensä ja kovensi hänen sydämensä, antaakseen hänet sinun käsiisi, niinkuin nyt onkin tapahtunut. </p>
<p id="v31"><sup><small>31</small></sup>  Ja Herra sanoi minulle: 'Katso, minä annan nyt Siihonin ja hänen maansa sinun valtaasi. Ryhdy sitä valloittamaan ja ota hänen maansa omaksesi.' </p>
<p id="v32"><sup><small>32</small></sup>  Niin Siihon ja kaikki hänen sotaväkensä lähti Jahaaseen taistelemaan meitä vastaan. </p>
<p id="v33"><sup><small>33</small></sup>  Mutta Herra, meidän Jumalamme, antoi hänet meidän valtaamme, ja me voitimme hänet ja hänen poikansa ja kaiken hänen sotaväkensä. </p>
<p id="v34"><sup><small>34</small></sup>  Ja me valloitimme silloin kaikki hänen kaupunkinsa ja vihimme tuhon omiksi jokaisessa kaupungissa miehet, naiset ja lapset, päästämättä pakoon ainoatakaan. </p>
<p id="v35"><sup><small>35</small></sup>  Ainoastaan karjan me ryöstimme itsellemme ynnä saaliin valloittamistamme kaupungeista. </p>
<p id="v36"><sup><small>36</small></sup>  Aroerista, joka on Arnon-joen rannalla, ja jokilaaksossa olevasta kaupungista Gileadiin saakka ei ollut ainoatakaan kaupunkia, joka olisi ollut meille liian korkealla; Herra, meidän Jumalamme, antoi kaikki meidän valtaamme. </p>
<p id="v37"><sup><small>37</small></sup>  Ainoastaan ammonilaisten maahan sinä et astunut, et mihinkään, mikä on Jabbok-joen varrella, et vuoriston kaupunkeihin etkä mihinkään muuhun, josta Herra, meidän Jumalamme, oli niin määrännyt." </p>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 2:1-7 <i>”Jumala sanoi”</i>: <a href="/fi/The_Urantia_Book/156#p5_4">U-k 156:5.4</a>. </li>
  <li id="fn2"><a href="#cite2">↑</a> 2:20 <i>Jättiläisten maa</i>: <a href="/fi/The_Urantia_Book/77#p2_3">U-k 77:2.3</a>. </li>
</ol>
</div>
