<!--
title: Viides Mooseksen kirja - Luku 32
description: 
published: true
date: 2022-8-14T17:23:51Z
tags: 
editor: ckeditor
dateCreated: 2022-8-14T17:23:51Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/fi/Bible/Deuteronomy/31">Viides Mooseksen kirja - Luku 31</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/fi/Bible/Deuteronomy/Index">Indeksi</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/fi/Bible/Deuteronomy/33">Viides Mooseksen kirja - Luku 33</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  "Kuunnelkaa, te taivaat, kun minä puhun, ja kuulkoon maa minun suuni sanat! <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Sateena pisaroikoon minun opetukseni, kasteena valukoon puheeni niinkuin vihma vihannalle, niinkuin sadekuuro ruohikolle. </p>
<p id="v3"><sup><small>3</small></sup>  Sillä minä julistan Herran nimeä; antakaa kunnia meidän Jumalallemme. </p>
<p id="v4"><sup><small>4</small></sup>  Hän on kallio; täydelliset ovat hänen tekonsa, sillä kaikki hänen tiensä ovat oikeat. Uskollinen Jumala ja ilman vääryyttä, vanhurskas ja vakaa hän on. <sup id="cite2"><a href="#fn2">[2]</a></sup></p>
<p id="v5"><sup><small>5</small></sup>  Heidän menonsa oli paha häntä kohtaan, he eivät olleet hänen lapsiansa, vaan häpeäpilkku - tuo nurja ja kiero sukupolvi! </p>
<p id="v6"><sup><small>6</small></sup>  Niinkö sinä maksat Herralle, sinä houkka ja tyhmä kansa? Eikö hän ole sinun isäsi, joka sinut loi? Hän sinut teki ja valmisti. </p>
<p id="v7"><sup><small>7</small></sup>  Muistele muinaisia päiviä, ajattele menneiden sukupolvien vuosia. Kysy isältäsi, niin hän sen sinulle ilmoittaa, vanhimmiltasi, niin he sen sinulle sanovat. </p>
<p id="v8"><sup><small>8</small></sup>  Kun Korkein jakoi perinnöt kansoille, kun hän erotteli ihmisten lapset, silloin hän määräsi kansojen rajat israelilaisten luvun mukaan. <sup id="cite3"><a href="#fn3">[3]</a></sup></p>
<p id="v9"><sup><small>9</small></sup>  Sillä Herran kansa on hänen osuutensa, Jaakob on hänen perintöosansa. </p>
<p id="v10"><sup><small>10</small></sup>  Erämaasta hän löysi hänet, autiosta, ulvovasta korvesta; hän otti hänet suojaansa ja hoitoonsa, varjeli häntä kuin silmäteräänsä. </p>
<p id="v11"><sup><small>11</small></sup>  Niinkuin kotka kiihoittaa pesuettaan lentoon ja liitelee poikastensa suojana, niin hän levitti siipensä, otti hänet ja kantoi häntä sulillansa. </p>
<p id="v12"><sup><small>12</small></sup>  Herra yksin johdatti häntä, eikä hänen kanssansa ollut ketään vierasta jumalaa. </p>
<p id="v13"><sup><small>13</small></sup>  Hän kuljetti hänet maan kukkuloiden yli ja ruokki häntä pellon antimilla; hän antoi hänen imeä hunajaa kalliosta ja öljyä kovasta kivestä. </p>
<p id="v14"><sup><small>14</small></sup>  Hän antoi voita lehmistä ja maitoa lampaista sekä karitsain ja oinasten rasvaa, Baasanin härkiä ja kauriita ja parasta vehnän ydintä; ja sinä sait juoda rypäleen verta, tulista viiniä. </p>
<p id="v15"><sup><small>15</small></sup>  Ja Jesurun lihoi ja alkoi potkia, sinä tulit lihavaksi, paksuksi ja aloit äksyillä. Niin hän hylkäsi Jumalan, joka oli tehnyt hänet, ja halveksui pelastuksensa kalliota. <sup id="cite4"><a href="#fn4">[4]</a></sup></p>
<p id="v16"><sup><small>16</small></sup>  He herättivät hänen kiivautensa vierailla jumalillaan, he vihoittivat hänet kauhistuksillansa. <sup id="cite5"><a href="#fn5">[5]</a></sup></p>
<p id="v17"><sup><small>17</small></sup>  He uhrasivat riivaajille, epäjumalille, jumalille, joita he eivät tunteneet, uusille, äsken tulleille, joista teidän isänne eivät tienneet. </p>
<p id="v18"><sup><small>18</small></sup>  Kalliota, joka sinut synnytti, sinä et muistanut; sinä unhotit Jumalan, joka sinulle elämän antoi. </p>
<p id="v19"><sup><small>19</small></sup>  Herra näki sen ja hylkäsi heidät, sillä hän vihastui poikiinsa ja tyttäriinsä. </p>
<p id="v20"><sup><small>20</small></sup>  Hän sanoi: 'Minä peitän heiltä kasvoni, minä katson, mikä heidän loppunsa on; sillä he ovat nurja suku, lapsia, joissa ei ole uskollisuutta. </p>
<p id="v21"><sup><small>21</small></sup>  He ovat herättäneet minun kiivauteni jumalilla, jotka eivät jumalia ole, ovat vihoittaneet minut turhilla jumalillansa; niin minäkin herätän heidän kiivautensa kansalla, joka ei ole kansa, vihoitan heidät houkalla pakanakansalla. </p>
<p id="v22"><sup><small>22</small></sup>  Sillä minun vihani tuli on syttynyt, ja se leimuaa tuonelan syvyyksiin saakka; se kuluttaa maan kasvuinensa ja polttaa vuorten perustukset. </p>
<p id="v23"><sup><small>23</small></sup>  Minä kasaan onnettomuuksia heidän päällensä, kaikki nuoleni minä heihin ammun. </p>
<p id="v24"><sup><small>24</small></sup>  He nääntyvät nälkään ja menehtyvät ruttoon, kulkutautien poltteeseen; minä lähetän heidän kimppuunsa petojen hampaat ja tomussa matelevaisten myrkyn. </p>
<p id="v25"><sup><small>25</small></sup>  Ulkona surmaa miekka ja sisällä kauhu sekä nuorukaisen että neitosen, sekä imeväisen että harmaapään. </p>
<p id="v26"><sup><small>26</small></sup>  Minä sanoisin: 'Minä puhallan heidät pois, hävitän heidän muistonsa ihmisten seasta', </p>
<p id="v27"><sup><small>27</small></sup>  jollen varoisi, että vihollinen tuottaisi minulle mielipahaa, että heidän vastustajansa selittäisivät sen väärin, että he sanoisivat: 'Meidän kätemme oli korotettu, eikä Herra ole tästä kaikesta mitään tehnyt'. </p>
<p id="v28"><sup><small>28</small></sup>  Sillä he ovat neuvoton kansa, eikä heissä ole ymmärrystä. </p>
<p id="v29"><sup><small>29</small></sup>  Jos he viisaita olisivat, niin he käsittäisivät tämän, he ymmärtäisivät, mikä heidän loppunsa on. </p>
<p id="v30"><sup><small>30</small></sup>  Kuinka yksi ajaisi tuhatta takaa, kuinka kaksi ajaisi pakoon kymmenentuhatta, jollei heidän kallionsa olisi heitä myynyt ja Herra luovuttanut heitä! </p>
<p id="v31"><sup><small>31</small></sup>  Sillä heidän kallionsa ei ole niinkuin meidän kalliomme; niin vihollisemmekin päättelevät. </p>
<p id="v32"><sup><small>32</small></sup>  Sillä Sodoman viinipuita on heidän viinipuunsa, se on kotoisin Gomorran viinitarhoista; heidän rypäleensä ovat myrkkyrypäleitä, heidän viiniterttujensa maku on karvas. </p>
<p id="v33"><sup><small>33</small></sup>  Heidän viininsä on lohikäärmeitten kähyä, kyykäärmeitten kauheata myrkkyä. </p>
<p id="v34"><sup><small>34</small></sup>  Eikö sitä ole talletettuna minun takanani, sinetillä lukittuna minun aitoissani? </p>
<p id="v35"><sup><small>35</small></sup>  Minun on kosto ja rankaiseminen, säästetty siksi ajaksi, jolloin heidän jalkansa horjuu. Sillä heidän onnettomuutensa päivä on lähellä, ja mikä heitä odottaa, se tulee rientäen. <sup id="cite6"><a href="#fn6">[6]</a></sup> <sup id="cite7"><a href="#fn7">[7]</a></sup></p>
<p id="v36"><sup><small>36</small></sup>  Sillä Herra hankkii oikeuden kansallensa ja armahtaa palvelijoitansa, koska hän näkee, että heidän voimansa on poissa ja että kaikki tyynni on lopussa. </p>
<p id="v37"><sup><small>37</small></sup>  Silloin hän kysyy: 'Missä ovat nyt niiden jumalat, missä kallio, johon he turvasivat, </p>
<p id="v38"><sup><small>38</small></sup>  missä ne, jotka söivät heidän teurasuhriensa rasvan ja joivat heidän juomauhriensa viinin?' Nouskoot ne auttamaan teitä, olkoot ne teidän suojananne. </p>
<p id="v39"><sup><small>39</small></sup>  Katsokaa nyt, että minä, minä olen, eikä yhtäkään jumalaa ole minun rinnallani. Minä kuoletan ja minä teen eläväksi, minä lyön ja minä parannan; eikä ole sitä, joka pelastaisi minun käsistäni. <sup id="cite8"><a href="#fn8">[8]</a></sup></p>
<p id="v40"><sup><small>40</small></sup>  Minä nostan käteni taivasta kohti ja sanon: Niin totta kuin minä elän iankaikkisesti, kun minä teroitan miekkani salaman, </p>
<p id="v41"><sup><small>41</small></sup>  kun minun käteni ryhtyy tuomiota pitämään, niin minä kostan vastustajilleni ja maksan vihamiehilleni. Minä annan nuolteni juopua verestä - </p>
<p id="v42"><sup><small>42</small></sup>  ja minun miekkani syö lihaa - surmattujen ja vangittujen verestä, vihollispäällikköjen päistä. </p>
<p id="v43"><sup><small>43</small></sup>  Riemuiten ylistäkää, te pakanakansat, hänen kansaansa, sillä hän kostaa palvelijoittensa veren; hän antaa koston kohdata vastustajiansa ja toimittaa sovituksen maallensa, kansallensa." </p>
<p id="v44"><sup><small>44</small></sup>  Ja Mooses tuli ja lausui kaikki tämän virren sanat kansan kuullen, hän itse ja Joosua, Nuunin poika. </p>
<p id="v45"><sup><small>45</small></sup>  Ja kun Mooses oli puhunut loppuun kaikki nämä sanat koko Israelille, </p>
<p id="v46"><sup><small>46</small></sup>  sanoi hän heille: "Painakaa sydämiinne kaikki ne sanat, jotka minä tänä päivänä teen todistajiksi teitä vastaan, niin että käskette lapsianne tarkoin täyttämään kaikki tämän lain sanat. </p>
<p id="v47"><sup><small>47</small></sup>  Sillä ei ole se turha sana, joka ei koskisi teitä, vaan siinä on teidän elämänne; ja sen sanan varassa te elätte kauan siinä maassa, johon te menette Jordanin yli, ottamaan sen omaksenne." </p>
<p id="v48"><sup><small>48</small></sup>  Ja Herra puhui Moosekselle sinä samana päivänä sanoen: </p>
<p id="v49"><sup><small>49</small></sup>  "Nouse tänne Abarimin vuoristoon, Nebon vuorelle, joka on Mooabin maassa vastapäätä Jerikoa, ja katsele Kanaanin maata, jonka minä annan israelilaisten omaksi. </p>
<p id="v50"><sup><small>50</small></sup>  Ja sinä kuolet sillä vuorella, jolle nouset, ja tulet otetuksi heimosi tykö, niinkuin sinun veljesi Aaron kuoli Hoorin vuorella ja tuli otetuksi heimonsa tykö, </p>
<p id="v51"><sup><small>51</small></sup>  koska te lankesitte uskottomuuteen minua kohtaan israelilaisten keskellä Meriban veden ääressä Kaadeksessa, Siinin erämaassa, kun ette pitäneet minua pyhänä israelilaisten keskellä. </p>
<p id="v52"><sup><small>52</small></sup>  Niin, sinä saat katsella sitä maata matkan päästä, mutta sinne sinä et pääse, siihen maahan, jonka minä annan israelilaisille." </p>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 32:1-43 <i>Mooseksen jäähyväispuhe</i>: <a href="/fi/The_Urantia_Book/97#p10_2">U-k 97:10.2</a>. </li>
  <li id="fn2"><a href="#cite2">↑</a> 32:4 <i>Totuuden ja vääryyden Jumala</i>: <a href="/fi/The_Urantia_Book/96#p4_7">U-k 96:4.7</a>.  <i>tuomion Jumala</i>: <a href="/fi/The_Urantia_Book/96#p6_3">U-k 96:6.3</a>.  <i>Mikael oli oikeudenmukainen ja vanhurskas</i>: <a href="/fi/The_Urantia_Book/119#p2_6">U-k 119:2.6</a>. </li>
  <li id="fn3"><a href="#cite3">↑</a> 32:8 <i>Korkein Jumala</i>: <a href="/fi/The_Urantia_Book/93#p2_3">U-k 93:2.3</a>.  <i>Most Highs</i>: <a href="/fi/The_Urantia_Book/43#p3_1">U-k 43:3.1</a>.  <i>Kaikkein korkeimmat jakoivat kansat</i>: <a href="/fi/The_Urantia_Book/43#p5_16">U-k 43:5.16</a>.  <i>Kaikkein Korkein</i>: <a href="/fi/The_Urantia_Book/93#p3_2">U-k 93:3.2</a>. </li>
  <li id="fn4"><a href="#cite4">↑</a> 32:15-17 <i>He ovat syöneet ja lihoneet</i>: <a href="/fi/The_Urantia_Book/165#p4_8">U-k 165:4.8</a>. </li>
  <li id="fn5"><a href="#cite5">↑</a> 32:16,21 <i>Mooses sanoi, että Jumala on kateellinen</i>: <a href="/fi/The_Urantia_Book/142#p2_1">U-k 142:2.1</a>. </li>
  <li id="fn6"><a href="#cite6">↑</a> 32:35 <i>Varoittaa kostosta</i>: <a href="/fi/The_Urantia_Book/140#p8_5">U-k 140:8.5</a>. </li>
  <li id="fn7"><a href="#cite7">↑</a> 32:35,41,43 <i>Kosto on Jumalan</i>: <a href="/fi/The_Urantia_Book/70#p10_9">U-k 70:10.9</a>.  <i>Kostaa syntisille</i>: <a href="/fi/The_Urantia_Book/142#p2_1">U-k 142:2.1</a>. </li>
  <li id="fn8"><a href="#cite8">↑</a> 32:39 <i>Jumala tappaa, kun et tottele</i>: <a href="/fi/The_Urantia_Book/96#p5_6">U-k 96:5.6</a>. </li>
</ol>
</div>
