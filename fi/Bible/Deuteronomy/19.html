<!--
title: Viides Mooseksen kirja - Luku 19
description: 
published: true
date: 2022-10-6T10:23:20Z
tags: bible, bible—deuteronomy
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td><a href="/fi/Bible/Deuteronomy/18">Viides Mooseksen kirja - Luku 18</a></td>
        <td><a href="/fi/Bible/Deuteronomy/Index">Indeksi</a></td>
        <td><a href="/fi/Bible/Deuteronomy/20">Viides Mooseksen kirja - Luku 20</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  "Kun Herra, sinun Jumalasi, on hävittänyt ne kansat, joiden maan Herra, sinun Jumalasi, antaa sinulle, ja kun sinä olet karkoittanut heidät ja asettunut heidän kaupunkeihinsa ja heidän taloihinsa, </p>
<p id="v2"><sup><small>2</small></sup>  niin erota itsellesi kolme kaupunkia siinä maassa, jonka Herra, sinun Jumalasi, sinulle antaa, että ottaisit sen omaksesi. </p>
<p id="v3"><sup><small>3</small></sup>  Mittaa matkat ja jaa kolmeen osaan sen maan alue, jonka Herra, sinun Jumalasi, antaa sinulle perinnöksi, että niihin voisi paeta jokainen tappaja. </p>
<p id="v4"><sup><small>4</small></sup>  Ja näin on määrätty tappajasta, joka pakenee niihin saadakseen elää: kun joku tappaa lähimmäisensä tahtomattaan ja häntä ennestään vihaamatta - </p>
<p id="v5"><sup><small>5</small></sup>  niinkuin jos joku menee lähimmäisensä kanssa metsään puita hakkaamaan ja hänen kätensä heiluttaa kirvestä kaataakseen puun ja rauta lentää varresta ja sattuu toiseen, niin että tämä kuolee - niin paetkoon sellainen johonkin näistä kaupungeista saadakseen elää, </p>
<p id="v6"><sup><small>6</small></sup>  ettei verenkostaja, sydämensä kiihkossa tappajaa takaa ajaessaan, saavuttaisi häntä, jos tie on pitkä, ja surmaisi häntä, vaikka hän ei ole ansainnut kuolemaa, koska ei ennestään toista vihannut. <sup id="cite4"><a href="#fn4">[4]</a></sup></p>
<p id="v7"><sup><small>7</small></sup>  Sentähden minä käsken sinua sanoen: 'Erota itsellesi kolme kaupunkia'. </p>
<p id="v8"><sup><small>8</small></sup>  Ja jos Herra, sinun Jumalasi, laajentaa sinun aluettasi, niinkuin hän on vannonut sinun isillesi, ja antaa sinulle kaiken sen maan, jonka hän on sinun isillesi sanonut antavansa, </p>
<p id="v9"><sup><small>9</small></sup>  jos sinä noudatat tarkoin kaikkia näitä käskyjä, jotka minä tänä päivänä sinulle annan, niin että alati rakastat Herraa, sinun Jumalaasi, ja vaellat hänen teitänsä, lisää silloin vielä kolme kaupunkia näihin kolmeen, <sup id="cite1"><a href="#fn1">[1]</a></sup></p>
<p id="v10"><sup><small>10</small></sup>  ettei viatonta verta vuodatettaisi sinun maassasi, jonka Herra, sinun Jumalasi, antaa sinulle perintöosaksi, ja ettet joutuisi verivelan alaiseksi. </p>
<p id="v11"><sup><small>11</small></sup>  Mutta jos joku vihaa lähimmäistään ja asettuu häntä väijymään ja karkaa hänen kimppuunsa ja lyö hänet kuoliaaksi ja sitten pakenee johonkin näistä kaupungeista, </p>
<p id="v12"><sup><small>12</small></sup>  niin lähettäkööt hänen kaupunkinsa vanhimmat noutamaan hänet sieltä ja antakoot hänet verenkostajan käsiin, ja hän kuolkoon. </p>
<p id="v13"><sup><small>13</small></sup>  Älä sääli häntä, vaan poista viattoman veren velka Israelista, että menestyisit. </p>
<p id="v14"><sup><small>14</small></sup>  Älä siirrä lähimmäisesi rajaa, jonka entiset polvet ovat määränneet sinun perintöosallesi siinä maassa, jonka Herra, sinun Jumalasi, sinulle antaa, että ottaisit sen omaksesi. <sup id="cite2"><a href="#fn2">[2]</a></sup></p>
<p id="v15"><sup><small>15</small></sup>  Yksi ainoa todistaja älköön olko pätevä ketään vastaan, olkoonpa mikä pahateko tai rikkomus, mikä synti tahansa, jonka joku tekee. Kahden tai kolmen todistajan sanalla on asia vahva. </p>
<p id="v16"><sup><small>16</small></sup>  Jos väärä todistaja nousee jotakuta vastaan ja syyttää häntä jostakin rikkomuksesta, </p>
<p id="v17"><sup><small>17</small></sup>  niin astukoot molemmat riitapuolet Herran eteen, pappien eteen ja niiden eteen, jotka siihen aikaan ovat tuomareina. </p>
<p id="v18"><sup><small>18</small></sup>  Ja tuomarit tutkikoot tarkoin asian, ja jos todistaja on väärä todistaja, joka on tehnyt väärän syytöksen veljeänsä vastaan, </p>
<p id="v19"><sup><small>19</small></sup>  niin tehkää hänelle samoin, kuin hän aikoi tehdä veljellensä. Poista paha keskuudestasi. </p>
<p id="v20"><sup><small>20</small></sup>  Ja muut kuulkoot sen ja peljätkööt, niin ettei kukaan enää tekisi sellaista pahaa sinun keskuudessasi. </p>
<p id="v21"><sup><small>21</small></sup>  Älä sääli häntä: henki hengestä, silmä silmästä, hammas hampaasta, käsi kädestä, jalka jalasta." <sup id="cite3"><a href="#fn3">[3]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fi/Bible/Deuteronomy/18">Viides Mooseksen kirja - Luku 18</a></td>
        <td><a href="/fi/Bible/Deuteronomy/Index">Indeksi</a></td>
        <td><a href="/fi/Bible/Deuteronomy/20">Viides Mooseksen kirja - Luku 20</a></td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 19:9 <i>Rakasta Jumalaa täydellisesti</i>: <a href="/fi/The_Urantia_Book/131#p2_2">U-k 131:2.2</a>.  <i>Rakasta Herraa ylivoimaisesti</i>: <a href="/fi/The_Urantia_Book/131#p2_13">U-k 131:2.13</a>.  <i>Rakasta Jumalaa koko sydämestäsi</i>: <a href="/fi/The_Urantia_Book/163#p4_8">U-k 163:4.8</a>.  <i>Suurin käsky</i>: <a href="/fi/The_Urantia_Book/174#p4_2">U-k 174:4.2</a>.  <i>Rakasta Jumalaa kaikesta mielestä ja sydämestä</i>: <a href="/fi/The_Urantia_Book/131#p10_2">U-k 131:10.2</a>.  <i>Rakastamalla Jumalaa</i>: <a href="/fi/The_Urantia_Book/110#p3_8">U-k 110:3.8</a>. </li>
  <li id="fn2"><a href="#cite2">↑</a> 19:14 <i>Maamerkkien kunnioittaminen</i>: <a href="/fi/The_Urantia_Book/69#p9_13">U-k 69:9.13</a>. </li>
  <li id="fn3"><a href="#cite3">↑</a> 19:21 <i>Silmä silmästä, hammas hampaasta</i>: <a href="/fi/The_Urantia_Book/140#p6_9">U-k 140:6.9</a>.  <i>Silmä silmästä, hammas hampaasta</i>: <a href="/fi/The_Urantia_Book/140#p8_5">U-k 140:8.5</a>.  <i>Silmä silmästä</i>: <a href="/fi/The_Urantia_Book/159#p5_11">U-k 159:5.11</a>.  <i>Silmä silmästä</i>: <a href="/fi/The_Urantia_Book/70#p10_9">U-k 70:10.9</a>. </li>
  <li id="fn4"><a href="#cite4">↑</a> 19:6,12 <i>Verikosto</i>: <a href="/fi/The_Urantia_Book/70#p10_9">U-k 70:10.9</a>. </li>
</ol>
</div>
