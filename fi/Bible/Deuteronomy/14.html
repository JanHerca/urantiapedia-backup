<!--
title: Viides Mooseksen kirja - Luku 14
description: 
published: true
date: 2023-11-8T20:28:17Z
tags: bible, bible—deuteronomy
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/Deuteronomy/13">
          <span class="mdi mdi-arrow-left-drop-circle"></span><span class="pl-2">Viides Mooseksen kirja - Luku 13</span>
        </a>
        </td>
        <td>
        <a href="/fi/Bible/Deuteronomy/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/Deuteronomy/15">
          <span class="pr-2">Viides Mooseksen kirja - Luku 15</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  "Te olette Herran, teidän Jumalanne, lapsia. Älkää viileskelkö ihoanne älkääkä ajako paljaaksi päätänne otsapuolelta vainajan tähden, </p>
<p id="v2"><sup><small>2</small></sup>  sillä sinä olet Herralle, sinun Jumalallesi, pyhitetty kansa, ja Herra on valinnut sinut omaisuuskansakseen ennen kaikkia muita kansoja, mitä maan päällä on. <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  Älä syö mitään, mikä on kauhistus. </p>
<p id="v4"><sup><small>4</small></sup>  Nämä ovat ne nelijalkaiset eläimet, joita saatte syödä: raavas, lammas ja vuohi, </p>
<p id="v5"><sup><small>5</small></sup>  peura, gaselli, metsäkauris, vuorikauris, musta antilooppi, keihäsantilooppi ja betsoari-vuohi, </p>
<p id="v6"><sup><small>6</small></sup>  kaikki ne nelijalkaiset eläimet, joilla on kokonansa halkinaiset, kaksivarpaiset sorkat ja jotka märehtivät; niitä saatte syödä. </p>
<p id="v7"><sup><small>7</small></sup>  Näitä älkää kuitenkaan syökö niistä, jotka märehtivät, ja niistä, joilla on kokonansa halkinaiset sorkat: kamelia, jänistä ja tamaania, jotka kyllä märehtivät, mutta joilla ei ole sorkkia: ne olkoot teille saastaiset; </p>
<p id="v8"><sup><small>8</small></sup>  sikaa, jolla kyllä on sorkat, mutta joka ei märehdi: se olkoon teille saastainen. Näiden lihaa älkää syökö, ja niiden raatoihin älkää koskeko. </p>
<p id="v9"><sup><small>9</small></sup>  Näitä te saatte syödä kaikista vesieläimistä: kaikkia, joilla on evät ja suomukset, te saatte syödä. </p>
<p id="v10"><sup><small>10</small></sup>  Mutta kaikista niistä, joilla ei ole eviä eikä suomuksia, älkää syökö mitään: ne olkoot teille saastaiset. </p>
<p id="v11"><sup><small>11</small></sup>  Kaikkia puhtaita lintuja te saatte syödä. </p>
<p id="v12"><sup><small>12</small></sup>  Mutta nämä ovat linnuista ne, joita älkää syökö: kotka, partakorppikotka, harmaa korppikotka, </p>
<p id="v13"><sup><small>13</small></sup>  haarahaukka ja suohaukkalajit, </p>
<p id="v14"><sup><small>14</small></sup>  kaikki kaarnelajit, </p>
<p id="v15"><sup><small>15</small></sup>  kamelikurki, pääskynen, kalalokki, jalohaukkalajit, </p>
<p id="v16"><sup><small>16</small></sup>  huuhkaja, kissapöllö, sarvipöllö, </p>
<p id="v17"><sup><small>17</small></sup>  pelikaani, likakorppikotka, kalasääksi, </p>
<p id="v18"><sup><small>18</small></sup>  haikara, sirriäislajit, harjalintu ja yölepakko. </p>
<p id="v19"><sup><small>19</small></sup>  Myöskin kaikki siivelliset pikkueläimet olkoot teille saastaiset, niitä älköön syötäkö. </p>
<p id="v20"><sup><small>20</small></sup>  Kaikkia puhtaita siivellisiä te saatte syödä. </p>
<p id="v21"><sup><small>21</small></sup>  Älkää syökö mitään itsestään kuollutta. Muukalaiselle, joka sinun porteissasi on, sinä saat antaa sitä syötäväksi, tahi myy se vieraalle; sillä sinä olet Herralle, sinun Jumalallesi, pyhitetty kansa. Älä keitä vohlaa emänsä maidossa. <sup id="cite2"><a href="#fn2">[2]</a></sup></p>
<p id="v22"><sup><small>22</small></sup>  Kaikesta kylvösi sadosta, joka kasvaa pellollasi, anna joka vuosi kymmenykset, </p>
<p id="v23"><sup><small>23</small></sup>  ja syö ne Herran, sinun Jumalasi, edessä, siinä paikassa, jonka hän valitsee nimensä asuinsijaksi: kymmenykset jyvistäsi, viinistäsi ja öljystäsi, niin myös raavaittesi ja lampaittesi esikoiset, että oppisit pelkäämään Herraa, sinun Jumalaasi, kaikkena elinaikanasi. </p>
<p id="v24"><sup><small>24</small></sup>  Mutta jos tie on sinulle liian pitkä, niin ettet voi kantaa kannettavaasi, koska se paikka, jonka Herra, sinun Jumalasi, on valinnut asettaakseen siihen nimensä, on sinulle liian kaukana, - sillä Herra, sinun Jumalasi on sinua siunaava - </p>
<p id="v25"><sup><small>25</small></sup>  niin muuta se rahaksi, pane raha kääröön, ota käteesi ja mene siihen paikkaan, jonka Herra, sinun Jumalasi, valitsee, </p>
<p id="v26"><sup><small>26</small></sup>  ja osta sillä rahalla kaikkea, mitä haluat, joko raavaita tai lampaita, viiniä tai väkijuomaa, kaikkea, mitä mielesi tekee, ja syö siellä Herran, sinun Jumalasi, edessä ja iloitse, sinä ja perheesi. </p>
<p id="v27"><sup><small>27</small></sup>  Äläkä jätä osattomaksi leeviläistä, joka asuu sinun porttiesi sisäpuolella, sillä hänellä ei ole osuutta eikä perintöosaa sinun rinnallasi. </p>
<p id="v28"><sup><small>28</small></sup>  Joka kolmas vuosi tuo kaikki kymmenykset sinä vuonna saamastasi sadosta ja pane ne talteen porttiesi sisäpuolelle. </p>
<p id="v29"><sup><small>29</small></sup>  Ja sitten tulkoon leeviläinen, jolla ei ole osuutta eikä perintöosaa sinun rinnallasi, niin myös muukalainen, orpo ja leski, jotka asuvat sinun porttiesi sisäpuolella, ja he syökööt ja tulkoot ravituiksi, että Herra, sinun Jumalasi, siunaisi sinua kaikissa kättesi töissä, joita teet." </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/Deuteronomy/13">
          <span class="mdi mdi-arrow-left-drop-circle"></span><span class="pl-2">Viides Mooseksen kirja - Luku 13</span>
        </a>
        </td>
        <td>
        <a href="/fi/Bible/Deuteronomy/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/Deuteronomy/15">
          <span class="pr-2">Viides Mooseksen kirja - Luku 15</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 14:2 <i>Valittu kansa</i>: <a href="/fi/The_Urantia_Book/93#p5_1">U-k 93:5.1</a>.  <i>Jumalan valittu kansa</i>: <a href="/fi/The_Urantia_Book/96#p5_6">U-k 96:5.6</a>.  <i>Valittu kansa</i>: <a href="/fi/The_Urantia_Book/97#p10_1">U-k 97:10.1</a>.  <i>Valittu kansa</i>: <a href="/fi/The_Urantia_Book/121#p2_8">U-k 121:2.8</a>.  <i>Valittu kansa</i>: <a href="/fi/The_Urantia_Book/96#p2_3">U-k 96:2.3</a>.  <i>Valittu kansa</i>: <a href="/fi/The_Urantia_Book/97#p4_2">U-k 97:4.2</a>. </li>
  <li id="fn2"><a href="#cite2">↑</a> 14:21 <i>Älä valuta lasta äidinmaidossa</i>: <a href="/fi/The_Urantia_Book/142#p3_20">U-k 142:3.20</a>. </li>
</ol>
</div>
