<!--
title: Viides Mooseksen kirja - Luku 20
description: 
published: true
date: 2022-10-6T10:23:20Z
tags: bible, bible—deuteronomy
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td><a href="/fi/Bible/Deuteronomy/19">Viides Mooseksen kirja - Luku 19</a></td>
        <td><a href="/fi/Bible/Deuteronomy/Index">Indeksi</a></td>
        <td><a href="/fi/Bible/Deuteronomy/21">Viides Mooseksen kirja - Luku 21</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  "Jos lähdet sotaan vihollistasi vastaan ja näet hevosia ja sotavaunuja ja sotajoukon, joka on sinua suurempi, niin älä pelkää heitä, sillä Herra, sinun Jumalasi, on sinun kanssasi, hän, joka johdatti sinut Egyptin maasta. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v2"><sup><small>2</small></sup>  Kun olette ryhtymässä taisteluun, astukoon pappi esiin puhumaan kansalle </p>
<p id="v3"><sup><small>3</small></sup>  ja sanokoon heille: 'Kuule, Israel! Te ryhdytte nyt taisteluun vihollisianne vastaan. Älkää arkailko, älkää peljätkö älkääkä hätääntykö, älkää säikähtykö heitä; </p>
<p id="v4"><sup><small>4</small></sup>  sillä Herra, teidän Jumalanne, käy teidän kanssanne, sotii teidän puolestanne vihollisianne vastaan ja antaa teille voiton.' </p>
<p id="v5"><sup><small>5</small></sup>  Ja päällysmiehet puhukoot kansalle ja sanokoot: 'Joka on rakentanut uuden talon, mutta ei vielä ole sitä vihkinyt, menköön ja palatkoon kotiinsa, ettei hän kaatuisi taistelussa ja joku toinen vihkisi sitä. </p>
<p id="v6"><sup><small>6</small></sup>  Joka on istuttanut viinitarhan, mutta ei vielä ole korjannut sen ensi hedelmää, menköön ja palatkoon kotiinsa, ettei hän kaatuisi taistelussa ja joku toinen korjaisi sen ensi hedelmää. </p>
<p id="v7"><sup><small>7</small></sup>  Joka on kihlannut naisen, mutta ei vielä ole ottanut häntä vaimoksensa, menköön ja palatkoon kotiinsa, ettei hän kaatuisi taistelussa ja joku toinen ottaisi hänen morsiantaan vaimoksensa.' </p>
<p id="v8"><sup><small>8</small></sup>  Vielä puhukoot päällysmiehet kansalle ja sanokoot: 'Joka pelkää ja arkailee, menköön ja palatkoon kotiinsa, etteivät hänen veljensäkin menettäisi rohkeuttaan niinkuin hän'. </p>
<p id="v9"><sup><small>9</small></sup>  Ja kun päällysmiehet ovat tämän kaiken kansalle puhuneet, asettakoot he osastopäälliköt väen johtoon. </p>
<p id="v10"><sup><small>10</small></sup>  Kun lähestyt jotakin kaupunkia sotiaksesi sitä vastaan, tarjoa sille ensin rauhaa. </p>
<p id="v11"><sup><small>11</small></sup>  Ja jos se suostuu tarjoamaasi rauhaan ja avaa sinulle porttinsa, suorittakoon kaikki siellä oleva kansa sinulle työveroa ja palvelkoon sinua. </p>
<p id="v12"><sup><small>12</small></sup>  Mutta jos se ei tee rauhaa sinun kanssasi, vaan valmistautuu taistelemaan sinua vastaan, niin piiritä sitä. </p>
<p id="v13"><sup><small>13</small></sup>  Ja jos Herra, sinun Jumalasi, antaa sen sinun käsiisi, niin surmaa kaikki sen miesväki miekan terällä. </p>
<p id="v14"><sup><small>14</small></sup>  Mutta naiset, lapset ja karja ja kaikki, mitä kaupungissa on, kaikki, mitä sieltä on saatavana saalista, ryöstä itsellesi, ja nauti vihollisiltasi saatu saalis, minkä Herra, sinun Jumalasi, sinulle antaa. <sup id="cite3"><a href="#fn3">[3]</a></sup></p>
<p id="v15"><sup><small>15</small></sup>  Tee näin kaikille niille kaupungeille, jotka ovat sinusta hyvin kaukana, jotka eivät ole näiden kansojen kaupunkeja. </p>
<p id="v16"><sup><small>16</small></sup>  Mutta näiden kansojen kaupungeissa, jotka Herra, sinun Jumalasi, antaa sinulle perintöosaksi, älä jätä ainoatakaan henkeä eloon, <sup id="cite4"><a href="#fn4">[4]</a></sup></p>
<p id="v17"><sup><small>17</small></sup>  vaan vihi ne tuhon omiksi: heettiläiset ja amorilaiset, kanaanilaiset ja perissiläiset, hivviläiset ja jebusilaiset, niinkuin Herra, sinun Jumalasi, on sinua käskenyt, <sup id="cite5"><a href="#fn5">[5]</a></sup></p>
<p id="v18"><sup><small>18</small></sup>  etteivät he opettaisi teitä tekemään kaikkia niitä kauhistavia tekoja, joita he ovat tehneet palvellessaan jumaliansa, ja ettette te rikkoisi Herraa, teidän Jumalaanne, vastaan. </p>
<p id="v19"><sup><small>19</small></sup>  Jos joudut kauan piirittämään kaupunkia ja sotimaan sitä vastaan valloittaaksesi sen, niin älä hävitä sen puita äläkä heiluta kirvestäsi niitä vastaan. Niiden hedelmiä saat nauttia, mutta älä hakkaa niitä maahan, sillä eivät kedon puut ole ihmisiä joutuakseen sinun piiritettäviksesi. </p>
<p id="v20"><sup><small>20</small></sup>  Ainoastaan ne puut, joista tiedät, että niissä ei ole mitään syötävää, saat hävittää ja hakata maahan, rakentaaksesi niistä varustuksia sinun kanssasi sotivaa kaupunkia vastaan, kunnes se kukistuu." </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fi/Bible/Deuteronomy/19">Viides Mooseksen kirja - Luku 19</a></td>
        <td><a href="/fi/Bible/Deuteronomy/Index">Indeksi</a></td>
        <td><a href="/fi/Bible/Deuteronomy/21">Viides Mooseksen kirja - Luku 21</a></td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 20:1 <i>Herran Israelin Jumalan nimessä</i>: <a href="/fi/The_Urantia_Book/70#p1_15">U-k 70:1.15</a>. </li>
  <li id="fn2"><a href="#cite2">↑</a> 20:1-4 <i>Taistelujen Jumala</i>: <a href="/fi/The_Urantia_Book/70#p1_15">U-k 70:1.15</a>.  <i>Taistelujen Jumala</i>: <a href="/fi/The_Urantia_Book/89#p6_3">U-k 89:6.3</a>. </li>
  <li id="fn3"><a href="#cite3">↑</a> 20:14 <i>Vangitsemaan naaraat</i>: <a href="/fi/The_Urantia_Book/69#p8_4">U-k 69:8.4</a>. </li>
  <li id="fn4"><a href="#cite4">↑</a> 20:16-18 <i>Jumala ei sanonut: ”Tappakaa kaikki viholliset”</i>: <a href="/fi/The_Urantia_Book/159#p4_5">U-k 159:4.5</a>. </li>
  <li id="fn5"><a href="#cite5">↑</a> 20:17 <i>Heprealaiset tuhoavat täysin</i>: <a href="/fi/The_Urantia_Book/69#p8_3">U-k 69:8.3</a>. </li>
</ol>
</div>
