<!--
title: Viides Mooseksen kirja - Luku 13
description: 
published: true
date: 2022-8-14T17:23:51Z
tags: 
editor: ckeditor
dateCreated: 2022-8-14T17:23:51Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/fi/Bible/Deuteronomy/12">Viides Mooseksen kirja - Luku 12</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/fi/Bible/Deuteronomy/Index">Indeksi</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/fi/Bible/Deuteronomy/14">Viides Mooseksen kirja - Luku 14</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  "Jos teidän keskuuteenne ilmestyy profeetta tai unennäkijä ja lupaa sinulle jonkun tunnusteon tai ihmeen, <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  ja jos sitten todellakin tapahtuu se tunnusteko tai ihme, josta hän puhui sinulle sanoen: 'Lähtekäämme seuraamaan muita jumalia, joita te ette tunne, ja palvelkaamme niitä', </p>
<p id="v3"><sup><small>3</small></sup>  niin älä kuuntele sen profeetan puhetta tai sitä unennäkijää, sillä Herra, teidän Jumalanne, ainoastaan koettelee teitä tietääksensä, rakastatteko Herraa, teidän Jumalaanne, kaikesta sydämestänne ja kaikesta sielustanne. <sup id="cite2"><a href="#fn2">[2]</a></sup></p>
<p id="v4"><sup><small>4</small></sup>  Seuratkaa Herraa, teidän Jumalaanne, häntä peljätkää ja pitäkää hänen käskynsä, häntä kuulkaa, häntä palvelkaa ja hänessä kiinni riippukaa. </p>
<p id="v5"><sup><small>5</small></sup>  Mutta se profeetta tai unennäkijä surmattakoon, sillä hän on julistanut luopumusta Herrasta, teidän Jumalastanne, joka vei teidät pois Egyptin maasta ja vapahti sinut orjuuden pesästä, ja on tahtonut vietellä sinut siltä tieltä, jota Herra, sinun Jumalasi, käski sinun vaeltaa. Poista paha keskuudestasi. </p>
<p id="v6"><sup><small>6</small></sup>  Jos sinun veljesi, sinun äitisi poika, tai sinun poikasi tai tyttäresi tai vaimo, joka on sylissäsi, tai ystäväsi, joka on sinulle kuin oma sielusi, salaa houkuttelisi sinua ja sanoisi: 'Käykäämme palvelemaan muita jumalia', joita et sinä tunne eivätkä sinun isäsi tunteneet - </p>
<p id="v7"><sup><small>7</small></sup>  niiden kansojen jumalia, jotka asuvat teidän ympärillänne, lähellä sinua tai kaukana sinusta, maan äärestä toiseen - </p>
<p id="v8"><sup><small>8</small></sup>  niin älä noudata hänen mieltään äläkä kuule häntä; älä sääli äläkä armahda häntä äläkä salaa hänen rikostansa, </p>
<p id="v9"><sup><small>9</small></sup>  vaan tapa hänet: oma kätesi kohotkoon ensimmäisenä häntä vastaan surmatakseen hänet, ja sitten koko kansan käsi. </p>
<p id="v10"><sup><small>10</small></sup>  Kivitä hänet kuoliaaksi, sillä hän koetti saada sinut luopumaan Herrasta, sinun Jumalastasi, joka vei sinut pois Egyptin maasta, orjuuden pesästä. </p>
<p id="v11"><sup><small>11</small></sup>  Ja koko Israel kuulkoon sen ja peljätköön, ettei kukaan enää tekisi senkaltaista pahaa sinun keskuudessasi. </p>
<p id="v12"><sup><small>12</small></sup>  Jos sinä kuulet sanottavan, että jossakin kaupungeistasi, jotka Herra, sinun Jumalasi, antaa sinun asuttaviksesi, </p>
<p id="v13"><sup><small>13</small></sup>  sinun keskuudestasi on lähtenyt kelvottomia miehiä, jotka viettelevät kaupunkinsa asukkaita sanoen: 'Käykäämme palvelemaan muita jumalia', joita te ette tunne, </p>
<p id="v14"><sup><small>14</small></sup>  niin tutki, tiedustele ja kysele tarkoin; ja jos on totta ja varmaa, että sellaista kauhistusta on harjoitettu sinun keskuudessasi, </p>
<p id="v15"><sup><small>15</small></sup>  niin surmaa sen kaupungin asukkaat miekan terällä ja vihi tuhon omaksi se ja kaikki, mitä siinä on, ja tapa sen karjakin miekan terällä. <sup id="cite3"><a href="#fn3">[3]</a></sup></p>
<p id="v16"><sup><small>16</small></sup>  Ja kokoa kaikki siitä otettu saalis keskelle sen toria ja polta tulella sekä kaupunki että kaikki siitä otettu saalis kokonaisuhrina Herralle, sinun Jumalallesi; ja jääköön se rauniokummuksi iankaikkisesti, älköönkä sitä koskaan enää rakennettako. </p>
<p id="v17"><sup><small>17</small></sup>  Älköön siitä tuhon omaksi vihitystä mitään tarttuko sinun käsiisi, että Herra kääntyisi pois vihansa hehkusta, antaisi sinulle armon ja armahtaisi sinua ja sallisi sinun lisääntyä, niinkuin hän on vannonut sinun isillesi, </p>
<p id="v18"><sup><small>18</small></sup>  jos sinä vain kuulet Herran, sinun Jumalasi ääntä ja pidät kaikki hänen käskynsä, jotka minä tänä päivänä sinulle annan, ja teet sitä, mikä on oikein Herran, sinun Jumalasi, silmissä." <sup id="cite4"><a href="#fn4">[4]</a></sup></p>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 13:1-5 <i>Mooseksen määräys unista</i>: <a href="/fi/The_Urantia_Book/86#p5_7">U-k 86:5.7</a>. </li>
  <li id="fn2"><a href="#cite2">↑</a> 13:3 <i>Rakasta Herraa ylivoimaisesti</i>: <a href="/fi/The_Urantia_Book/131#p2_13">U-k 131:2.13</a>.  <i>Suurin käsky</i>: <a href="/fi/The_Urantia_Book/174#p4_2">U-k 174:4.2</a>.  <i>Rakasta Jumalaa koko sydämestäsi</i>: <a href="/fi/The_Urantia_Book/163#p4_8">U-k 163:4.8</a>.  <i>Rakasta Jumalaa täydellisesti</i>: <a href="/fi/The_Urantia_Book/131#p2_2">U-k 131:2.2</a>.  <i>Rakastamalla Jumalaa</i>: <a href="/fi/The_Urantia_Book/110#p3_8">U-k 110:3.8</a>.  <i>Rakasta Jumalaa kaikesta mielestä ja sydämestä</i>: <a href="/fi/The_Urantia_Book/131#p10_2">U-k 131:10.2</a>. </li>
  <li id="fn3"><a href="#cite3">↑</a> 13:15-17 <i>Jumala ei sanonut: ”Tappakaa kaikki viholliset”</i>: <a href="/fi/The_Urantia_Book/159#p4_5">U-k 159:4.5</a>. </li>
  <li id="fn4"><a href="#cite4">↑</a> 13:18 <i>Pidä kaikki käskyt</i>: <a href="/fi/The_Urantia_Book/96#p5_6">U-k 96:5.6</a>. </li>
</ol>
</div>
