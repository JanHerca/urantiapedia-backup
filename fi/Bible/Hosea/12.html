<!--
title: Hoosean kirja - Luku 12
description: 
published: true
date: 2022-10-6T10:23:21Z
tags: bible, bible—hosea
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td><a href="/fi/Bible/Hosea/11">Hoosean kirja - Luku 11</a></td>
        <td><a href="/fi/Bible/Hosea/Index">Indeksi</a></td>
        <td><a href="/fi/Bible/Hosea/13">Hoosean kirja - Luku 13</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Efraim on ympäröinyt minut valheella ja Israelin huone vilpillä. Juuda juoksee yhä valtoimena, välittämättä Jumalasta, Pyhästä, Totisesta. </p>
<p id="v2"><sup><small>2</small></sup>  Efraim tavoittelee tuulta, ajaa takaa itätuulta ja kartuttaa kaiken aikaa valhetta ja hävitystä; tehdään liittoja Assurin kanssa, ja viedään öljyä Egyptiin. </p>
<p id="v3"><sup><small>3</small></sup>  Mutta Herralla on oikeudenkäynti Juudan kanssa, ja hän tahtoo rangaista Jaakobia sen teitten mukaan, hän on kostava sille sen tekojen mukaan. </p>
<p id="v4"><sup><small>4</small></sup>  Äidin kohdussa tämä petti veljensä, ja miehuutensa voimassa hän taisteli Jumalan kanssa. </p>
<p id="v5"><sup><small>5</small></sup>  Hän taisteli enkelin kanssa ja voitti, hän itki ja rukoili tätä. Beetelissä tämä löysi hänet ja puhui siellä meidän kanssamme. </p>
<p id="v6"><sup><small>6</small></sup>  Herra, Jumala Sebaot - Herra on hänen nimensä. </p>
<p id="v7"><sup><small>7</small></sup>  Ja sinä - käänny Jumalasi tykö, noudata laupeutta ja oikeutta ja pane alati toivosi Jumalaasi. </p>
<p id="v8"><sup><small>8</small></sup>  Kanaan - hänen kädessänsä on petollinen vaaka, halusta hän tekee vääryyttä. </p>
<p id="v9"><sup><small>9</small></sup>  Efraim sanoo: "Olenpas rikastunut, olen saanut itselleni omaisuutta; ei mikään minun työansioni tuota minulle syyllisyyttä, joka olisi syntiä". </p>
<p id="v10"><sup><small>10</small></sup>  Mutta minä, joka olen Herra, sinun Jumalasi, hamasta Egyptin maasta lähtien, minä saatan vielä sinut asumaan teltoissa niinkuin juhlapäivinä. </p>
<p id="v11"><sup><small>11</small></sup>  Minä olen puhunut profeetoille, olen antanut paljon näkyjä ja puhunut vertauksia profeettain kautta. </p>
<p id="v12"><sup><small>12</small></sup>  Jos Gilead on pelkkää petosta ollutkin, niin he pelkäksi turhuudeksi tulevatkin. Gilgalissa on uhrattu härkiä, niinpä tuleekin heidän alttareistansa kuin kiviröykkiöitä, joita on pellon vaoilla. </p>
<p id="v13"><sup><small>13</small></sup>  Jaakob pakeni Aramin kedoille, ja Israel palveli naisen tähden, naisen tähden hän paimensi. </p>
<p id="v14"><sup><small>14</small></sup>  Mutta profeetan kautta vei Herra Israelin Egyptistä pois, ja profeetta sitä paimensi. </p>
<p id="v15"><sup><small>15</small></sup>  Efraim nosti katkeran mielikarvauden. Hänen Herransa on heittävä hänen verivelkansa hänen päällensä ja kääntävä hänen häpäisevän menonsa häneen itseensä. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fi/Bible/Hosea/11">Hoosean kirja - Luku 11</a></td>
        <td><a href="/fi/Bible/Hosea/Index">Indeksi</a></td>
        <td><a href="/fi/Bible/Hosea/13">Hoosean kirja - Luku 13</a></td>
      </tr>
    </tbody>
  </table>
</figure>
