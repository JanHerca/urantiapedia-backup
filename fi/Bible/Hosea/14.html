<!--
title: Hoosean kirja - Luku 14
description: 
published: true
date: 2023-11-8T20:28:17Z
tags: bible, bible—hosea
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/Hosea/13">
          <span class="mdi mdi-arrow-left-drop-circle"></span><span class="pl-2">Hoosean kirja - Luku 13</span>
        </a>
        </td>
        <td>
        <a href="/fi/Bible/Hosea/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Samaria joutuu syystänsä kärsimään, koska se on niskoitellut Jumalaansa vastaan: he kaatuvat miekkaan, heidän pienet lapsensa ruhjotaan, ja heidän raskaat vaimonsa halkaistaan. </p>
<p id="v2"><sup><small>2</small></sup>  Palaja Israel, Herran, sinun Jumalasi tykö, sillä sinä olet kompastunut rikoksiisi. </p>
<p id="v3"><sup><small>3</small></sup>  Ottakaa mukaanne sanoja ja palatkaa Herran tykö ja sanokaa hänelle: "Anna anteeksi kaikki rikokset, ota armoihisi, niin me tuomme sinulle uhrimulleiksi huultemme uhrit. </p>
<p id="v4"><sup><small>4</small></sup>  Assur ei ole meitä auttava, hevosilla emme tahdo ratsastaa, emmekä enää sano kättemme teoille: 'Meidän jumalamme'; sillä sinussa saa orpo armon." </p>
<p id="v5"><sup><small>5</small></sup>  Minä parannan teidän luopumuksenne, omasta halustani minä teitä rakastan; sillä minun vihani on kääntynyt hänestä pois. </p>
<p id="v6"><sup><small>6</small></sup>  Minä olen oleva Israelille kuin kaste, se on kukoistava kuin lilja ja juurtuva syvälle kuin Libanon. </p>
<p id="v7"><sup><small>7</small></sup>  Sen vesat leviävät, sen kauneus on oleva kuin öljypuun ja sen tuoksu kuin Libanonin. </p>
<p id="v8"><sup><small>8</small></sup>  Sen varjossa asuvaiset kasvattavat jälleen viljaa ja kukoistavat kuin viiniköynnös. Sen maine on oleva kuin Libanonin viinin. </p>
<p id="v9"><sup><small>9</small></sup>  Efraim! Mitä on minulla enää tekemistä epäjumalien kanssa? Minä kuulen häntä, minä katson hänen puoleensa, minä, joka olen kuin viheriöitsevä kypressi: minusta on sinun hedelmäsi. </p>
<p id="v10"><sup><small>10</small></sup>  Kuka on viisas ja ymmärtää nämä? Kuka taitava ja käsittää nämä? Sillä Herran tiet ovat suorat: vanhurskaat niillä vaeltavat, mutta luopiot niillä kompastuvat. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/Hosea/13">
          <span class="mdi mdi-arrow-left-drop-circle"></span><span class="pl-2">Hoosean kirja - Luku 13</span>
        </a>
        </td>
        <td>
        <a href="/fi/Bible/Hosea/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        </td>
      </tr>
    </tbody>
  </table>
</figure>
