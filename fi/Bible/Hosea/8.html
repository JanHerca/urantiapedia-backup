<!--
title: Hoosean kirja - Luku 8
description: 
published: true
date: 2022-10-6T10:23:21Z
tags: bible, bible—hosea
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td><a href="/fi/Bible/Hosea/7">Hoosean kirja - Luku 7</a></td>
        <td><a href="/fi/Bible/Hosea/Index">Indeksi</a></td>
        <td><a href="/fi/Bible/Hosea/9">Hoosean kirja - Luku 9</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Suuhusi pasuna! Kotkan lailla Herran temppeliä vastaan - sillä he ovat rikkoneet minun liittoni, ovat luopuneet minun laistani! </p>
<p id="v2"><sup><small>2</small></sup>  Minun puoleeni he huutavat: "Minun Jumalani!" - "Me Israel, me tunnemme sinut". </p>
<p id="v3"><sup><small>3</small></sup>  Israel on hyljännyt hyvän. Vihollinen sitä vainotkoon. </p>
<p id="v4"><sup><small>4</small></sup>  He ovat asettaneet kuninkaita, mutta ei se ole ollut minusta; ovat asettaneet ruhtinaita, mutta minä en ole siitä tiennyt. Hopeansa ja kultansa he ovat tehneet epäjumalikseen, että tulisi hävitys. </p>
<p id="v5"><sup><small>5</small></sup>  Inhottava on sinun vasikkasi, Samaria; minun vihani on syttynyt heitä vastaan. Kuinka kauan? - Eivät he voi päästä rankaisematta. </p>
<p id="v6"><sup><small>6</small></sup>  Sillä Israelista se on tullut: seppä sen on tehnyt, eikä se ole jumala, vaan pirstaleiksi on menevä Samarian vasikka. </p>
<p id="v7"><sup><small>7</small></sup>  Sillä tuulta he kylvävät, ja myrskyä he leikkaavat. Ei se pääse korrelle, laiho ei tuota jauhoja; ja minkä ehkä tuottaa, sen muukalaiset nielevät. </p>
<p id="v8"><sup><small>8</small></sup>  Nielty on Israel. He ovat nyt pakanain seassa kelpaamattoman astian arvoiset. </p>
<p id="v9"><sup><small>9</small></sup>  Sillä Assuriin ovat he menneet - villiaasi, joka kulkee yksinänsä. Efraim ostelee lahjoilla rakasteluja. </p>
<p id="v10"><sup><small>10</small></sup>  Ostelkoot vain pakanain seassa, minä heidät nyt kokoan, ja he alkavat käydä vähäpätöisiksi ruhtinasten kuninkaan verojen painosta. </p>
<p id="v11"><sup><small>11</small></sup>  Koska Efraim on rakentanut paljon alttareita tehdäkseen syntiä, ovat alttarit tulleetkin hänelle synniksi. </p>
<p id="v12"><sup><small>12</small></sup>  Kirjoitinpa minä hänelle lakejani vaikka kymmentuhansin, muukalaisina niitä pidetään. </p>
<p id="v13"><sup><small>13</small></sup>  Minun uhrilahjoikseni he uhraavat lihaa ja syövät. Ei Herra niihin mielisty. Nyt hän muistaa heidän rikoksensa ja rankaisee heidän syntinsä: Egyptiin on heidän palattava. </p>
<p id="v14"><sup><small>14</small></sup>  Israel on unhottanut tekijänsä ja rakentanut palatseja, ja Juuda on rakentanut paljon varustettuja kaupunkeja; mutta minä lähetän tulen hänen kaupunkeihinsa, ja se kuluttaa niiden palatsit. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fi/Bible/Hosea/7">Hoosean kirja - Luku 7</a></td>
        <td><a href="/fi/Bible/Hosea/Index">Indeksi</a></td>
        <td><a href="/fi/Bible/Hosea/9">Hoosean kirja - Luku 9</a></td>
      </tr>
    </tbody>
  </table>
</figure>
