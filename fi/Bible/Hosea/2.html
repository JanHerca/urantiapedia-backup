<!--
title: Hoosean kirja - Luku 2
description: 
published: true
date: 2023-11-8T20:28:17Z
tags: bible, bible—hosea
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/Hosea/1">
          <span class="mdi mdi-arrow-left-drop-circle"></span><span class="pl-2">Hoosean kirja - Luku 1</span>
        </a>
        </td>
        <td>
        <a href="/fi/Bible/Hosea/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/Hosea/3">
          <span class="pr-2">Hoosean kirja - Luku 3</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Sanokaa veljiänne Ammiksi ja sisarianne Ruhamaksi." </p>
<p id="v2"><sup><small>2</small></sup>  "Riidelkää äitinne kanssa, riidelkää, sillä ei hän ole minun vaimoni, enkä minä ole hänen miehensä. Poistakoon hän haureutensa kasvoistansa ja aviorikoksensa rintainsa välistä, </p>
<p id="v3"><sup><small>3</small></sup>  etten minä riisuisi häntä alasti ja asettaisi häntä, niinkuin hän oli syntymänsä päivänä, etten tekisi häntä erämaan kaltaiseksi, saattaisi häntä kuivan maan kaltaiseksi ja kuolettaisi häntä janoon. </p>
<p id="v4"><sup><small>4</small></sup>  Ja hänen lapsiansa minä en armahda, sillä he ovat haureudesta syntyneitä lapsia. </p>
<p id="v5"><sup><small>5</small></sup>  Sillä heidän äitinsä on harjoittanut haureutta, heidän kantajansa on häpeällisesti elänyt, hän on sanonut: 'Minä kuljen rakastajaini perässä, jotka antavat minulle leipäni ja veteni, villani ja pellavani, öljyni ja juomani'. </p>
<p id="v6"><sup><small>6</small></sup>  Sentähden, katso, minä aitaan sinun tiesi orjantappuroilla, minä muuraan muurin hänen eteensä, niin ettei hän löydä polkujansa. </p>
<p id="v7"><sup><small>7</small></sup>  Ja hän ajaa takaa rakastajiansa, mutta ei heitä saavuta; etsii heitä, mutta ei löydä. Ja hän on sanova: 'Minä menen takaisin entisen mieheni luokse, sillä parempi oli minulla olo silloin kuin nyt'. </p>
<p id="v8"><sup><small>8</small></sup>  Hän ei ole tajunnut, että minä olen hänelle antanut jyvät ja viinin ja öljyn, olen kartuttanut hänelle hopeata ja myös kultaa, joka on käytetty Baalin hyväksi. </p>
<p id="v9"><sup><small>9</small></sup>  Sentähden minä otan takaisin jyväni ajallansa ja viinini määräaikanansa ja tempaan pois villani ja pellavani, jonka piti peittää hänen alastomuutensa. </p>
<p id="v10"><sup><small>10</small></sup>  Nyt minä paljastan hänen häpynsä hänen rakastajainsa silmäin eteen, eikä kukaan ole pelastava häntä minun kädestäni. </p>
<p id="v11"><sup><small>11</small></sup>  Minä teen lopun kaikesta hänen ilonpidostansa: hänen juhlistansa, uusistakuistansa ja sapateistansa ja kaikista hänen pyhäpäivistänsä. </p>
<p id="v12"><sup><small>12</small></sup>  Ja minä hävitän hänen viiniköynnöksensä ja viikunapuunsa, joista hän on sanonut: 'Ne ovat minun portonpalkkani, jonka rakastajani ovat minulle antaneet'. Minä teen ne metsäksi, ja metsän eläimet syövät niitä. </p>
<p id="v13"><sup><small>13</small></sup>  Ja minä kostan hänelle baalien päivät, joina hän niille poltti uhreja, koristi itsensä renkaillaan ja kaulakäädyillään ja kulki rakastajainsa jäljessä, mutta unhotti minut, sanoo Herra. </p>
<p id="v14"><sup><small>14</small></sup>  Sentähden, katso, minä taivuttelen hänet, kuljetan hänet erämaahan ja viihdyttelen häntä. </p>
<p id="v15"><sup><small>15</small></sup>  Minä annan hänelle sieltä alkaen hänen viinimäkensä ynnä Aakorin laakson toivon oveksi, ja hän on oleva siellä kuuliainen niinkuin nuoruutensa päivinä, niinkuin sinä päivänä, jona hän Egyptin maasta läksi. </p>
<p id="v16"><sup><small>16</small></sup>  Sinä päivänä, sanoo Herra, sinä puhuttelet minua: 'Minun mieheni', etkä enää puhuttele minua: 'Minun Baalini'; </p>
<p id="v17"><sup><small>17</small></sup>  ja minä poistan baalien nimet hänen suustansa, eikä niiden nimiä enää mainita. </p>
<p id="v18"><sup><small>18</small></sup>  Ja sinä päivänä minä teen heidän hyväksensä liiton metsän eläinten ja taivaan lintujen kanssa ja maan matelevaisten kanssa; ja jousen ja miekan ja sodan minä särjen maasta ja annan heidän asua turvassa. </p>
<p id="v19"><sup><small>19</small></sup>  Ja minä kihlaan sinut itselleni ikiajoiksi, kihlaan sinut itselleni vanhurskaudella ja tuomiolla, armolla ja laupeudella, </p>
<p id="v20"><sup><small>20</small></sup>  kihlaan sinut itselleni uskollisuudella, ja sinä olet tunteva Herran. </p>
<p id="v21"><sup><small>21</small></sup>  Sinä päivänä minä kuulen, sanoo Herra, minä kuulen taivasta, ja se kuulee maata, </p>
<p id="v22"><sup><small>22</small></sup>  ja maa kuulee jyviä, viiniä ja öljyä, ja nämä kuulevat Jisreeliä. </p>
<p id="v23"><sup><small>23</small></sup>  Ja minä kylvän hänet itselleni tähän maahan, minä armahdan Loo-Ruhamaa ja sanon Loo-Ammille: 'Sinä olet minun kansani'; ja hän vastaa: 'Minun Jumalani'." </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/Hosea/1">
          <span class="mdi mdi-arrow-left-drop-circle"></span><span class="pl-2">Hoosean kirja - Luku 1</span>
        </a>
        </td>
        <td>
        <a href="/fi/Bible/Hosea/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/Hosea/3">
          <span class="pr-2">Hoosean kirja - Luku 3</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
