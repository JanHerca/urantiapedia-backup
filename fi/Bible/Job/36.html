<!--
title: Jobin kirja - Luku 36
description: 
published: true
date: 2022-10-6T10:23:20Z
tags: bible, bible—job
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td><a href="/fi/Bible/Job/35">Jobin kirja - Luku 35</a></td>
        <td><a href="/fi/Bible/Job/Index">Indeksi</a></td>
        <td><a href="/fi/Bible/Job/37">Jobin kirja - Luku 37</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Elihu jatkoi puhettaan ja sanoi: </p>
<p id="v2"><sup><small>2</small></sup>  "Maltahan vähän, niin julistan sinulle, sillä vielä on minulla Jumalan puolesta puhuttavaa. </p>
<p id="v3"><sup><small>3</small></sup>  Minä noudan tietoni kaukaa ja osoitan Luojani oikeuden; </p>
<p id="v4"><sup><small>4</small></sup>  sillä totisesti, sanani eivät ole valhetta - mies, jolla on täydellinen tieto, on edessäsi. <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  Katso, Jumala on voimallinen, mutta ei halveksu ketään; väkevä on hänen ymmärryksensä voima. </p>
<p id="v6"><sup><small>6</small></sup>  Hän ei pidä jumalatonta elossa, vaan hankkii kurjille oikeuden. </p>
<p id="v7"><sup><small>7</small></sup>  Hän ei käännä silmiänsä pois hurskaista, vaan antaa heidän istua kuningasten kanssa valtaistuimella ikuisesti; he kohoavat korkealle. </p>
<p id="v8"><sup><small>8</small></sup>  Ja jos niinkin käy, että heidät kytketään kahleisiin, sidotaan kurjuuden köysillä, </p>
<p id="v9"><sup><small>9</small></sup>  niin hän sillä ilmaisee heille, mitä he ovat tehneet ja mitä rikkoneet pöyhkeilemisellään, </p>
<p id="v10"><sup><small>10</small></sup>  avaa heidän korvansa nuhtelulle ja käskee heitä kääntymään pois vääryydestä. </p>
<p id="v11"><sup><small>11</small></sup>  Jos he kuulevat ja alistuvat, niin saavat viettää päivänsä onnessa ja ikävuotensa ihanasti. </p>
<p id="v12"><sup><small>12</small></sup>  Mutta jos eivät kuule, niin he syöksyvät surman peitsiin ja menehtyvät ymmärtämättömyyteensä. </p>
<p id="v13"><sup><small>13</small></sup>  Mutta jumalattomat pitävät vihaa, he eivät apua huuda, kun hän on heidät vanginnut. </p>
<p id="v14"><sup><small>14</small></sup>  Heidän sielunsa kuolee nuoruudessa, heidän elämänsä loppuu niinkuin haureellisten pyhäkköpoikain. </p>
<p id="v15"><sup><small>15</small></sup>  Kurjan hän vapahtaa hänen kurjuutensa kautta ja avaa hänen korvansa ahdistuksella. </p>
<p id="v16"><sup><small>16</small></sup>  Sinutkin houkutteli ahdingosta pois avara tila, jossa ei ahtautta ollut, ja lihavuudesta notkuvan ruokapöydän rauha. </p>
<p id="v17"><sup><small>17</small></sup>  Ja niin kohtasi sinua kukkuramäärin jumalattoman tuomio; tuomio ja oikeus on käynyt sinuun kiinni. </p>
<p id="v18"><sup><small>18</small></sup>  Älköön kärsimyksen polte houkutelko sinua pilkkaamaan, älköönkä lunastusmaksun suuruus viekö sinua harhaan. </p>
<p id="v19"><sup><small>19</small></sup>  Voiko huutosi auttaa ahdingosta tahi kaikki voimasi ponnistukset? </p>
<p id="v20"><sup><small>20</small></sup>  Älä halaja yötä, joka siirtää kansat sijoiltansa. </p>
<p id="v21"><sup><small>21</small></sup>  Varo, ettet käänny vääryyteen, sillä se on sinulle mieluisampi kuin kärsimys. </p>
<p id="v22"><sup><small>22</small></sup>  Katso, Jumala on korkea, valliten voimassansa; kuka on hänen kaltaisensa opettaja? <sup id="cite2"><a href="#fn2">[2]</a></sup></p>
<p id="v23"><sup><small>23</small></sup>  Kuka määrää hänen tiensä, ja kuka sanoo: 'Sinä teit väärin'? </p>
<p id="v24"><sup><small>24</small></sup>  Muista sinäkin ylistää hänen töitänsä, joiden kiitosta ihmiset veisaavat; </p>
<p id="v25"><sup><small>25</small></sup>  kaikki ihmiset ihailevat niitä, kuolevaiset katselevat niitä kaukaa. </p>
<p id="v26"><sup><small>26</small></sup>  Katso, Jumala on suuri, emme häntä käsitä, hänen vuottensa luku on ilman määrää. <sup id="cite3"><a href="#fn3">[3]</a></sup></p>
<p id="v27"><sup><small>27</small></sup>  Hän kokoaa vedenpisarat; ne vihmovat virtanaan sadetta, </p>
<p id="v28"><sup><small>28</small></sup>  jota pilvet vuodattavat, valuttavat ihmisjoukkojen päälle. </p>
<p id="v29"><sup><small>29</small></sup>  Kuka ymmärtää pilvien leviämiset, kuka hänen majansa jyrinän? </p>
<p id="v30"><sup><small>30</small></sup>  Katso, hän levittää niiden päälle leimauksensa ja peittää meren pohjat. </p>
<p id="v31"><sup><small>31</small></sup>  Sillä niin hän tuomitsee kansat, niin hän antaa runsaan ravinnon. </p>
<p id="v32"><sup><small>32</small></sup>  Hän peittää molemmat kätensä leimauksilla ja lähettää ne ahdistajan kimppuun. </p>
<p id="v33"><sup><small>33</small></sup>  Hänet ilmoittaa hänen jylinänsä, jopa karjakin hänen tulonsa." </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fi/Bible/Job/35">Jobin kirja - Luku 35</a></td>
        <td><a href="/fi/Bible/Job/Index">Indeksi</a></td>
        <td><a href="/fi/Bible/Job/37">Jobin kirja - Luku 37</a></td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 36:4 <i># 1 Täydellinen tiedossa</i>: <a href="/fi/The_Urantia_Book/3#p3_1">U-k 3:3.1</a>. </li>
  <li id="fn2"><a href="#cite2">↑</a> 36:22 <i>Kaikkivaltias</i>: <a href="/fi/The_Urantia_Book/142#p3_7">U-k 142:3.7</a>.  <i>Jumala on kaikkivoipa</i>: <a href="/fi/The_Urantia_Book/131#p10_3">U-k 131:10.3</a>.  <i>Jumalan voima</i>: <a href="/fi/The_Urantia_Book/1#p1_4">U-k 1:1.4</a>.  <i>Voima</i>: <a href="/fi/The_Urantia_Book/131#p10_6">U-k 131:10.6</a>. </li>
  <li id="fn3"><a href="#cite3">↑</a> 36:26 <i>Jumala on suuri</i>: <a href="/fi/The_Urantia_Book/28#p6_21">U-k 28:6.21</a>.  <i>Jumala on suuri</i>: <a href="/fi/The_Urantia_Book/2#p1_1">U-k 2:1.1</a>.  <i>Osa 2: Katso, Jumala on suuri</i>: <a href="/fi/The_Urantia_Book/96#p6_4">U-k 96:6.4</a>. </li>
</ol>
</div>
