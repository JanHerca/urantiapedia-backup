<!--
title: Jobin kirja - Luku 15
description: 
published: true
date: 2023-11-8T20:28:17Z
tags: bible, bible—job
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/Job/14">
          <span class="mdi mdi-arrow-left-drop-circle"></span><span class="pl-2">Jobin kirja - Luku 14</span>
        </a>
        </td>
        <td>
        <a href="/fi/Bible/Job/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/Job/16">
          <span class="pr-2">Jobin kirja - Luku 16</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Sitten teemanilainen Elifas lausui ja sanoi: <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  "Vastaako viisas tuulta pieksämällä, täyttääkö hän rintansa itätuulella? </p>
<p id="v3"><sup><small>3</small></sup>  Puolustautuuko hän puheella, joka ei auta, ja sanoilla, joista ei ole hyötyä? </p>
<p id="v4"><sup><small>4</small></sup>  Itse jumalanpelonkin sinä teet tyhjäksi ja rikot hartauden Jumalaa rukoilevilta. </p>
<p id="v5"><sup><small>5</small></sup>  Sillä sinun pahuutesi panee sanat suuhusi, ja sinä valitset viekasten kielen. </p>
<p id="v6"><sup><small>6</small></sup>  Oma suusi julistaa sinut syylliseksi, enkä minä; omat huulesi todistavat sinua vastaan. </p>
<p id="v7"><sup><small>7</small></sup>  Sinäkö synnyit ihmisistä ensimmäisenä, luotiinko sinut ennenkuin kukkulat? </p>
<p id="v8"><sup><small>8</small></sup>  Oletko sinä kuulijana Jumalan neuvottelussa ja anastatko viisauden itsellesi? </p>
<p id="v9"><sup><small>9</small></sup>  Mitä sinä tiedät, jota me emme tietäisi? Mitä sinä ymmärrät, jota me emme tuntisi? </p>
<p id="v10"><sup><small>10</small></sup>  Onpa meidänkin joukossamme harmaapää ja vanhus, isääsi iällisempi. </p>
<p id="v11"><sup><small>11</small></sup>  Vähäksytkö Jumalan lohdutuksia ja sanaa, joka sinua piteli hellävaroin? </p>
<p id="v12"><sup><small>12</small></sup>  Miksi sydämesi tempaa sinut mukaansa, miksi pyörivät silmäsi, </p>
<p id="v13"><sup><small>13</small></sup>  niin että käännät kiukkusi Jumalaa vastaan ja syydät suustasi sanoja? </p>
<p id="v14"><sup><small>14</small></sup>  Kuinka voisi ihminen olla puhdas, kuinka vaimosta syntynyt olla vanhurskas! </p>
<p id="v15"><sup><small>15</small></sup>  Katso, pyhiinsäkään hän ei luota, eivät taivaatkaan ole puhtaat hänen silmissänsä, </p>
<p id="v16"><sup><small>16</small></sup>  saati sitten ihminen, inhottava ja kelvoton, joka juo vääryyttä niinkuin vettä. </p>
<p id="v17"><sup><small>17</small></sup>  Minä julistan sinulle, kuule minua, minä kerron, mitä olen nähnyt, </p>
<p id="v18"><sup><small>18</small></sup>  mitä viisaat ilmoittavat, salaamatta, mitä olivat isiltänsä saaneet, </p>
<p id="v19"><sup><small>19</small></sup>  niiltä, joille yksin maa oli annettuna ja joiden seassa ei muukalainen liikkunut: </p>
<p id="v20"><sup><small>20</small></sup>  'Jumalattomalla on tuska koko elämänsä ajan, ne vähät vuodet, jotka väkivaltaiselle on määrätty. </p>
<p id="v21"><sup><small>21</small></sup>  Kauhun äänet kuuluvat hänen korvissansa, keskellä rauhaakin hänet yllättää hävittäjä. </p>
<p id="v22"><sup><small>22</small></sup>  Ei usko hän pääsevänsä pimeydestä, ja hän on miekalle määrätty. </p>
<p id="v23"><sup><small>23</small></sup>  Hän harhailee leivän haussa: missä sitä on? Hän tuntee, että hänen vierellään on valmiina pimeyden päivä. </p>
<p id="v24"><sup><small>24</small></sup>  Tuska ja ahdistus kauhistuttavat häntä, masentavat hänet niinkuin kuningas valmiina hyökkäykseen. </p>
<p id="v25"><sup><small>25</small></sup>  Koska hän ojensi kätensä Jumalaa vastaan ja pöyhkeili Kaikkivaltiasta vastaan, </p>
<p id="v26"><sup><small>26</small></sup>  ryntäsi häntä vastaan niska jäykkänä, taajain kilvenkupurainsa suojassa; </p>
<p id="v27"><sup><small>27</small></sup>  koska hän kasvatti ihraa kasvoihinsa ja teki lanteensa lihaviksi, </p>
<p id="v28"><sup><small>28</small></sup>  asui hävitetyissä kaupungeissa, taloissa, joissa ei ollut lupa asua, </p>
<p id="v29"><sup><small>29</small></sup>  jotka olivat määrätyt jäämään raunioiksi, sentähden hän ei rikastu, eikä hänen omaisuutensa ole pysyväistä, eikä hänen viljansa notkistu maata kohden. </p>
<p id="v30"><sup><small>30</small></sup>  Ei hän pääse pimeydestä; tulen liekki kuivuttaa hänen vesansa, ja hän hukkuu hänen suunsa henkäyksestä. </p>
<p id="v31"><sup><small>31</small></sup>  Älköön hän turvatko turhuuteen - hän pettyy; sillä hänen voittonsa on oleva turhuus. </p>
<p id="v32"><sup><small>32</small></sup>  Mitta täyttyy ennen aikojaan, eikä hänen lehvänsä vihannoi. </p>
<p id="v33"><sup><small>33</small></sup>  Hän on niinkuin viinipuu, joka pudottaa raakaleensa, niinkuin öljypuu, joka varistaa kukkansa. </p>
<p id="v34"><sup><small>34</small></sup>  Sillä jumalattoman joukkio on hedelmätön, ja tuli kuluttaa lahjustenottajan majat. </p>
<p id="v35"><sup><small>35</small></sup>  He kantavat tuhoa ja synnyttävät turmiota, ja heidän kohtunsa valmistaa petosta.'" </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/Job/14">
          <span class="mdi mdi-arrow-left-drop-circle"></span><span class="pl-2">Jobin kirja - Luku 14</span>
        </a>
        </td>
        <td>
        <a href="/fi/Bible/Job/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/Job/16">
          <span class="pr-2">Jobin kirja - Luku 16</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 15:1-35 <i>Elifats on ankarampi</i>: <a href="/fi/The_Urantia_Book/148#p6_9">U-k 148:6.9</a>. </li>
</ol>
</div>
