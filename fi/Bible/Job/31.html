<!--
title: Jobin kirja - Luku 31
description: 
published: true
date: 2022-8-14T17:23:51Z
tags: 
editor: ckeditor
dateCreated: 2022-8-14T17:23:51Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/fi/Bible/Job/30">Jobin kirja - Luku 30</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/fi/Bible/Job/Index">Indeksi</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/fi/Bible/Job/32">Jobin kirja - Luku 32</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  "Minä olen tehnyt liiton silmäini kanssa: kuinka voisinkaan katsoa neitosen puoleen! </p>
<p id="v2"><sup><small>2</small></sup>  Minkä osan antaisi silloin Jumala ylhäältä, minkä perintöosan Kaikkivaltias korkeudesta? </p>
<p id="v3"><sup><small>3</small></sup>  Tuleehan väärälle turmio ja onnettomuus väärintekijöille. </p>
<p id="v4"><sup><small>4</small></sup>  Eikö hän näkisi minun teitäni ja laskisi kaikkia minun askeleitani? </p>
<p id="v5"><sup><small>5</small></sup>  Jos minä ikinä valheessa vaelsin, jos jalkani kiiruhti petokseen, </p>
<p id="v6"><sup><small>6</small></sup>  punnitkoon minut Jumala oikealla vaa'alla, ja hän on huomaava minun nuhteettomuuteni. </p>
<p id="v7"><sup><small>7</small></sup>  Jos minun askeleeni poikkesivat tieltä ja minun sydämeni seurasi silmiäni tahi tahra tarttui minun käsiini, </p>
<p id="v8"><sup><small>8</small></sup>  niin syököön toinen, mitä minä kylvän, ja minun vesani revittäköön juurinensa. </p>
<p id="v9"><sup><small>9</small></sup>  Jos minun sydämeni hullaantui toisen vaimoon ja minä väijyin lähimmäiseni ovella, </p>
<p id="v10"><sup><small>10</small></sup>  niin jauhakoon oma vaimoni vieraalle, ja halailkoot häntä muut; </p>
<p id="v11"><sup><small>11</small></sup>  sillä se olisi ollut ilkityö ja raskaasti rangaistava rikos, </p>
<p id="v12"><sup><small>12</small></sup>  tuli, joka kuluttaisi manalaan saakka ja hävittäisi kaiken saatuni. </p>
<p id="v13"><sup><small>13</small></sup>  Jos minä pidin halpana palvelijani ja palvelijattareni oikeuden, kun heillä oli riita minun kanssani, </p>
<p id="v14"><sup><small>14</small></sup>  niin mitä minä tekisin, jos Jumala nousisi, ja mitä vastaisin hänelle, jos hän kävisi tutkimaan? </p>
<p id="v15"><sup><small>15</small></sup>  Eikö sama, joka äidin kohdussa loi minut, luonut häntäkin, eikö sama meitä äidin sydämen alla valmistanut? </p>
<p id="v16"><sup><small>16</small></sup>  Olenko minä kieltänyt vaivaisilta heidän toivomuksensa ja saattanut lesken silmät sammumaan? </p>
<p id="v17"><sup><small>17</small></sup>  Olenko syönyt leipäpalani yksinäni, orvonkin saamatta syödä siitä? </p>
<p id="v18"><sup><small>18</small></sup>  En, vaan nuoruudestani saakka minä kasvatin häntä niinkuin oma isä ja äitini kohdusta asti minä holhosin häntä. </p>
<p id="v19"><sup><small>19</small></sup>  Jos minä näin menehtyväisen vaatteetonna ja köyhän verhoa vailla, </p>
<p id="v20"><sup><small>20</small></sup>  jos hänen lanteensa eivät minua siunanneet eikä hän saanut lämmitellä minun karitsaini villoilla, </p>
<p id="v21"><sup><small>21</small></sup>  jos minä puin nyrkkiä orvolle, kun näin puoltani pidettävän portissa, </p>
<p id="v22"><sup><small>22</small></sup>  niin irtautukoon olkapääni hartiastani, ja murtukoon käsivarteni sijoiltansa. </p>
<p id="v23"><sup><small>23</small></sup>  Sillä silloin olisi minun peljättävä turmiota Jumalalta, enkä kestäisi hänen valtasuuruutensa edessä. </p>
<p id="v24"><sup><small>24</small></sup>  Jos minä panin uskallukseni kultaan ja sanoin hienolle kullalle: 'Sinä olet minun turvani', </p>
<p id="v25"><sup><small>25</small></sup>  jos iloitsin siitä, että rikkauteni oli suuri ja että käteni oli saanut paljon hankituksi, </p>
<p id="v26"><sup><small>26</small></sup>  jos katsellessani aurinkoa, kuinka se loisti, ja kuuta, joka ylhänä vaelsi, </p>
<p id="v27"><sup><small>27</small></sup>  sydämeni antautui salaa vieteltäväksi ja käteni niille suudelmia heitti, </p>
<p id="v28"><sup><small>28</small></sup>  niin olisi sekin raskaasti rangaistava rikos, sillä minä olisin kieltänyt korkeuden Jumalan. </p>
<p id="v29"><sup><small>29</small></sup>  Olenko iloinnut vihamieheni vahingosta, riemusta hykähtänyt, kun häntä onnettomuus kohtasi? </p>
<p id="v30"><sup><small>30</small></sup>  En ole sallinut suuni syntiä tehdä, kiroten vaatia hänen henkeänsä. </p>
<p id="v31"><sup><small>31</small></sup>  Eikö täydy minun talonväkeni myöntää, että kukin on saanut lihaa yllin kyllin? </p>
<p id="v32"><sup><small>32</small></sup>  Muukalaisen ei tarvinnut yötä ulkona viettää; minä pidin oveni auki tielle päin. </p>
<p id="v33"><sup><small>33</small></sup>  Olenko ihmisten tavoin peitellyt rikkomuksiani, kätkenyt poveeni pahat tekoni, </p>
<p id="v34"><sup><small>34</small></sup>  säikkyen suurta joukkoa ja kaiken heimon ylenkatsetta peljäten, niin että pysyin hiljaa, ovestani ulkonematta? </p>
<p id="v35"><sup><small>35</small></sup>  Oi, jospa joku kuuntelisi minua! Katso, tuossa on puumerkkini! Kaikkivaltias vastatkoon minulle! Jospa saisin riitapuoleni kirjoittamaan syytekirjan! </p>
<p id="v36"><sup><small>36</small></sup>  Totisesti, olkapäälläni sitä kantaisin, sitoisin sen päähäni seppeleeksi. </p>
<p id="v37"><sup><small>37</small></sup>  Tekisin hänelle tilin kaikista askeleistani ja astuisin hänen eteensä niinkuin ruhtinas. </p>
<p id="v38"><sup><small>38</small></sup>  Jos peltoni huusi minua vastaan ja sen vaot kaikki itkivät, </p>
<p id="v39"><sup><small>39</small></sup>  jos kulutin sen voiman maksamatta ja saatoin sen haltijat huokaamaan, </p>
<p id="v40"><sup><small>40</small></sup>  niin kasvakoon nisun sijasta orjantappuroita ja ohran sijasta rikkaruohoa." Tähän päättyvät Jobin puheet. </p>
