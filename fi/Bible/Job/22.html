<!--
title: Jobin kirja - Luku 22
description: 
published: true
date: 2022-8-14T17:23:51Z
tags: 
editor: ckeditor
dateCreated: 2022-8-14T17:23:51Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/fi/Bible/Job/21">Jobin kirja - Luku 21</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/fi/Bible/Job/Index">Indeksi</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/fi/Bible/Job/23">Jobin kirja - Luku 23</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Teemanilainen Elifas lausui ja sanoi: </p>
<p id="v2"><sup><small>2</small></sup>  "Taitaako ihminen hyödyttää Jumalaa? Ei, vaan ainoastaan itseään hyödyttää ymmärtäväinen. </p>
<p id="v3"><sup><small>3</small></sup>  Onko Kaikkivaltiaalla etua siitä, jos olet vanhurskas, tahi voittoa siitä, jos vaellat nuhteetonna? </p>
<p id="v4"><sup><small>4</small></sup>  Jumalanpelostasiko hän sinua rankaisee ja käy kanssasi oikeutta? </p>
<p id="v5"><sup><small>5</small></sup>  Eikö pahuutesi ole suuri ja sinun pahat tekosi loppumattomat? </p>
<p id="v6"><sup><small>6</small></sup>  Sillä otithan veljiltäsi pantin syyttä ja riistit vaatteet alastomilta. </p>
<p id="v7"><sup><small>7</small></sup>  Et antanut nääntyvälle vettä juoda, ja nälkäiseltä kielsit leivän. </p>
<p id="v8"><sup><small>8</small></sup>  Kovakouraisen omaksi tuli maa, ja vain korkea-arvoinen sai siinä asua. </p>
<p id="v9"><sup><small>9</small></sup>  Lesket sinä lähetit luotasi tyhjin käsin, ja orpojen käsivarret murskattiin. </p>
<p id="v10"><sup><small>10</small></sup>  Sentähden paulat nyt sinua ympäröivät, ja äkillinen peljästys kauhistuttaa sinut - </p>
<p id="v11"><sup><small>11</small></sup>  vai etkö näe pimeyttä? - ja vesitulva peittää sinut. </p>
<p id="v12"><sup><small>12</small></sup>  Eikö Jumala ole korkea kuin taivas? Katso, kuinka korkealla on tähtien päälaki. <sup id="cite1"><a href="#fn1">[1]</a></sup></p>
<p id="v13"><sup><small>13</small></sup>  Ja niin sinä sanot: 'Mitäpä Jumala tietää? Voiko hän tuomita synkkäin pilvien takaa? </p>
<p id="v14"><sup><small>14</small></sup>  Pilvet ovat hänellä verhona, niin ettei hän näe; ja taivaanrannalla hän käyskentelee.' </p>
<p id="v15"><sup><small>15</small></sup>  Tahdotko seurata iänikuista polkua, jota pahantekijät vaelsivat, </p>
<p id="v16"><sup><small>16</small></sup>  ne, jotka kukistettiin ennen aikojaan ja joiden perustuksen virta huuhtoi pois, </p>
<p id="v17"><sup><small>17</small></sup>  jotka sanoivat Jumalalle: 'Poistu meistä. Mitä voisi Kaikkivaltias meille tehdä?' </p>
<p id="v18"><sup><small>18</small></sup>  Ja kuitenkin hän oli täyttänyt heidän talonsa hyvyydellä. Mutta minusta on kaukana jumalattomain neuvo. </p>
<p id="v19"><sup><small>19</small></sup>  Hurskaat näkevät sen ja iloitsevat, ja viaton pilkkaa heitä: </p>
<p id="v20"><sup><small>20</small></sup>  'Totisesti, vastustajamme ovat hävinneet, ja mitä heistä jäi, kulutti tuli'. </p>
<p id="v21"><sup><small>21</small></sup>  Tee siis sovinto ja elä rauhassa hänen kanssaan, niin saavutat onnen. </p>
<p id="v22"><sup><small>22</small></sup>  Ota opetusta hänen suustaan ja kätke hänen sanansa sydämeesi. </p>
<p id="v23"><sup><small>23</small></sup>  Kun palajat Kaikkivaltiaan tykö, niin tulet raketuksi, jos karkoitat vääryyden majastasi kauas, </p>
<p id="v24"><sup><small>24</small></sup>  viskaat kulta-aarteesi tomuun ja Oofirin kullan joen kivien joukkoon. </p>
<p id="v25"><sup><small>25</small></sup>  Jos Kaikkivaltias tulee sinun kulta-aarteeksesi, sinun hopeaharkoiksesi, </p>
<p id="v26"><sup><small>26</small></sup>  silloin on ilosi oleva Kaikkivaltiaassa, ja sinä nostat kasvosi Jumalan puoleen. </p>
<p id="v27"><sup><small>27</small></sup>  Kun rukoilet häntä, niin hän kuulee sinua, ja sinä saat täyttää lupauksesi. </p>
<p id="v28"><sup><small>28</small></sup>  Jos mitä päätät, niin se sinulle onnistuu, ja sinun teillesi loistaa valo. </p>
<p id="v29"><sup><small>29</small></sup>  Jos tie painuu alaspäin, niin sinä sanot: 'Ylös!' ja hän auttaa nöyrtyväistä. </p>
<p id="v30"><sup><small>30</small></sup>  Hän pelastaa senkin, joka ei ole viaton; sinun kättesi puhtauden tähden hän pelastuu." </p>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 22:12-14 <i>Pimeän painovoiman kappaleet</i>: <a href="/fi/The_Urantia_Book/14#p1_7">U-k 14:1.7</a>. </li>
</ol>
</div>
