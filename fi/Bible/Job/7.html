<!--
title: Jobin kirja - Luku 7
description: 
published: true
date: 2022-10-6T10:23:20Z
tags: bible, bible—job
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td><a href="/fi/Bible/Job/6">Jobin kirja - Luku 6</a></td>
        <td><a href="/fi/Bible/Job/Index">Indeksi</a></td>
        <td><a href="/fi/Bible/Job/8">Jobin kirja - Luku 8</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  "Eikö ihmisen olo maan päällä ole sotapalvelusta, eivätkö hänen päivänsä ole niinkuin palkkalaisen päivät? </p>
<p id="v2"><sup><small>2</small></sup>  Hän on orjan kaltainen, joka halajaa varjoon, ja niinkuin palkkalainen, joka odottaa palkkaansa. </p>
<p id="v3"><sup><small>3</small></sup>  Niin olen minä perinyt kurjuuden kuukaudet, ja vaivan yöt ovat minun osakseni tulleet. </p>
<p id="v4"><sup><small>4</small></sup>  Maata mennessäni minä ajattelen: Milloinka saan nousta? Ilta venyy, ja minä kyllästyn kääntelehtiessäni aamuhämärään asti. </p>
<p id="v5"><sup><small>5</small></sup>  Minun ruumiini verhoutuu matoihin ja tomukamaraan, minun ihoni kovettuu ja märkii. </p>
<p id="v6"><sup><small>6</small></sup>  Päiväni kiitävät nopeammin kuin sukkula, ne katoavat toivottomuudessa. </p>
<p id="v7"><sup><small>7</small></sup>  Muista, että minun elämäni on tuulen henkäys; minun silmäni ei enää saa onnea nähdä. </p>
<p id="v8"><sup><small>8</small></sup>  Ken minut näki, sen silmä ei minua enää näe; sinun silmäsi etsivät minua, mutta minua ei enää ole. </p>
<p id="v9"><sup><small>9</small></sup>  Pilvi häipyy ja menee menojaan; niin myös tuonelaan vaipunut ei sieltä nouse. </p>
<p id="v10"><sup><small>10</small></sup>  Ei hän enää palaja taloonsa, eikä hänen asuinpaikkansa häntä enää tunne. </p>
<p id="v11"><sup><small>11</small></sup>  Niin en minäkään hillitse suutani, minä puhun henkeni ahdistuksessa, minä valitan sieluni murheessa. </p>
<p id="v12"><sup><small>12</small></sup>  Olenko minä meri tai lohikäärme, että asetat vartioston minua vastaan? </p>
<p id="v13"><sup><small>13</small></sup>  Kun ajattelen: leposijani lohduttaa minua, vuoteeni huojentaa minun tuskaani, </p>
<p id="v14"><sup><small>14</small></sup>  niin sinä kauhistutat minua unilla ja peljästytät minua näyillä. </p>
<p id="v15"><sup><small>15</small></sup>  Mieluummin tukehdun, mieluummin kuolen, kuin näin luurankona kidun. </p>
<p id="v16"><sup><small>16</small></sup>  Olen kyllästynyt, en tahdo elää iankaiken; anna minun olla rauhassa, sillä tuulen henkäystä ovat minun päiväni. </p>
<p id="v17"><sup><small>17</small></sup>  Mikä on ihminen, että hänestä niin suurta lukua pidät ja että kiinnität häneen huomiosi, </p>
<p id="v18"><sup><small>18</small></sup>  tarkastat häntä joka aamu, tutkit häntä joka hetki? </p>
<p id="v19"><sup><small>19</small></sup>  Etkö koskaan käännä pois katsettasi minusta, etkö hellitä minusta sen vertaa, että saan sylkeni nielaistuksi? </p>
<p id="v20"><sup><small>20</small></sup>  Jos olenkin syntiä tehnyt, niin mitä olen sillä sinulle tehnyt, sinä ihmisten vartioitsija? Minkätähden asetit minut maalitauluksesi, ja minkätähden tulin itselleni taakaksi? </p>
<p id="v21"><sup><small>21</small></sup>  Minkätähden et anna rikostani anteeksi etkä poista pahaa tekoani? Sillä nyt minä menen levolle maan tomuun, ja jos etsit minua, niin ei minua enää ole." </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fi/Bible/Job/6">Jobin kirja - Luku 6</a></td>
        <td><a href="/fi/Bible/Job/Index">Indeksi</a></td>
        <td><a href="/fi/Bible/Job/8">Jobin kirja - Luku 8</a></td>
      </tr>
    </tbody>
  </table>
</figure>
