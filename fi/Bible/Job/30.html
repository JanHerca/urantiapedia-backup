<!--
title: Jobin kirja - Luku 30
description: 
published: true
date: 2023-11-8T20:28:17Z
tags: bible, bible—job
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/Job/29">
          <span class="mdi mdi-arrow-left-drop-circle"></span><span class="pl-2">Jobin kirja - Luku 29</span>
        </a>
        </td>
        <td>
        <a href="/fi/Bible/Job/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/Job/31">
          <span class="pr-2">Jobin kirja - Luku 31</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  "Mutta nyt nauravat minua elinpäiviltään nuoremmat, joiden isiä minä pidin liian halpoina pantaviksi paimenkoiraini pariin. </p>
<p id="v2"><sup><small>2</small></sup>  Ja mitäpä hyödyttäisi minua heidän kättensä voima, koska heidän nuoruutensa tarmon on vienyt </p>
<p id="v3"><sup><small>3</small></sup>  puute ja kova nälänhätä! He kaluavat kuivaa maata, jo ennestään autiota erämaata; </p>
<p id="v4"><sup><small>4</small></sup>  he poimivat suolaheiniä pensaiden ympäriltä, ja heidän ruokanaan ovat kinsteripensaan juuret. </p>
<p id="v5"><sup><small>5</small></sup>  Heidät karkoitetaan ihmisten parista; heitä vastaan nostetaan hälytys niinkuin varasta vastaan. </p>
<p id="v6"><sup><small>6</small></sup>  Heidän on asuttava kaameissa rotkoissa, maakoloissa ja kallioluolissa. </p>
<p id="v7"><sup><small>7</small></sup>  Pensaiden keskellä he ulisevat, nokkospehkojen suojaan he sulloutuvat - </p>
<p id="v8"><sup><small>8</small></sup>  nuo houkkioiden ja kunniattomain sikiöt, jotka on hosuttu maasta pois. </p>
<p id="v9"><sup><small>9</small></sup>  Heille minä olen nyt tullut pilkkalauluksi, olen heidän jutuksensa joutunut; </p>
<p id="v10"><sup><small>10</small></sup>  he inhoavat minua, väistyvät minusta kauas eivätkä häikäile sylkeä silmilleni. </p>
<p id="v11"><sup><small>11</small></sup>  Sillä Jumala on höllentänyt jouseni jänteen ja nöyryyttänyt minut, eivätkä he enää suista julkeuttaan minun edessäni. </p>
<p id="v12"><sup><small>12</small></sup>  Oikealta puoleltani nousee tuo sikiöparvi; he lyövät jalat altani ja luovat turmateitänsä minua vastaan. </p>
<p id="v13"><sup><small>13</small></sup>  He hävittävät minun polkuni, ovat apuna minua tuhottaessa, vaikka itse ovat ilman auttajaa; </p>
<p id="v14"><sup><small>14</small></sup>  niinkuin leveästä muurinaukosta he tulevat, raunioiden alta he vyöryvät esiin. </p>
<p id="v15"><sup><small>15</small></sup>  Kauhut ovat kääntyneet minua vastaan; niinkuin tuuli sinä pyyhkäiset pois minun arvoni, ja minun onneni katoaa niinkuin pilvi. </p>
<p id="v16"><sup><small>16</small></sup>  Ja nyt minun sieluni vuotaa tyhjiin, kurjuuden päivät ovat saavuttaneet minut. </p>
<p id="v17"><sup><small>17</small></sup>  Yö kaivaa luut minun ruumiistani, ja kalvavat tuskani eivät lepää. </p>
<p id="v18"><sup><small>18</small></sup>  Kaikkivallan voimasta on minun verhoni muodottomaksi muuttunut: se kiristyy ympärilleni niinkuin ihokkaani pääntie. </p>
<p id="v19"><sup><small>19</small></sup>  Hän on heittänyt minut lokaan, ja minä olen tullut tomun ja tuhan kaltaiseksi. </p>
<p id="v20"><sup><small>20</small></sup>  Minä huudan sinua, mutta sinä et vastaa minulle; minä seison tässä, mutta sinä vain tuijotat minuun. </p>
<p id="v21"><sup><small>21</small></sup>  Sinä muutut tylyksi minulle, vainoat minua väkevällä kädelläsi. </p>
<p id="v22"><sup><small>22</small></sup>  Sinä kohotat minut myrskytuuleen, kiidätät minut menemään ja annat minun menehtyä rajuilman pauhinassa. </p>
<p id="v23"><sup><small>23</small></sup>  Niin, minä tiedän: sinä viet minua kohti kuolemaa, majaan, kunne kaikki elävä kokoontuu. </p>
<p id="v24"><sup><small>24</small></sup>  Mutta eikö saisi hukkuessaan kättänsä ojentaa tahi onnettomuudessa apua huutaa? </p>
<p id="v25"><sup><small>25</small></sup>  Vai enkö minä itkenyt kovaosaisen kohtaloa, eikö sieluni säälinyt köyhää? </p>
<p id="v26"><sup><small>26</small></sup>  Niin, minä odotin onnea, mutta tuli onnettomuus; minä vartosin valoa, mutta tuli pimeys. </p>
<p id="v27"><sup><small>27</small></sup>  Sisukseni kuohuvat lakkaamatta, kurjuuden päivät ovat kohdanneet minut. </p>
<p id="v28"><sup><small>28</small></sup>  Minä käyn murheasussa, ilman päivänpaistetta; minä nousen ja huudan väkijoukossa. </p>
<p id="v29"><sup><small>29</small></sup>  Minusta on tullut aavikkosutten veli ja kamelikurkien kumppani. </p>
<p id="v30"><sup><small>30</small></sup>  Minun nahkani on mustunut ja lähtee päältäni, ja luuni ovat kuumuuden polttamat. </p>
<p id="v31"><sup><small>31</small></sup>  Niin muuttui kanteleeni soitto valitukseksi ja huiluni sävel itkun ääneksi." </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/Job/29">
          <span class="mdi mdi-arrow-left-drop-circle"></span><span class="pl-2">Jobin kirja - Luku 29</span>
        </a>
        </td>
        <td>
        <a href="/fi/Bible/Job/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/Job/31">
          <span class="pr-2">Jobin kirja - Luku 31</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
