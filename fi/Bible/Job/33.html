<!--
title: Jobin kirja - Luku 33
description: 
published: true
date: 2022-8-14T17:23:51Z
tags: 
editor: ckeditor
dateCreated: 2022-8-14T17:23:51Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/fi/Bible/Job/32">Jobin kirja - Luku 32</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/fi/Bible/Job/Index">Indeksi</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/fi/Bible/Job/34">Jobin kirja - Luku 34</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  "Mutta kuule nyt, Job, minun puhettani, ja ota korviisi kaikki minun sanani. </p>
<p id="v2"><sup><small>2</small></sup>  Katso, minä olen avannut suuni, kieleni puhuu suulakeni alla. </p>
<p id="v3"><sup><small>3</small></sup>  Vilpittömästä sydämestä lähtevät sanani; mitä tietävät, sen huuleni suoraan sanovat. </p>
<p id="v4"><sup><small>4</small></sup>  Jumalan henki on minut luonut, ja Kaikkivaltiaan henkäys elävöittää minut. <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  Vastaa minulle, jos taidat; varustaudu minua vastaan, nouse taisteluun. </p>
<p id="v6"><sup><small>6</small></sup>  Katso, Jumalan edessä minä olen samanlainen kuin sinä: hyppysellinen savea olen minäkin. </p>
<p id="v7"><sup><small>7</small></sup>  Katso, ei käy minusta kauhu, joka sinut peljästyttää, eikä minun painoni ole raskaana ylläsi. </p>
<p id="v8"><sup><small>8</small></sup>  Mutta sinä olet sanonut korvieni kuullen, minä olen kuullut sinun sanojesi äänen: </p>
<p id="v9"><sup><small>9</small></sup>  'Puhdas minä olen, rikoksesta vapaa; olen viaton, eikä minussa ole vääryyttä. </p>
<p id="v10"><sup><small>10</small></sup>  Katso, hän keksii vihan syitä minua vastaan, hän pitää minua vihollisenansa; </p>
<p id="v11"><sup><small>11</small></sup>  hän panee minun jalkani jalkapuuhun, vartioitsee kaikkia minun polkujani.' </p>
<p id="v12"><sup><small>12</small></sup>  Katso, sinä et ole oikeassa - niin minä vastaan sinulle - sillä Jumala on suurempi kuin ihminen. </p>
<p id="v13"><sup><small>13</small></sup>  Miksi olet riidellyt häntä vastaan, jos hän ei vastaa kaikkiin ihmisen sanoihin? </p>
<p id="v14"><sup><small>14</small></sup>  Sillä Jumala puhuu tavalla ja puhuu toisella; sitä vain ei huomata. </p>
<p id="v15"><sup><small>15</small></sup>  Unessa, öisessä näyssä, kun raskas uni valtaa ihmiset ja he nukkuvat vuoteillansa, </p>
<p id="v16"><sup><small>16</small></sup>  silloin hän avaa ihmisten korvat ja sinetillä vahvistaa heidän saamansa kurituksen, </p>
<p id="v17"><sup><small>17</small></sup>  kääntääkseen ihmisen pois pahasta teosta ja varjellakseen miestä ylpeydestä, </p>
<p id="v18"><sup><small>18</small></sup>  säästääkseen hänen sielunsa haudasta ja hänen henkensä syöksymästä peitsiin. </p>
<p id="v19"><sup><small>19</small></sup>  Myös kuritetaan häntä tuskalla vuoteessansa, kun hänen luissaan on lakkaamaton kapina, </p>
<p id="v20"><sup><small>20</small></sup>  ja hänen henkensä inhoaa leipää ja hänen sielunsa herkkuruokaa. </p>
<p id="v21"><sup><small>21</small></sup>  Hänen lihansa kuihtuu näkymättömiin, ja hänen luunsa, ennen näkymättömät, paljastuvat. </p>
<p id="v22"><sup><small>22</small></sup>  Näin lähenee hänen sielunsa hautaa ja hänen henkensä kuolonvaltoja. </p>
<p id="v23"><sup><small>23</small></sup>  Jos silloin on hänen puolellansa enkeli, välittäjä, yksi tuhansista, todistamassa ihmisen puolesta hänen vilpittömyyttään, </p>
<p id="v24"><sup><small>24</small></sup>  niin Jumala armahtaa häntä ja sanoo: 'Vapauta hänet, ettei hän mene hautaan; minä olen saanut lunastusmaksun'. <sup id="cite2"><a href="#fn2">[2]</a></sup></p>
<p id="v25"><sup><small>25</small></sup>  Silloin hänen ruumiinsa taas uhkuu nuoruuden voimaa, hän palajaa takaisin nuoruutensa päiviin. </p>
<p id="v26"><sup><small>26</small></sup>  Hän rukoilee Jumalaa, ja Jumala mielistyy häneen ja antaa hänen riemuiten katsella hänen kasvojaan; niin hän palauttaa ihmiselle hänen vanhurskautensa. <sup id="cite3"><a href="#fn3">[3]</a></sup></p>
<p id="v27"><sup><small>27</small></sup>  Hänpä nyt laulaa muille ihmisille ja sanoo: 'Minä olin tehnyt syntiä ja vääristänyt oikean, mutta ei sitä kostettu minulle; <sup id="cite4"><a href="#fn4">[4]</a></sup></p>
<p id="v28"><sup><small>28</small></sup>  hän pelasti minun sieluni joutumasta hautaan, ja minun henkeni saa iloiten katsella valkeutta'. </p>
<p id="v29"><sup><small>29</small></sup>  Katso, kaiken tämän tekee Jumala kahdesti ja kolmastikin ihmiselle, </p>
<p id="v30"><sup><small>30</small></sup>  palauttaakseen hänen sielunsa haudasta ja antaakseen elämän valkeuden hänelle loistaa. </p>
<p id="v31"><sup><small>31</small></sup>  Tarkkaa, Job, kuule minua; vaikene ja anna minun puhua. </p>
<p id="v32"><sup><small>32</small></sup>  Mutta jos sinulla on, mitä sanoa, niin vastaa minulle; puhu, sillä mielelläni soisin sinun olevan oikeassa. </p>
<p id="v33"><sup><small>33</small></sup>  Ellei, niin kuule minua; vaikene, niin minä opetan sinulle viisautta." </p>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 33:4 <i>Henki ihmisessä (Pyhä Henki)</i>: <a href="/fi/The_Urantia_Book/103#p1_6">U-k 103:1.6</a>.  <i>Elämän henkäys</i>: <a href="/fi/The_Urantia_Book/86#p4_3">U-k 86:4.3</a>.  <i>Jumalan Henki (Pyhä Henki)</i>: <a href="/fi/The_Urantia_Book/8#p5_3">U-k 8:5.3</a>.  <i>Jumalan Henki (Pyhä Henki)</i>: <a href="/fi/The_Urantia_Book/8#p5_5">U-k 8:5.5</a>.  <i>Henki antaa elämän</i>: <a href="/fi/The_Urantia_Book/34#p6_5">U-k 34:6.5</a>.  <i>Pyhä Henki</i>: <a href="/fi/The_Urantia_Book/34#p4_1">U-k 34:4.1</a>. </li>
  <li id="fn2"><a href="#cite2">↑</a> 33:24 <i>Osa 1: Armollinen katuvalle</i>: <a href="/fi/The_Urantia_Book/96#p7_7">U-k 96:7.7</a>. </li>
  <li id="fn3"><a href="#cite3">↑</a> 33:26 <i>Hän rukoilee Jumalaa</i>: <a href="/fi/The_Urantia_Book/96#p7_7">U-k 96:7.7</a>. </li>
  <li id="fn4"><a href="#cite4">↑</a> 33:27-28 <i>Hän katsoo alaspäin ihmisiin</i>: <a href="/fi/The_Urantia_Book/130#p8_2">U-k 130:8.2</a>.  <i>Osa 2: Jos joku sanoo, että olen tehnyt syntiä</i>: <a href="/fi/The_Urantia_Book/96#p7_7">U-k 96:7.7</a>. </li>
</ol>
</div>
