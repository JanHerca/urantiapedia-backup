<!--
title: Jobin kirja - Luku 10
description: 
published: true
date: 2023-11-8T20:28:17Z
tags: bible, bible—job
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/Job/9">
          <span class="mdi mdi-arrow-left-drop-circle"></span><span class="pl-2">Jobin kirja - Luku 9</span>
        </a>
        </td>
        <td>
        <a href="/fi/Bible/Job/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/Job/11">
          <span class="pr-2">Jobin kirja - Luku 11</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  "Minun sieluni on kyllästynyt elämään; minä päästän valitukseni valloilleen ja puhun sieluni murheessa, </p>
<p id="v2"><sup><small>2</small></sup>  minä sanon Jumalalle: 'Älä tuomitse minua syylliseksi; ilmaise minulle, miksi vaadit minua tilille. </p>
<p id="v3"><sup><small>3</small></sup>  Onko sinulla hyötyä siitä, että teet väkivaltaa, että oman käsialasi hylkäät, mutta valaiset jumalattomain neuvoa? </p>
<p id="v4"><sup><small>4</small></sup>  Onko sinulla lihan silmät, katsotko, niinkuin ihminen katsoo? </p>
<p id="v5"><sup><small>5</small></sup>  Ovatko sinun päiväsi niinkuin ihmisen päivät, ovatko vuotesi niinkuin miehen vuodet, </p>
<p id="v6"><sup><small>6</small></sup>  koska etsit vääryyttä minusta ja tutkit minun syntiäni, </p>
<p id="v7"><sup><small>7</small></sup>  vaikka tiedät, etten ole syyllinen ja ettei ole ketään, joka sinun käsistäsi auttaa?' </p>
<p id="v8"><sup><small>8</small></sup>  Sinun kätesi ovat minut luoneet ja tehneet; yhtäkaikki minut perin juurin tuhoat. </p>
<p id="v9"><sup><small>9</small></sup>  Muista, että sinä olet muovaillut minut niinkuin saven, ja nyt muutat minut tomuksi jälleen. </p>
<p id="v10"><sup><small>10</small></sup>  Etkö sinä valanut minua niinkuin maitoa ja juoksuttanut niinkuin juustoa? </p>
<p id="v11"><sup><small>11</small></sup>  Sinä puetit minut nahalla ja lihalla ja kudoit minut luista ja jänteistä kokoon. </p>
<p id="v12"><sup><small>12</small></sup>  Elämän ja armon olet sinä minulle suonut, ja sinun huolenpitosi on varjellut minun henkeni. </p>
<p id="v13"><sup><small>13</small></sup>  Mutta sinä kätkit sydämeesi tämän; minä tiedän, että tämä oli sinun mielessäsi: </p>
<p id="v14"><sup><small>14</small></sup>  jos minä syntiä tein, niin sinä vartioitsit minua, ja minun rikostani et antanut anteeksi. </p>
<p id="v15"><sup><small>15</small></sup>  Jos olisin syyllinen, niin voi minua! Ja vaikka olisin oikeassa, en kuitenkaan voisi päätäni nostaa, häpeästä kylläisenä ja kurjuuttani katsellen. </p>
<p id="v16"><sup><small>16</small></sup>  Jos minun pääni nousee, niin sinä ajat minua niinkuin leijona ja teet yhä ihmeitäsi minua vastaan. </p>
<p id="v17"><sup><small>17</small></sup>  Sinä hankit yhä uusia todistajia minua vastaan, ja vihasi minuun kasvaa, ja sinä tuot vereksiä joukkoja minun kimppuuni. </p>
<p id="v18"><sup><small>18</small></sup>  Miksi toit minut ilmoille äitini kohdusta? Jospa olisin kuollut, ihmissilmän näkemätönnä! </p>
<p id="v19"><sup><small>19</small></sup>  Niin minä olisin, niinkuin minua ei olisi ollutkaan; minut olisi kannettu äidin kohdusta hautaan. </p>
<p id="v20"><sup><small>20</small></sup>  Ovathan päiväni vähissä; hän antakoon minun olla rauhassa, hän kääntyköön minusta pois, että hiukkasen ilostuisin, </p>
<p id="v21"><sup><small>21</small></sup>  ennenkuin lähden, ikinä palajamatta, pimeyden ja synkeyden maahan, </p>
<p id="v22"><sup><small>22</small></sup>  maahan, jonka pimeys on synkkä pilkkopimeä ja sekasorto ja jossa valkeneminenkin on pimeyttä." </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/Job/9">
          <span class="mdi mdi-arrow-left-drop-circle"></span><span class="pl-2">Jobin kirja - Luku 9</span>
        </a>
        </td>
        <td>
        <a href="/fi/Bible/Job/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/Job/11">
          <span class="pr-2">Jobin kirja - Luku 11</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
