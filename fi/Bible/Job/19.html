<!--
title: Jobin kirja - Luku 19
description: 
published: true
date: 2022-8-14T17:23:51Z
tags: 
editor: ckeditor
dateCreated: 2022-8-14T17:23:51Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/fi/Bible/Job/18">Jobin kirja - Luku 18</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/fi/Bible/Job/Index">Indeksi</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/fi/Bible/Job/20">Jobin kirja - Luku 20</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Job vastasi ja sanoi: </p>
<p id="v2"><sup><small>2</small></sup>  "Kuinka kauan te vaivaatte minun sieluani ja runtelette minua sanoillanne? </p>
<p id="v3"><sup><small>3</small></sup>  Jo kymmenenkin kertaa olette minua häväisseet, häpeämättä te minua rääkkäätte. </p>
<p id="v4"><sup><small>4</small></sup>  Olenko todella hairahtunut, yöpyykö hairahdukseni minun luonani? </p>
<p id="v5"><sup><small>5</small></sup>  Tahi voitteko todella ylvästellä minua vastaan ja todistaa minun ansainneen häpeäni? </p>
<p id="v6"><sup><small>6</small></sup>  Tietäkää siis, että Jumala on tehnyt minulle vääryyttä ja on kietonut minut verkkoonsa. </p>
<p id="v7"><sup><small>7</small></sup>  Katso, minä huudan: 'Väkivaltaa!' enkä saa vastausta; huudan apua, mutta ei ole mitään oikeutta. </p>
<p id="v8"><sup><small>8</small></sup>  Hän on aidannut tieni, niin etten pääse ylitse, ja on levittänyt pimeyden poluilleni. </p>
<p id="v9"><sup><small>9</small></sup>  Hän on riisunut minulta kunniani ja ottanut kruunun minun päästäni. </p>
<p id="v10"><sup><small>10</small></sup>  Hän repi minut maahan joka puolelta, niin että olen mennyttä, ja hän tempasi irti toivoni niinkuin puun. </p>
<p id="v11"><sup><small>11</small></sup>  Hän päästi vihansa syttymään minua vastaan ja piti minua vihollisenansa. </p>
<p id="v12"><sup><small>12</small></sup>  Hänen sotajoukkonsa tulivat yhdessä ja tekivät tiensä minua vastaan ja leiriytyivät minun majani ympärille. </p>
<p id="v13"><sup><small>13</small></sup>  Veljeni hän on minusta loitontanut; tuttavani ovat minusta aivan vieraantuneet. <sup id="cite1"><a href="#fn1">[1]</a></sup></p>
<p id="v14"><sup><small>14</small></sup>  Läheiseni ovat minusta luopuneet, ja uskottuni ovat unhottaneet minut. </p>
<p id="v15"><sup><small>15</small></sup>  Ne, jotka talossani majailevat, ja palvelijattareni pitävät minua muukalaisena, minä olen tullut vieraaksi heidän silmissään. </p>
<p id="v16"><sup><small>16</small></sup>  Minä kutsun palvelijaani, eikä hän vastaa; minun suuni täytyy nöyrästi rukoilla häntä. </p>
<p id="v17"><sup><small>17</small></sup>  Hengitykseni on vastenmielinen vaimolleni, hajuni on äitini pojista ilkeä. </p>
<p id="v18"><sup><small>18</small></sup>  Poikasetkin halveksivat minua; kun nousen, niin he puhuvat minusta pilkkojaan. </p>
<p id="v19"><sup><small>19</small></sup>  Kaikki seuratoverini inhoavat minua, ja ne, joita minä rakastin, ovat kääntyneet minua vastaan. </p>
<p id="v20"><sup><small>20</small></sup>  Luuni ovat tarttuneet nahkaani, ihooni, eikä minusta ole enää kuin ikenet jäljellä. </p>
<p id="v21"><sup><small>21</small></sup>  Armahtakaa minua, armahtakaa, te, minun ystäväni, sillä Jumalan käsi on minuun koskenut. <sup id="cite2"><a href="#fn2">[2]</a></sup></p>
<p id="v22"><sup><small>22</small></sup>  Miksi vainoatte minua niinkuin Jumala, ettekä saa kylläänne minun lihastani? </p>
<p id="v23"><sup><small>23</small></sup>  Oi, jospa minun sanani kirjoitettaisiin muistiin, jospa ne piirrettäisiin kirjaan, </p>
<p id="v24"><sup><small>24</small></sup>  rautataltalla ja lyijyllä hakattaisiin kallioon ikuisiksi ajoiksi! </p>
<p id="v25"><sup><small>25</small></sup>  Mutta minä tiedän lunastajani elävän, ja viimeisenä hän on seisova multien päällä. <sup id="cite3"><a href="#fn3">[3]</a></sup></p>
<p id="v26"><sup><small>26</small></sup>  Ja sittenkuin tämä nahka on yltäni raastettu ja olen ruumiistani irti, saan minä nähdä Jumalan. </p>
<p id="v27"><sup><small>27</small></sup>  Hänet olen minä näkevä apunani; minun silmäni saavat nähdä hänet - eikä vieraana. Munaskuuni hiukeavat sisimmässäni. </p>
<p id="v28"><sup><small>28</small></sup>  Kun sanotte: 'Kuinka vainoammekaan häntä!' - minusta muka löydetään asian juuri - </p>
<p id="v29"><sup><small>29</small></sup>  niin peljätkää miekkaa, sillä viha on kohtaava miekanalaisia pahoja töitä, tietääksenne, että tuomari on." </p>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 19:13-19 <i>Apu vain Jumalalta</i>: <a href="/fi/The_Urantia_Book/148#p6_9">U-k 148:6.9</a>. </li>
  <li id="fn2"><a href="#cite2">↑</a> 19:21-26 <i>Taistelu uskon ja epäilyksen välillä</i>: <a href="/fi/The_Urantia_Book/148#p6_9">U-k 148:6.9</a>. </li>
  <li id="fn3"><a href="#cite3">↑</a> 19:25 <i>Puolustajani elää</i>: <a href="/fi/The_Urantia_Book/148#p6_9">U-k 148:6.9</a>. </li>
</ol>
</div>
