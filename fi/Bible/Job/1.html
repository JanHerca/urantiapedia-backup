<!--
title: Jobin kirja - Luku 1
description: 
published: true
date: 2022-8-14T17:23:51Z
tags: 
editor: ckeditor
dateCreated: 2022-8-14T17:23:51Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"> </td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/fi/Bible/Job/Index">Indeksi</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/fi/Bible/Job/2">Jobin kirja - Luku 2</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Uusin maassa oli mies, jonka nimi oli Job. Tämä mies oli nuhteeton ja rehellinen, pelkäsi Jumalaa ja karttoi pahaa. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup> <sup id="cite5"><a href="#fn5">[5]</a></sup></p>
<p id="v2"><sup><small>2</small></sup>  Hänelle syntyi seitsemän poikaa ja kolme tytärtä. </p>
<p id="v3"><sup><small>3</small></sup>  Ja karjaa hänellä oli seitsemäntuhatta lammasta, kolmetuhatta kamelia, viisisataa härkäparia ja viisisataa aasintammaa sekä ylen paljon palvelijoita. Tämä mies oli kaikista Idän miehistä mahtavin. </p>
<p id="v4"><sup><small>4</small></sup>  Hänen pojillansa oli tapana laittaa pitoja, kullakin oli pidot talossaan vuoropäivänänsä; he lähettivät silloin sanan ja kutsuivat kolme sisartansa syömään ja juomaan kanssansa. </p>
<p id="v5"><sup><small>5</small></sup>  Mutta kun pitopäivät olivat kiertonsa kiertäneet, lähetti Job sanan ja pyhitti heidät; hän nousi varhain aamulla ja uhrasi polttouhreja, yhtä monta kuin heitä oli. Sillä Job ajatteli: "Ehkä poikani ovat tehneet syntiä ja sydämessään luopuneet Jumalasta". Näin Job teki aina. </p>
<p id="v6"><sup><small>6</small></sup>  Mutta kun eräänä päivänä Jumalan pojat tulivat ja asettuivat Herran eteen, tuli myöskin saatana heidän joukossansa. <sup id="cite3"><a href="#fn3">[3]</a></sup> <sup id="cite4"><a href="#fn4">[4]</a></sup></p>
<p id="v7"><sup><small>7</small></sup>  Niin Herra kysyi saatanalta: "Mistä sinä tulet?" Saatana vastasi Herralle ja sanoi: "Maata kiertämästä ja siellä kuljeksimasta". </p>
<p id="v8"><sup><small>8</small></sup>  Niin Herra sanoi saatanalle: "Oletko pannut merkille palvelijaani Jobia? Sillä ei ole maan päällä hänen vertaistansa; hän on nuhteeton ja rehellinen mies, pelkää Jumalaa ja karttaa pahaa." </p>
<p id="v9"><sup><small>9</small></sup>  Saatana vastasi Herralle ja sanoi: "Suottako Job pelkää Jumalaa? </p>
<p id="v10"><sup><small>10</small></sup>  Olethan itse kaikilta puolin suojannut hänet, hänen talonsa ja kaiken, mitä hänellä on; olet siunannut hänen kättensä työn, ja hänen karjalaumansa ovat levinneet ympäri maata. </p>
<p id="v11"><sup><small>11</small></sup>  Mutta ojennapa kätesi ja koske kaikkeen, mitä hänellä on: varmaan hän kiroaa sinua vasten kasvojasi." </p>
<p id="v12"><sup><small>12</small></sup>  Niin Herra sanoi saatanalle: "Katso, kaikki, mitä hänellä on, olkoon sinun käsissäsi; älä vain koske kädelläsi häneen itseensä". Ja saatana meni pois Herran edestä. </p>
<p id="v13"><sup><small>13</small></sup>  Kun sitten eräänä päivänä hänen poikansa ja tyttärensä söivät ja joivat viiniä vanhimman veljensä talossa, </p>
<p id="v14"><sup><small>14</small></sup>  tuli sanansaattaja Jobin luo ja sanoi: "Raavailla kynnettiin, ja aasintammat kävivät niiden vieressä laitumella; </p>
<p id="v15"><sup><small>15</small></sup>  niin sabalaiset hyökkäsivät ja ryöstivät ne ja surmasivat palvelijat miekan terällä. Vain minä yksin pelastuin kertomaan tämän sinulle." </p>
<p id="v16"><sup><small>16</small></sup>  Hänen vielä puhuessaan tuli toinen ja sanoi: "Jumalan tuli iski alas taivaasta, sytytti palamaan lampaat ja palvelijat ja kulutti heidät. Vain minä yksin pelastuin kertomaan tämän sinulle." </p>
<p id="v17"><sup><small>17</small></sup>  Hänen vielä puhuessaan tuli taas toinen ja sanoi: "Kaldealaiset asettuivat kolmeen joukkoon ja karkasivat kamelien kimppuun, ryöstivät ne ja surmasivat palvelijat miekan terällä. Vain minä yksin pelastuin kertomaan tämän sinulle." </p>
<p id="v18"><sup><small>18</small></sup>  Hänen vielä puhuessaan tuli taas toinen ja sanoi: "Poikasi ja tyttäresi söivät ja joivat viiniä vanhimman veljensä talossa; </p>
<p id="v19"><sup><small>19</small></sup>  katso, silloin suuri tuulispää tuli tuolta puolen erämaan ja iski talon neljään nurkkaan, ja se luhistui nuorukaisten päälle, niin että he kuolivat. Vain minä yksin pelastuin kertomaan tämän sinulle." </p>
<p id="v20"><sup><small>20</small></sup>  Silloin Job nousi, repäisi viittansa ja leikkasi hiuksensa, heittäytyi maahan ja rukoili. </p>
<p id="v21"><sup><small>21</small></sup>  Ja hän sanoi: "Alastonna minä tulin äitini kohdusta, ja alastonna minä sinne palajan. Herra antoi, ja Herra otti; kiitetty olkoon Herran nimi." </p>
<p id="v22"><sup><small>22</small></sup>  Kaikessa tässä Job ei tehnyt syntiä eikä puhunut nurjasti Jumalaa vastaan. </p>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 1:1 <i>Jumala on suuri pelko</i>: <a href="/fi/The_Urantia_Book/92#p1_5">U-k 92:1.5</a>. </li>
  <li id="fn2"><a href="#cite2">↑</a> 1:1-3 <i>Työ: hyvä, rikas ja terve</i>: <a href="/fi/The_Urantia_Book/148#p6_2">U-k 148:6.2</a>. </li>
  <li id="fn3"><a href="#cite3">↑</a> 1:6 <i>Enkelit eivät ole Jumalan poikia</i>: <a href="/fi/The_Urantia_Book/167#p7_2">U-k 167:7.2</a>.  <i>Kun Jumalan pojat kohtaavat</i>: <a href="/fi/The_Urantia_Book/45#p2_4">U-k 45:2.4</a>.  <i>Kun Jumalan pojat kokoontuivat</i>: <a href="/fi/The_Urantia_Book/53#p8_2">U-k 53:8.2</a>.  <i>Päivä, jolloin Jumalan pojat tulivat</i>: <a href="/fi/The_Urantia_Book/43#p4_8">U-k 43:4.8</a>. </li>
  <li id="fn4"><a href="#cite4">↑</a> 1:6-12 <i>Saatana</i>: <a href="/fi/The_Urantia_Book/53#p1_4">U-k 53:1.4</a>. </li>
  <li id="fn5"><a href="#cite5">↑</a> 1:1ss <i>Jobin kirja</i>: <a href="/fi/The_Urantia_Book/148#p6_2">U-k 148:6.2</a>.  <i>Jobin kirja</i>: <a href="/fi/The_Urantia_Book/95#p1_10">U-k 95:1.10</a>. </li>
</ol>
</div>
