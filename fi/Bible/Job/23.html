<!--
title: Jobin kirja - Luku 23
description: 
published: true
date: 2022-8-14T17:23:51Z
tags: 
editor: ckeditor
dateCreated: 2022-8-14T17:23:51Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/fi/Bible/Job/22">Jobin kirja - Luku 22</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/fi/Bible/Job/Index">Indeksi</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/fi/Bible/Job/24">Jobin kirja - Luku 24</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Job vastasi ja sanoi: <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  "Tänäänkin on valitukseni niskoittelua! Minun käteni on raskas huokaukseni tähden. </p>
<p id="v3"><sup><small>3</small></sup>  Oi, jospa tietäisin, kuinka löytää hänet, jospa pääsisin hänen asunnolleen! <sup id="cite2"><a href="#fn2">[2]</a></sup></p>
<p id="v4"><sup><small>4</small></sup>  Minä esittäisin hänelle riita-asian ja täyttäisin suuni todisteilla. </p>
<p id="v5"><sup><small>5</small></sup>  Tahtoisinpa tietää, mitä hän minulle vastaisi, ja kuulla, mitä hän minulle sanoisi. </p>
<p id="v6"><sup><small>6</small></sup>  Riitelisikö hän kanssani suurella voimallansa? Ei, hän vain tarkkaisi minua. </p>
<p id="v7"><sup><small>7</small></sup>  Silloin käräjöisi hänen kanssaan rehellinen mies, ja minä pelastuisin tuomaristani ainiaaksi. </p>
<p id="v8"><sup><small>8</small></sup>  Katso, minä menen itään, mutta ei ole hän siellä; menen länteen, enkä häntä huomaa; </p>
<p id="v9"><sup><small>9</small></sup>  jos hän pohjoisessa toimii, en häntä erota, jos hän kääntyy etelään, en häntä näe. </p>
<p id="v10"><sup><small>10</small></sup>  Sillä hän tietää, kussa minä kuljen. Jos hän tutkisi minut, kullan kaltaisena minä selviäisin. <sup id="cite3"><a href="#fn3">[3]</a></sup></p>
<p id="v11"><sup><small>11</small></sup>  Hänen askeleissaan on minun jalkani pysynyt, hänen tietänsä olen noudattanut siltä poikkeamatta. </p>
<p id="v12"><sup><small>12</small></sup>  Hänen huultensa käskystä en ole luopunut, hänen suunsa sanat minä olen kätkenyt tarkemmin kuin omat päätökseni. </p>
<p id="v13"><sup><small>13</small></sup>  Mutta hän pysyy samana, kuka voi häntä estää? Mitä hän tahtoo, sen hän tekee. </p>
<p id="v14"><sup><small>14</small></sup>  Niin, hän antaa täydellisesti minulle määrätyn osan, ja sellaista on hänellä vielä tallella paljon. </p>
<p id="v15"><sup><small>15</small></sup>  Sentähden valtaa minut kauhu hänen kasvojensa edessä; kun sitä ajattelen, peljästyn häntä. </p>
<p id="v16"><sup><small>16</small></sup>  Jumala on lannistanut minun rohkeuteni, Kaikkivaltias on minut kauhistuttanut. </p>
<p id="v17"><sup><small>17</small></sup>  Sillä en menehdy pimeän tähden, en oman itseni tähden, jonka pimeys peittää." </p>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 23:1--24:25 <i>Vetoomus vanhurskaaseen Jumalaan</i>: <a href="/fi/The_Urantia_Book/148#p6_9">U-k 148:6.9</a>. </li>
  <li id="fn2"><a href="#cite2">↑</a> 23:3 <i>Jumalan etsiminen</i>: <a href="/fi/The_Urantia_Book/1#p2_3">U-k 1:2.3</a>. </li>
  <li id="fn3"><a href="#cite3">↑</a> 23:10 <i>Hän tietää tieni</i>: <a href="/fi/The_Urantia_Book/3#p3_2">U-k 3:3.2</a>. </li>
</ol>
</div>
