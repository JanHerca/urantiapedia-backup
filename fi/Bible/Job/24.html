<!--
title: Jobin kirja - Luku 24
description: 
published: true
date: 2022-8-14T17:23:51Z
tags: 
editor: ckeditor
dateCreated: 2022-8-14T17:23:51Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/fi/Bible/Job/23">Jobin kirja - Luku 23</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/fi/Bible/Job/Index">Indeksi</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/fi/Bible/Job/25">Jobin kirja - Luku 25</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  "Miksi ei Kaikkivaltias ole varannut tuomion aikoja, ja miksi eivät saa ne, jotka hänet tuntevat, nähdä hänen päiviänsä? </p>
<p id="v2"><sup><small>2</small></sup>  Jumalattomat siirtävät rajoja, ryöstävät laumoja ja laskevat ne laitumelle. </p>
<p id="v3"><sup><small>3</small></sup>  Orpojen aasin he vievät, ottavat pantiksi lesken lehmän. </p>
<p id="v4"><sup><small>4</small></sup>  He työntävät tieltä köyhät, kaikkien maan kurjain täytyy piileskellä. </p>
<p id="v5"><sup><small>5</small></sup>  Katso, nämä ovat kuin villiaasit erämaassa: lähtevät työhönsä saalista etsien, aro on heidän lastensa leipä. </p>
<p id="v6"><sup><small>6</small></sup>  Kedolta he korjaavat rehuviljaa ruuakseen, ja jumalattoman viinitarhasta he kärkkyvät tähteitä. </p>
<p id="v7"><sup><small>7</small></sup>  Alastomina, ilman vaatteita, he viettävät yönsä, eikä heillä ole peittoa kylmässä. </p>
<p id="v8"><sup><small>8</small></sup>  He ovat likomärkiä vuorilla vuotavasta sateesta, ja vailla suojaa he syleilevät kalliota. </p>
<p id="v9"><sup><small>9</small></sup>  Äidin rinnoilta riistetään orpo, ja kurjalta otetaan pantti. </p>
<p id="v10"><sup><small>10</small></sup>  He kuljeskelevat alastomina, ilman vaatteita, ja nälkäisinä he kantavat lyhteitä. </p>
<p id="v11"><sup><small>11</small></sup>  Jumalattomain muuritarhoissa he pusertavat öljyä, he polkevat viinikuurnaa ja ovat itse janoissansa. </p>
<p id="v12"><sup><small>12</small></sup>  Kaupungista kuuluu miesten voihkina, ja haavoitettujen sielu huutaa; mutta Jumala ei piittaa nurjuudesta. </p>
<p id="v13"><sup><small>13</small></sup>  Nuo ovat valon vihaajia, eivät tunne sen teitä eivätkä pysy sen poluilla. </p>
<p id="v14"><sup><small>14</small></sup>  Ennen päivän valkenemista nousee murhaaja, tappaa kurjan ja köyhän; ja yöllä hän hiipii kuin varas. </p>
<p id="v15"><sup><small>15</small></sup>  Avionrikkojan silmä tähyilee hämärää, hän arvelee: 'Ei yksikään silmä minua näe', ja hän panee peiton kasvoillensa. </p>
<p id="v16"><sup><small>16</small></sup>  He murtautuvat pimeässä taloihin, päivällä he sulkeutuvat sisään, tahtomatta tietää valosta. </p>
<p id="v17"><sup><small>17</small></sup>  Sillä pimeys on heille kaikille aamun vertainen, koska pimeyden kauhut ovat heille tutut." - </p>
<p id="v18"><sup><small>18</small></sup>  "Hän kiitää pois vetten viemänä, kirottu on hänen peltopalstansa maassa, hän ei enää poikkea viinimäkien tielle. </p>
<p id="v19"><sup><small>19</small></sup>  Kuivuus ja kuumuus ahmaisevat lumiveden, samoin tuonela ne, jotka syntiä tekevät. </p>
<p id="v20"><sup><small>20</small></sup>  Äidin kohtu unhottaa hänet, madot syövät hänet herkkunaan, ei häntä enää muisteta; niin murskataan vääryys kuin puu. </p>
<p id="v21"><sup><small>21</small></sup>  Hän ryösti hedelmättömältä, joka ei synnytä, ja leskelle hän ei hyvää tehnyt." - </p>
<p id="v22"><sup><small>22</small></sup>  "Väkivaltaiset Jumala ylläpitää voimallansa; he pysyvät pystyssä, vaikka jo olivat epätoivossa hengestään. </p>
<p id="v23"><sup><small>23</small></sup>  Hän antaa heidän olla turvassa, ja heillä on vahva tuki; ja hänen silmänsä valvovat heidän teitänsä. </p>
<p id="v24"><sup><small>24</small></sup>  He ovat kohonneet korkealle - ei aikaakaan, niin ei heitä enää ole; he vaipuvat kokoon, kuolevat kuin kaikki muutkin, he taittuvat kuin vihneet tähkäpäästä. </p>
<p id="v25"><sup><small>25</small></sup>  Eikö ole niin? Kuka tekee minut valhettelijaksi ja saattaa sanani tyhjiksi?" </p>
