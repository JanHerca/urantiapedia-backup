<!--
title: Jobin kirja - Luku 38
description: 
published: true
date: 2022-8-14T17:23:51Z
tags: 
editor: ckeditor
dateCreated: 2022-8-14T17:23:51Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/fi/Bible/Job/37">Jobin kirja - Luku 37</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/fi/Bible/Job/Index">Indeksi</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/fi/Bible/Job/39">Jobin kirja - Luku 39</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Silloin Herra vastasi Jobille tuulispäästä ja sanoi: <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v2"><sup><small>2</small></sup>  "Kuka olet sinä, joka taitamattomilla puheilla pimennät minun aivoitukseni? </p>
<p id="v3"><sup><small>3</small></sup>  Vyötä nyt kupeesi kuin mies; minä kysyn sinulta, opeta sinä minua. </p>
<p id="v4"><sup><small>4</small></sup>  Missä olit silloin, kun minä maan perustin? Ilmoita se, jos ymmärryksesi riittää. </p>
<p id="v5"><sup><small>5</small></sup>  Kuka on määrännyt sen mitat - tottapa sen tiedät - tahi kuka on vetänyt mittanuoran sen ylitse? </p>
<p id="v6"><sup><small>6</small></sup>  Mihin upotettiin sen perustukset, tahi kuka laski sen kulmakiven, </p>
<p id="v7"><sup><small>7</small></sup>  kun aamutähdet kaikki iloitsivat ja kaikki Jumalan pojat riemuitsivat? <sup id="cite3"><a href="#fn3">[3]</a></sup></p>
<p id="v8"><sup><small>8</small></sup>  Ja kuka sulki ovilla meren, kun se puhkesi ja kohdusta lähti, </p>
<p id="v9"><sup><small>9</small></sup>  kun minä panin sille pilven vaatteeksi ja synkeyden kapaloksi, <sup id="cite4"><a href="#fn4">[4]</a></sup></p>
<p id="v10"><sup><small>10</small></sup>  kun minä rakensin sille rajani, asetin sille teljet ja ovet </p>
<p id="v11"><sup><small>11</small></sup>  ja sanoin: 'Tähän asti saat tulla, mutta edemmäksi et; tässä täytyy sinun ylväiden aaltojesi asettua'? </p>
<p id="v12"><sup><small>12</small></sup>  Oletko eläissäsi käskenyt päivän koittaa tahi osoittanut aamuruskolle paikkansa, </p>
<p id="v13"><sup><small>13</small></sup>  että se tarttuisi maan liepeisiin ja pudistaisi jumalattomat siitä pois? </p>
<p id="v14"><sup><small>14</small></sup>  Silloin se muuttuu niinkuin savi sinetin alla, ja kaikki tulee kuin vaatetettuna esille; </p>
<p id="v15"><sup><small>15</small></sup>  jumalattomilta riistetään heidän valonsa, ja kohonnut käsivarsi murskataan. </p>
<p id="v16"><sup><small>16</small></sup>  Oletko astunut alas meren lähdesuonille asti ja kulkenut syvyyden kuilut? </p>
<p id="v17"><sup><small>17</small></sup>  Ovatko kuoleman portit sinulle paljastuneet, oletko nähnyt pimeyden portit? </p>
<p id="v18"><sup><small>18</small></sup>  Käsitätkö, kuinka avara maa on? Ilmoita se, jos kaiken tämän tiedät. </p>
<p id="v19"><sup><small>19</small></sup>  Mikä on tie sinne, kussa asuu valo, ja missä on pimeyden asuinsija, </p>
<p id="v20"><sup><small>20</small></sup>  että saattaisit sen alueellensa ja tuntisit polut sen majalle? </p>
<p id="v21"><sup><small>21</small></sup>  Kaiketi sen tiedät, sillä synnyithän jo silloin, ja onhan päiviesi luku ylen suuri! </p>
<p id="v22"><sup><small>22</small></sup>  Oletko käynyt lumen varastohuoneissa, ja oletko nähnyt rakeiden varastot, </p>
<p id="v23"><sup><small>23</small></sup>  jotka minä olen säästänyt ahdingon ajaksi, sodan ja taistelun päiväksi? </p>
<p id="v24"><sup><small>24</small></sup>  Mitä tietä jakaantuu valo ja itätuuli leviää yli maan? </p>
<p id="v25"><sup><small>25</small></sup>  Kuka on avannut kuurnan sadekuurolle ja ukkospilvelle tien, <sup id="cite5"><a href="#fn5">[5]</a></sup></p>
<p id="v26"><sup><small>26</small></sup>  niin että sataa maahan, joka on asumaton, erämaahan, jossa ei ihmistä ole, </p>
<p id="v27"><sup><small>27</small></sup>  niin että autio erämaa saa kylläksensä ja maa kasvaa vihannan ruohon? </p>
<p id="v28"><sup><small>28</small></sup>  Onko sateella isää, tahi kuka on synnyttänyt kastepisarat? </p>
<p id="v29"><sup><small>29</small></sup>  Kenen kohdusta on jää tullut, ja kuka on synnyttänyt taivaan härmän? </p>
<p id="v30"><sup><small>30</small></sup>  Vesi tiivistyy kuin kiveksi, ja syvyyden pinta sulkeutuu kiinni. </p>
<p id="v31"><sup><small>31</small></sup>  Taidatko solmita Otavan siteet tahi irroittaa kahleista Kalevanmiekan? <sup id="cite6"><a href="#fn6">[6]</a></sup></p>
<p id="v32"><sup><small>32</small></sup>  Voitko tuoda esiin eläinradan tähdet aikanansa ja johdattaa Seulaset lapsinensa? </p>
<p id="v33"><sup><small>33</small></sup>  Tunnetko taivaan lait, tahi sinäkö säädät, miten se maata vallitsee? </p>
<p id="v34"><sup><small>34</small></sup>  Taidatko korottaa äänesi pilviin ja saada vesitulvan peittämään itsesi? </p>
<p id="v35"><sup><small>35</small></sup>  Taidatko lähettää salamat menemään, niin että sanovat sinulle: 'Katso, tässä olemme'? </p>
<p id="v36"><sup><small>36</small></sup>  Kuka on pannut viisautta pilvenlonkiin, tahi kuka antoi pilvenhattaroille ymmärrystä? </p>
<p id="v37"><sup><small>37</small></sup>  Kuka on niin viisas, että laskee pilvien luvun, kuka kaataa tyhjiksi taivaan leilit, </p>
<p id="v38"><sup><small>38</small></sup>  kun multa on kuivunut kovaksi kuin valettu ja maakokkareet toisiinsa takeltuneet?" </p>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 38:1 <i>Puhe pyörremyrskystä</i>: <a href="/fi/The_Urantia_Book/148#p6_10">U-k 148:6.10</a>. </li>
  <li id="fn2"><a href="#cite2">↑</a> 38:1-39:30 <i>Jumala ohjaajana</i>: <a href="/fi/The_Urantia_Book/0#p2_9">U-k 0:2.9</a>. </li>
  <li id="fn3"><a href="#cite3">↑</a> 38:7 <i>Pojat julistivat iloa</i>: <a href="/fi/The_Urantia_Book/7#p6_1">U-k 7:6.1</a>.  <i>Enkelit eivät ole Jumalan poikia</i>: <a href="/fi/The_Urantia_Book/167#p7_2">U-k 167:7.2</a>. </li>
  <li id="fn4"><a href="#cite4">↑</a> 38:9-11 <i>Pimeän painovoiman kappaleet</i>: <a href="/fi/The_Urantia_Book/14#p1_7">U-k 14:1.7</a>. </li>
  <li id="fn5"><a href="#cite5">↑</a> 38:25 <i>Salaman tie</i>: <a href="/fi/The_Urantia_Book/3#p2_4">U-k 3:2.4</a>. </li>
  <li id="fn6"><a href="#cite6">↑</a> 38:31-33 <i>Tähtitoverimme</i>: <a href="/fi/The_Urantia_Book/41#p3_1">U-k 41:3.1</a>. </li>
</ol>
</div>
