<!--
title: Jobin kirja - Luku 32
description: 
published: true
date: 2022-10-6T10:23:20Z
tags: bible, bible—job
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td><a href="/fi/Bible/Job/31">Jobin kirja - Luku 31</a></td>
        <td><a href="/fi/Bible/Job/Index">Indeksi</a></td>
        <td><a href="/fi/Bible/Job/33">Jobin kirja - Luku 33</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Kun nuo kolme miestä eivät enää vastanneet Jobille, koska hän oli omissa silmissään vanhurskas, </p>
<p id="v2"><sup><small>2</small></sup>  vihastui buusilainen Elihu, Baarakelin poika, joka oli Raamin sukua; Jobiin hän vihastui, koska tämä piti itseään Jumalaa vanhurskaampana, <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  ja tämän kolmeen ystävään hän vihastui, koska he eivät keksineet vastausta, jolla olisivat osoittaneet Jobin olevan väärässä. </p>
<p id="v4"><sup><small>4</small></sup>  Elihu oli odottanut vuoroa puhuakseen Jobille, koska toiset olivat iältään häntä vanhemmat. </p>
<p id="v5"><sup><small>5</small></sup>  Mutta kun Elihu näki, ettei noilla kolmella miehellä enää ollut sanaa suussa vastaukseksi, vihastui hän. </p>
<p id="v6"><sup><small>6</small></sup>  Niin buusilainen Elihu, Baarakelin poika, lausui ja sanoi: "Nuori minä olen iältäni, ja te olette vanhat; sentähden minä arkailin ja pelkäsin ilmoittaa tietoani teille. </p>
<p id="v7"><sup><small>7</small></sup>  Minä ajattelin: 'Puhukoon ikä, ja vuosien paljous julistakoon viisautta'. </p>
<p id="v8"><sup><small>8</small></sup>  Mutta onhan ihmisissä henki, ja Kaikkivaltiaan henkäys antaa heille ymmärrystä. <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v9"><sup><small>9</small></sup>  Eivät iäkkäät ole viisaimmat, eivätkä vanhukset yksin ymmärrä, mikä on oikein. </p>
<p id="v10"><sup><small>10</small></sup>  Sentähden minä sanon: Kuule minua; minäkin ilmoitan, mitä tiedän. </p>
<p id="v11"><sup><small>11</small></sup>  Katso, minä olen odottanut, mitä teillä olisi sanomista, olen kuunnellut teidän taitavia puheitanne, kunnes olisitte löytäneet osuvat sanat. </p>
<p id="v12"><sup><small>12</small></sup>  Niin, minä tarkkasin teitä; mutta katso, ei kukaan ole Jobin sanoja kumonnut, ei kukaan teistä voinut vastata hänen puheisiinsa. </p>
<p id="v13"><sup><small>13</small></sup>  Älkää sanoko: 'Meitä vastassa on ilmetty viisaus, vain Jumala voi hänet torjua, ei ihminen'. </p>
<p id="v14"><sup><small>14</small></sup>  Minua vastaan hän ei ole todisteita tuonut, enkä käy hänelle vastaamaan teidän puheillanne. </p>
<p id="v15"><sup><small>15</small></sup>  He ovat kauhistuneet, eivät enää vastaa; sanat puuttuvat heiltä. </p>
<p id="v16"><sup><small>16</small></sup>  Odottaisinko minä, kun he eivät puhu, kun he siinä seisovat enää vastaamatta? </p>
<p id="v17"><sup><small>17</small></sup>  Vastaanpa minäkin osaltani, minäkin ilmoitan, mitä tiedän. </p>
<p id="v18"><sup><small>18</small></sup>  Sillä minä olen sanoja täynnä, henki rinnassani ahdistaa minua. </p>
<p id="v19"><sup><small>19</small></sup>  Katso, minun rintani on kuin viini, jolle ei reikää avata, se on pakahtumaisillaan niinkuin nuorella viinillä täytetyt leilit. </p>
<p id="v20"><sup><small>20</small></sup>  Tahdon puhua, saadakseni helpotusta, avata huuleni ja vastata. </p>
<p id="v21"><sup><small>21</small></sup>  En pidä kenenkään puolta enkä ketään ihmistä imartele. </p>
<p id="v22"><sup><small>22</small></sup>  Sillä en osaa imarrella; silloin Luojani ottaisi minut kohta pois." </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fi/Bible/Job/31">Jobin kirja - Luku 31</a></td>
        <td><a href="/fi/Bible/Job/Index">Indeksi</a></td>
        <td><a href="/fi/Bible/Job/33">Jobin kirja - Luku 33</a></td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 32:2ff <i>Elihu, profeetta, Salemin pappi</i>: <a href="/fi/The_Urantia_Book/96#p7_7">U-k 96:7.7</a>. </li>
  <li id="fn2"><a href="#cite2">↑</a> 32:8 <i>Ymmärryksen henki</i>: <a href="/fi/The_Urantia_Book/36#p5_7">U-k 36:5.7</a>.  <i>Ihmismieli kuolevainen, henki jumalallinen</i>: <a href="/fi/The_Urantia_Book/131#p10_3">U-k 131:10.3</a>.  <i>Valtakunta sisällänne</i>: <a href="/fi/The_Urantia_Book/170#p1_8">U-k 170:1.8</a>. </li>
  <li id="fn3"><a href="#cite3">↑</a> 32:8,18 <i>Sisäinen henki: Suuntaaja</i>: <a href="/fi/The_Urantia_Book/107#p4_7">U-k 107:4.7</a>.  <i>Henki ihmisessä (Ajatuksensuuntaaja)</i>: <a href="/fi/The_Urantia_Book/103#p1_6">U-k 103:1.6</a>.  <i>Jumala asuu sielussasi</i>: <a href="/fi/The_Urantia_Book/133#p4_4">U-k 133:4.4</a>.  <i>Jumalan henki sinussa (T/A)</i>: <a href="/fi/The_Urantia_Book/2#p5_6">U-k 2:5.6</a>.  <i>Isän elävä henki (TA)</i>: <a href="/fi/The_Urantia_Book/146#p3_5">U-k 146:3.5</a>.  <i>Jumalan henki asuu ihmisen sielussa</i>: <a href="/fi/The_Urantia_Book/131#p10_2">U-k 131:10.2</a>.  <i>Jumalan Henki meissä</i>: <a href="/fi/The_Urantia_Book/141#p2_1">U-k 141:2.1</a>.  <i>Jumalan henki asuu meissä (T/A)</i>: <a href="/fi/The_Urantia_Book/16#p9_4">U-k 16:9.4</a>.  <i>Jumala asuu meissä</i>: <a href="/fi/The_Urantia_Book/12#p7_12">U-k 12:7.12</a>.  <i>Jumalan henki asuu meissä</i>: <a href="/fi/The_Urantia_Book/133#p4_5">U-k 133:4.5</a>.  <i>Hän asuu meissä</i>: <a href="/fi/The_Urantia_Book/3#p1_4">U-k 3:1.4</a>.  <i>Henki, joka asuu sisimmässään</i>: <a href="/fi/The_Urantia_Book/134#p4_7">U-k 134:4.7</a>.  <i>Jumalan henki asuu sisällä</i>: <a href="/fi/The_Urantia_Book/167#p7_4">U-k 167:7.4</a>.  <i>Jumalan valtakunta on sisällänne</i>: <a href="/fi/The_Urantia_Book/195#p10_4">U-k 195:10.4</a>.  <i>Jumalan henki sinussa</i>: <a href="/fi/The_Urantia_Book/5#p2_3">U-k 5:2.3</a>.  <i>Jumalan valtakunta sisällä</i>: <a href="/fi/The_Urantia_Book/170#p2_20">U-k 170:2.20</a>.  <i>Jumalan valtakunta on sisällänne</i>: <a href="/fi/The_Urantia_Book/140#p1_5">U-k 140:1.5</a>.  <i>Jumalan Henki ihmisessä</i>: <a href="/fi/The_Urantia_Book/34#p6_7">U-k 34:6.7</a>.  <i>Jumalan henki asuu ihmisen sydämessä</i>: <a href="/fi/The_Urantia_Book/131#p10_4">U-k 131:10.4</a>.  <i>Jumala asuu sinussa</i>: <a href="/fi/The_Urantia_Book/148#p6_10">U-k 148:6.10</a>. </li>
</ol>
</div>
