<!--
title: Jobin kirja - Luku 16
description: 
published: true
date: 2022-10-6T10:23:20Z
tags: bible, bible—job
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td><a href="/fi/Bible/Job/15">Jobin kirja - Luku 15</a></td>
        <td><a href="/fi/Bible/Job/Index">Indeksi</a></td>
        <td><a href="/fi/Bible/Job/17">Jobin kirja - Luku 17</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Job vastasi ja sanoi: </p>
<p id="v2"><sup><small>2</small></sup>  "Tuonkaltaista olen kuullut paljon; kurjia lohduttajia olette kaikki. </p>
<p id="v3"><sup><small>3</small></sup>  Eikö tule jo loppu tuulen pieksämisestä, vai mikä yllyttää sinua vastaamaan? </p>
<p id="v4"><sup><small>4</small></sup>  Voisinhan minä myös puhua niinkuin tekin, jos te olisitte minun sijassani; voisin sommitella sanoja teitä vastaan ja ilkkuen nyökytellä teille päätäni, </p>
<p id="v5"><sup><small>5</small></sup>  rohkaista teitä suullani ja tuottaa huojennusta huulteni lohduttelulla. </p>
<p id="v6"><sup><small>6</small></sup>  Jos puhun, ei tuskani helpota, ja jos lakkaan, lähteekö se sillä? </p>
<p id="v7"><sup><small>7</small></sup>  Mutta nyt hän on minut uuvuttanut. Sinä olet hävittänyt koko minun joukkoni </p>
<p id="v8"><sup><small>8</small></sup>  ja olet minut kukistanut - siitä muka tuli todistaja - ja raihnauteni nousi minua vastaan, syyttäen minua vasten silmiä. </p>
<p id="v9"><sup><small>9</small></sup>  Hänen vihansa raateli ja vainosi minua, hän kiristeli minulle hampaitansa. Viholliseni hiovat katseitaan minua vastaan, </p>
<p id="v10"><sup><small>10</small></sup>  he avaavat minulle kitansa ja lyövät häväisten minua poskille; kaikki he yhtyvät minua vastaan. </p>
<p id="v11"><sup><small>11</small></sup>  Jumala jättää minut poikaheittiöiden valtaan ja syöksee minut jumalattomain käsiin. </p>
<p id="v12"><sup><small>12</small></sup>  Minä elin rauhassa, mutta hän peljätti minut, hän tarttui minua niskaan ja murskasi minut. Hän asetti minut maalitaulukseen; </p>
<p id="v13"><sup><small>13</small></sup>  hänen nuolensa viuhuvat minun ympärilläni. Hän halkaisee munuaiseni säälimättä, vuodattaa maahan minun sappeni. </p>
<p id="v14"><sup><small>14</small></sup>  Hän murtaa minuun aukon toisensa jälkeen ja ryntää kimppuuni kuin soturi. </p>
<p id="v15"><sup><small>15</small></sup>  Minä ompelin säkin iholleni ja painoin sarveni tomuun. </p>
<p id="v16"><sup><small>16</small></sup>  Minun kasvoni punoittavat itkusta, ja silmäluomillani on pimeys, </p>
<p id="v17"><sup><small>17</small></sup>  vaikkei ole vääryyttä minun käsissäni ja vaikka minun rukoukseni on puhdas. </p>
<p id="v18"><sup><small>18</small></sup>  Maa, älä peitä minun vertani, ja minun huudollani älköön olko lepopaikkaa! </p>
<p id="v19"><sup><small>19</small></sup>  Katso, nytkin on minun todistajani taivaassa ja puolustajani korkeudessa. </p>
<p id="v20"><sup><small>20</small></sup>  Ystäväni pitävät minua pilkkanansa - Jumalaan minun silmäni kyynelöiden katsoo, </p>
<p id="v21"><sup><small>21</small></sup>  että hän hankkisi miehelle oikeuden Jumalaa vastaan ja ihmislapselle hänen lähimmäistään vastaan. </p>
<p id="v22"><sup><small>22</small></sup>  Sillä vähän on vuosia edessäni enää, ja sitten menen tietä, jota en palaja." </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fi/Bible/Job/15">Jobin kirja - Luku 15</a></td>
        <td><a href="/fi/Bible/Job/Index">Indeksi</a></td>
        <td><a href="/fi/Bible/Job/17">Jobin kirja - Luku 17</a></td>
      </tr>
    </tbody>
  </table>
</figure>
