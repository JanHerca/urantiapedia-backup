<!--
title: Jobin kirja - Luku 6
description: 
published: true
date: 2023-11-8T20:28:17Z
tags: bible, bible—job
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/Job/5">
          <span class="mdi mdi-arrow-left-drop-circle"></span><span class="pl-2">Jobin kirja - Luku 5</span>
        </a>
        </td>
        <td>
        <a href="/fi/Bible/Job/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/Job/7">
          <span class="pr-2">Jobin kirja - Luku 7</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Job vastasi ja sanoi: </p>
<p id="v2"><sup><small>2</small></sup>  "Oi, jospa minun suruni punnittaisiin ja kova onneni pantaisiin sen kanssa vaakaan! </p>
<p id="v3"><sup><small>3</small></sup>  Sillä se on nyt raskaampi kuin meren hiekka; sentähden menevät sanani harhaan. </p>
<p id="v4"><sup><small>4</small></sup>  Sillä Kaikkivaltiaan nuolet ovat sattuneet minuun; minun henkeni juo niiden myrkkyä. Jumalan kauhut ahdistavat minua. <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  Huutaako villiaasi vihannassa ruohikossa, ammuuko härkä rehuviljansa ääressä? </p>
<p id="v6"><sup><small>6</small></sup>  Käykö äitelää syöminen ilman suolaa, tahi onko makua munanvalkuaisessa? </p>
<p id="v7"><sup><small>7</small></sup>  Sieluni ei tahdo koskea sellaiseen, se on minulle kuin saastainen ruoka. </p>
<p id="v8"><sup><small>8</small></sup>  Oi, jospa minun pyyntöni täyttyisi ja Jumala toteuttaisi minun toivoni! </p>
<p id="v9"><sup><small>9</small></sup>  Jospa Jumala suvaitsisi musertaa minut, ojentaa kätensä ja katkaista elämäni langan! </p>
<p id="v10"><sup><small>10</small></sup>  Niin olisi vielä lohdutuksenani - ja ilosta minä hypähtäisin säälimättömän tuskan alla - etten ole kieltänyt Pyhän sanoja. <sup id="cite2"><a href="#fn2">[2]</a></sup></p>
<p id="v11"><sup><small>11</small></sup>  Mikä on minun voimani, että enää toivoisin, ja mikä on loppuni, että tätä kärsisin? </p>
<p id="v12"><sup><small>12</small></sup>  Onko minun voimani vahva kuin kivi, onko minun ruumiini vaskea? </p>
<p id="v13"><sup><small>13</small></sup>  Eikö minulla ole enää mitään apua, onko pelastus minusta karkonnut? </p>
<p id="v14"><sup><small>14</small></sup>  Tuleehan ystävän olla laupias nääntyvälle, vaikka tämä olisikin hyljännyt Kaikkivaltiaan pelon. </p>
<p id="v15"><sup><small>15</small></sup>  Minun veljeni ovat petolliset niinkuin vesipuro, niinkuin sadepurot, jotka juoksevat kuiviin. </p>
<p id="v16"><sup><small>16</small></sup>  Ne ovat jääsohjusta sameat, niihin kätkeytyy lumi; </p>
<p id="v17"><sup><small>17</small></sup>  auringon paahtaessa ne ehtyvät, ne häviävät paikastansa helteen tullen. </p>
<p id="v18"><sup><small>18</small></sup>  Niiden juoksun urat mutkistuvat, ne haihtuvat tyhjiin ja katoavat. </p>
<p id="v19"><sup><small>19</small></sup>  Teeman karavaanit tähystelivät, Seban matkueet odottivat niitä; </p>
<p id="v20"><sup><small>20</small></sup>  he joutuivat häpeään, kun niihin luottivat, pettyivät perille tullessansa. </p>
<p id="v21"><sup><small>21</small></sup>  Niin te olette nyt tyhjän veroiset: te näette kauhun ja peljästytte. </p>
<p id="v22"><sup><small>22</small></sup>  Olenko sanonut: 'Antakaa minulle ja suorittakaa tavaroistanne lahjus minun puolestani, </p>
<p id="v23"><sup><small>23</small></sup>  pelastakaa minut vihollisen vallasta ja lunastakaa minut väkivaltaisten käsistä'? </p>
<p id="v24"><sup><small>24</small></sup>  Opettakaa minua, niin minä vaikenen; neuvokaa minulle, missä olen erehtynyt. </p>
<p id="v25"><sup><small>25</small></sup>  Kuinka tehoaakaan oikea puhe! Mutta mitä merkitsee teidän nuhtelunne? </p>
<p id="v26"><sup><small>26</small></sup>  Aiotteko nuhdella sanoja? Tuultahan ovat epätoivoisen sanat. </p>
<p id="v27"><sup><small>27</small></sup>  Orvostakin te heittäisitte arpaa ja hieroisitte kauppaa ystävästänne. </p>
<p id="v28"><sup><small>28</small></sup>  Mutta suvaitkaa nyt kääntyä minuun; minä totisesti en valhettele vasten kasvojanne. </p>
<p id="v29"><sup><small>29</small></sup>  Palatkaa, älköön vääryyttä tapahtuko; palatkaa, vielä minä olen oikeassa siinä. </p>
<p id="v30"><sup><small>30</small></sup>  Olisiko minun kielelläni vääryys? Eikö suulakeni tuntisi, mikä turmioksi on?" </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/Job/5">
          <span class="mdi mdi-arrow-left-drop-circle"></span><span class="pl-2">Jobin kirja - Luku 5</span>
        </a>
        </td>
        <td>
        <a href="/fi/Bible/Job/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/Job/7">
          <span class="pr-2">Jobin kirja - Luku 7</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 6:4 <i>Kaikkivaltiaan nuolet</i>: <a href="/fi/The_Urantia_Book/90#p3_8">U-k 90:3.8</a>. </li>
  <li id="fn2"><a href="#cite2">↑</a> 6:10 <i>Pyhä</i>: <a href="/fi/The_Urantia_Book/96#p1_9">U-k 96:1.9</a>. </li>
</ol>
</div>
