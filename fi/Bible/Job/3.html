<!--
title: Jobin kirja - Luku 3
description: 
published: true
date: 2023-11-8T20:28:17Z
tags: bible, bible—job
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/Job/2">
          <span class="mdi mdi-arrow-left-drop-circle"></span><span class="pl-2">Jobin kirja - Luku 2</span>
        </a>
        </td>
        <td>
        <a href="/fi/Bible/Job/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/Job/4">
          <span class="pr-2">Jobin kirja - Luku 4</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Senjälkeen Job avasi suunsa ja kirosi syntymäpäivänsä; </p>
<p id="v2"><sup><small>2</small></sup>  Job lausui ja sanoi: </p>
<p id="v3"><sup><small>3</small></sup>  "Kadotkoon se päivä, jona minä synnyin, ja se yö, joka sanoi: 'Poika on siinnyt'. </p>
<p id="v4"><sup><small>4</small></sup>  Se päivä muuttukoon pimeydeksi; älköön Jumala korkeudessa sitä kysykö, älköönkä valonsäde sille paistako. </p>
<p id="v5"><sup><small>5</small></sup>  Omistakoon sen pimeys ja pilkkopimeä, pilvi laskeutukoon sen päälle, peljästyttäkööt sitä päivänpimennykset. </p>
<p id="v6"><sup><small>6</small></sup>  Sen yön ryöstäköön pimeys; älköön se iloitko vuoden päivien parissa, älköön tulko kuukausien lukuun. </p>
<p id="v7"><sup><small>7</small></sup>  Katso, hedelmätön olkoon se yö, älköön siinä riemuhuuto raikuko. </p>
<p id="v8"><sup><small>8</small></sup>  Kirotkoot sen päivänmanaajat, ne, jotka saavat hereille Leviatanin. </p>
<p id="v9"><sup><small>9</small></sup>  Pimentykööt sen kointähdet, odottakoon se valoa, joka ei tule, älköön se aamuruskon silmäripsiä nähkö, </p>
<p id="v10"><sup><small>10</small></sup>  koska se ei sulkenut minulta kohdun ovia eikä kätkenyt vaivaa minun silmiltäni. </p>
<p id="v11"><sup><small>11</small></sup>  Miksi en kuollut heti äidin helmaan, miksi en menehtynyt kohdusta tullessani? <sup id="cite1"><a href="#fn1">[1]</a></sup></p>
<p id="v12"><sup><small>12</small></sup>  Miksi olivat minua vastaanottamassa polvet, minkätähden rinnat imeäkseni? </p>
<p id="v13"><sup><small>13</small></sup>  Sillä makaisinhan rauhassa silloin, nukkuisin ja saisin levätä </p>
<p id="v14"><sup><small>14</small></sup>  kuningasten ja maan neuvosmiesten kanssa, jotka ovat rakentaneet itselleen pyramiideja, </p>
<p id="v15"><sup><small>15</small></sup>  päämiesten kanssa, joilla on ollut kultaa, jotka ovat täyttäneet talonsa hopealla; </p>
<p id="v16"><sup><small>16</small></sup>  tahi olisin olematon niinkuin maahan kätketty keskoinen, niinkuin sikiöt, jotka eivät ole päivänvaloa nähneet. </p>
<p id="v17"><sup><small>17</small></sup>  Siellä lakkaavat jumalattomat raivoamasta, siellä saavat uupuneet levätä; </p>
<p id="v18"><sup><small>18</small></sup>  kaikki vangit ovat rauhassa, eivät kuule käskijän ääntä. </p>
<p id="v19"><sup><small>19</small></sup>  Yhtäläiset ovat siellä pieni ja suuri, orja on vapaa herrastansa. </p>
<p id="v20"><sup><small>20</small></sup>  Miksi hän antaa vaivatulle valoa ja elämää murhemielisille, </p>
<p id="v21"><sup><small>21</small></sup>  jotka odottavat kuolemaa, eikä se tule, jotka etsivät sitä enemmän kuin aarretta, </p>
<p id="v22"><sup><small>22</small></sup>  jotka iloitsisivat riemastuksiin asti, riemuitsisivat, jos löytäisivät haudan - </p>
<p id="v23"><sup><small>23</small></sup>  miehelle, jonka tie on ummessa, jonka Jumala on aitaukseen sulkenut? </p>
<p id="v24"><sup><small>24</small></sup>  Sillä huokaukseni on tullut minun leiväkseni, valitukseni valuu kuin vesi. </p>
<p id="v25"><sup><small>25</small></sup>  Sillä mitä minä kauhistuin, se minua kohtasi, ja mitä minä pelkäsin, se minulle tapahtui. </p>
<p id="v26"><sup><small>26</small></sup>  Ennenkuin tyynnyin, rauhan ja levon sain, tuli tuska jälleen." </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/Job/2">
          <span class="mdi mdi-arrow-left-drop-circle"></span><span class="pl-2">Jobin kirja - Luku 2</span>
        </a>
        </td>
        <td>
        <a href="/fi/Bible/Job/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/Job/4">
          <span class="pr-2">Jobin kirja - Luku 4</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 3:11 <i>Luovuta aave</i>: <a href="/fi/The_Urantia_Book/86#p5_2">U-k 86:5.2</a>. </li>
</ol>
</div>
