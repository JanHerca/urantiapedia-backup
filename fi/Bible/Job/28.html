<!--
title: Jobin kirja - Luku 28
description: 
published: true
date: 2022-8-14T17:23:51Z
tags: 
editor: ckeditor
dateCreated: 2022-8-14T17:23:51Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/fi/Bible/Job/27">Jobin kirja - Luku 27</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/fi/Bible/Job/Index">Indeksi</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/fi/Bible/Job/29">Jobin kirja - Luku 29</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  "Hopeallakin on suonensa ja löytöpaikkansa kullalla, joka puhdistetaan; </p>
<p id="v2"><sup><small>2</small></sup>  rauta otetaan maasta, ja kivestä sulatetaan vaski. </p>
<p id="v3"><sup><small>3</small></sup>  Tehdään loppu pimeydestä, ja tutkitaan tyystin kivi, jonka synkkä pilkkopimeä peittää. </p>
<p id="v4"><sup><small>4</small></sup>  Kaivos louhitaan syvälle maan asujain alle; unhotettuina he riippuvat siellä ilman jalan tukea, heiluvat kaukana ihmisten ilmoilta. </p>
<p id="v5"><sup><small>5</small></sup>  Maasta kasvaa leipä, mutta maan uumenet mullistetaan kuin tulen voimalla. </p>
<p id="v6"><sup><small>6</small></sup>  Sen kivissä on safiirilla sijansa, siellä on kultahiekkaa. </p>
<p id="v7"><sup><small>7</small></sup>  Polkua sinne ei tiedä kotka, eikä haukan silmä sitä havaitse. <sup id="cite1"><a href="#fn1">[1]</a></sup></p>
<p id="v8"><sup><small>8</small></sup>  Sitä eivät astu ylväät eläimet, ei leijona sitä kulje. </p>
<p id="v9"><sup><small>9</small></sup>  Siellä käydään käsiksi kovaan kiveen, ja vuoret mullistetaan juuriaan myöten. </p>
<p id="v10"><sup><small>10</small></sup>  Kallioihin murretaan käytäviä, ja silmä näkee kaikkinaiset kalleudet. </p>
<p id="v11"><sup><small>11</small></sup>  Vesisuonet estetään tihkumasta, ja salatut saatetaan päivänvaloon. </p>
<p id="v12"><sup><small>12</small></sup>  Mutta viisaus - mistä se löytyy, ja missä on ymmärryksen asuinpaikka? </p>
<p id="v13"><sup><small>13</small></sup>  Ei tunne ihminen sille vertaa, eikä sitä löydy elävien maasta. </p>
<p id="v14"><sup><small>14</small></sup>  Syvyys sanoo: 'Ei ole se minussa', ja meri sanoo: 'Ei se ole minunkaan tykönäni'. </p>
<p id="v15"><sup><small>15</small></sup>  Sitä ei voida ostaa puhtaalla kullalla, eikä sen hintaa punnita hopeassa. </p>
<p id="v16"><sup><small>16</small></sup>  Ei korvaa sitä Oofirin kulta, ei kallis onyks-kivi eikä safiiri. </p>
<p id="v17"><sup><small>17</small></sup>  Ei vedä sille vertoja kulta eikä lasi, eivät riitä sen vaihtohinnaksi aitokultaiset kalut. </p>
<p id="v18"><sup><small>18</small></sup>  Koralleja ja kristalleja ei sen rinnalla mainita, ja viisauden omistaminen on helmiä kalliimpi. </p>
<p id="v19"><sup><small>19</small></sup>  Ei vedä sille vertoja Etiopian topaasi, ei korvaa sitä puhdas kulta. </p>
<p id="v20"><sup><small>20</small></sup>  Mistä siis tulee viisaus ja missä on ymmärryksen asuinpaikka? </p>
<p id="v21"><sup><small>21</small></sup>  Se on peitetty kaiken elävän silmiltä, salattu taivaan linnuiltakin. </p>
<p id="v22"><sup><small>22</small></sup>  Manala ja kuolema sanovat: 'Korvamme ovat kuulleet siitä vain kerrottavan'. </p>
<p id="v23"><sup><small>23</small></sup>  Jumala tietää tien sen luokse, hän tuntee sen asuinpaikan. </p>
<p id="v24"><sup><small>24</small></sup>  Sillä hän katsoo maan ääriin saakka, hän näkee kaiken, mitä taivaan alla on. </p>
<p id="v25"><sup><small>25</small></sup>  Kun hän antoi tuulelle voiman ja määräsi mitalla vedet, </p>
<p id="v26"><sup><small>26</small></sup>  kun hän sääti lain sateelle ja ukkospilvelle tien, <sup id="cite2"><a href="#fn2">[2]</a></sup></p>
<p id="v27"><sup><small>27</small></sup>  silloin hän sen näki ja ilmoitti, toi sen esille ja sen myös tutki. </p>
<p id="v28"><sup><small>28</small></sup>  Ja ihmiselle hän sanoi: 'Katso, Herran pelko - se on viisautta, ja pahan karttaminen on ymmärrystä'." <sup id="cite3"><a href="#fn3">[3]</a></sup></p>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 28:7 <i>Silmä ei ole nähnyt, korva ei ole kuullut jne.</i>: <a href="/fi/The_Urantia_Book/181#p2_20">U-k 181:2.20</a>. </li>
  <li id="fn2"><a href="#cite2">↑</a> 28:26 <i>Salaman tie</i>: <a href="/fi/The_Urantia_Book/3#p2_4">U-k 3:2.4</a>. </li>
  <li id="fn3"><a href="#cite3">↑</a> 28:28 <i>Jumalan pelko synnyttää viisautta</i>: <a href="/fi/The_Urantia_Book/68#p3_3">U-k 68:3.3</a>.  <i>Herran pelko, viisaus</i>: <a href="/fi/The_Urantia_Book/131#p2_6">U-k 131:2.6</a>. </li>
</ol>
</div>
