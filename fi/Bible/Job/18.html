<!--
title: Jobin kirja - Luku 18
description: 
published: true
date: 2022-10-6T10:23:20Z
tags: bible, bible—job
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td><a href="/fi/Bible/Job/17">Jobin kirja - Luku 17</a></td>
        <td><a href="/fi/Bible/Job/Index">Indeksi</a></td>
        <td><a href="/fi/Bible/Job/19">Jobin kirja - Luku 19</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Sitten suuhilainen Bildad lausui ja sanoi: <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  "Kuinka kauan te asetatte sanoille ansoja? Tulkaa järkiinne, sitten puhelemme. </p>
<p id="v3"><sup><small>3</small></sup>  Miksi meitä pidetään elukkain veroisina, olemmeko teidän silmissänne tylsät? </p>
<p id="v4"><sup><small>4</small></sup>  Sinä, joka raivossasi raatelet itseäsi - sinunko tähtesi jätettäisiin maa autioksi ja kallio siirtyisi sijaltansa? <sup id="cite2"><a href="#fn2">[2]</a></sup></p>
<p id="v5"><sup><small>5</small></sup>  Ei, jumalattomain valo sammuu, eikä hänen tulensa liekki loista. </p>
<p id="v6"><sup><small>6</small></sup>  Valo pimenee hänen majassansa, ja hänen lamppunsa sammuu hänen päänsä päältä. </p>
<p id="v7"><sup><small>7</small></sup>  Hänen väkevät askeleensa supistuvat ahtaalle, ja hänen oma neuvonsa kaataa hänet maahan. </p>
<p id="v8"><sup><small>8</small></sup>  Sillä hänen omat jalkansa vievät hänet verkkoon, hän käyskentelee katetun pyyntihaudan päällä. </p>
<p id="v9"><sup><small>9</small></sup>  Paula tarttuu hänen kantapäähänsä, ansa käy häneen kiinni; </p>
<p id="v10"><sup><small>10</small></sup>  hänelle on maahan kätketty pyydys, polulle häntä varten silmukka. </p>
<p id="v11"><sup><small>11</small></sup>  Kauhut peljättävät häntä kaikkialta ja ajavat häntä kintereillä kiitäen. </p>
<p id="v12"><sup><small>12</small></sup>  Nälkäiseksi käy hänen vaivansa, ja turmio vartoo hänen kaatumistaan. </p>
<p id="v13"><sup><small>13</small></sup>  Hänen ruumiinsa jäseniä kalvaa, hänen jäseniänsä kalvaa kuoleman esikoinen. </p>
<p id="v14"><sup><small>14</small></sup>  Hänet temmataan pois majastansa, turvastansa; hänet pannaan astumaan kauhujen kuninkaan tykö. </p>
<p id="v15"><sup><small>15</small></sup>  Hänen majassansa asuu outoja, hänen asuinpaikallensa sirotetaan tulikiveä. </p>
<p id="v16"><sup><small>16</small></sup>  Alhaalta kuivuvat hänen juurensa, ylhäältä kuihtuvat hänen oksansa. </p>
<p id="v17"><sup><small>17</small></sup>  Hänen muistonsa katoaa maasta, eikä hänen nimeänsä kadulla mainita. </p>
<p id="v18"><sup><small>18</small></sup>  Hänet sysätään valosta pimeyteen ja karkoitetaan maan piiristä. </p>
<p id="v19"><sup><small>19</small></sup>  Ei sukua, ei jälkeläistä ole hänellä kansansa seassa, eikä ketään jää jäljelle hänen asuntoihinsa. </p>
<p id="v20"><sup><small>20</small></sup>  Lännen asujat hämmästyvät hänen tuhopäiväänsä, idän asujat valtaa vavistus. </p>
<p id="v21"><sup><small>21</small></sup>  Näin käy väärintekijän huoneelle, näin sen asuinpaikalle, joka ei Jumalasta välitä." </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fi/Bible/Job/17">Jobin kirja - Luku 17</a></td>
        <td><a href="/fi/Bible/Job/Index">Indeksi</a></td>
        <td><a href="/fi/Bible/Job/19">Jobin kirja - Luku 19</a></td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 18:1-21 <i>Bildad närkästynyt</i>: <a href="/fi/The_Urantia_Book/148#p6_9">U-k 148:6.9</a>. </li>
  <li id="fn2"><a href="#cite2">↑</a> 18:4 <i>Mies kyynelee itseään vihassa</i>: <a href="/fi/The_Urantia_Book/149#p4_2">U-k 149:4.2</a>. </li>
</ol>
</div>
