<!--
title: Jobin kirja - Luku 9
description: 
published: true
date: 2023-11-8T20:28:17Z
tags: bible, bible—job
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/Job/8">
          <span class="mdi mdi-arrow-left-drop-circle"></span><span class="pl-2">Jobin kirja - Luku 8</span>
        </a>
        </td>
        <td>
        <a href="/fi/Bible/Job/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/Job/10">
          <span class="pr-2">Jobin kirja - Luku 10</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Job vastasi ja sanoi: <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  "Totisesti minä tiedän, että niin on; kuinka voisi ihminen olla oikeassa Jumalaa vastaan! </p>
<p id="v3"><sup><small>3</small></sup>  Jos ihminen tahtoisi riidellä hänen kanssaan, ei hän voisi vastata hänelle yhteen tuhannesta. </p>
<p id="v4"><sup><small>4</small></sup>  Hän on viisas mieleltään ja väkevä voimaltaan kuka on niskoitellut häntä vastaan ja jäänyt rankaisematta? <sup id="cite2"><a href="#fn2">[2]</a></sup></p>
<p id="v5"><sup><small>5</small></sup>  Hän siirtää vuoret äkkiarvaamatta, hän kukistaa ne vihassansa; </p>
<p id="v6"><sup><small>6</small></sup>  hän järkyttää maan paikaltaan, ja sen patsaat vapisevat; </p>
<p id="v7"><sup><small>7</small></sup>  hän kieltää aurinkoa, ja se ei nouse, ja hän lukitsee tähdet sinetillään; </p>
<p id="v8"><sup><small>8</small></sup>  hän yksinänsä levittää taivaat ja tallaa meren kuohun kukkuloita; </p>
<p id="v9"><sup><small>9</small></sup>  hän loi Seulaset ja Kalevanmiekan, Otavan ja eteläiset tähtitarhat; <sup id="cite3"><a href="#fn3">[3]</a></sup></p>
<p id="v10"><sup><small>10</small></sup>  hän tekee suuria, tutkimattomia tekoja, ihmeitä ilman määrää. <sup id="cite4"><a href="#fn4">[4]</a></sup></p>
<p id="v11"><sup><small>11</small></sup>  Katso, hän käy ohitseni, enkä minä häntä näe; hän liitää ohi, enkä minä häntä huomaa. <sup id="cite5"><a href="#fn5">[5]</a></sup></p>
<p id="v12"><sup><small>12</small></sup>  Katso, hän tempaa saaliinsa, kuka voi häntä estää, kuka sanoa hänelle: 'Mitä sinä teet?' </p>
<p id="v13"><sup><small>13</small></sup>  Jumala ei taltu vihastansa; hänen allensa vaipuvat Rahabin auttajat. <sup id="cite6"><a href="#fn6">[6]</a></sup></p>
<p id="v14"><sup><small>14</small></sup>  Minäkö sitten voisin vastata hänelle, valita sanojani häntä vastaan? </p>
<p id="v15"><sup><small>15</small></sup>  Vaikka oikeassakin olisin, en saisi vastatuksi; minun täytyisi tuomariltani armoa anoa. </p>
<p id="v16"><sup><small>16</small></sup>  Jos minä huutaisin ja hän minulle vastaisikin, en usko, että hän ottaisi korviinsa huutoani, </p>
<p id="v17"><sup><small>17</small></sup>  hän, joka ajaa minua takaa myrskytuulessa ja lisää haavojeni lukua syyttömästi, </p>
<p id="v18"><sup><small>18</small></sup>  joka ei anna minun vetää henkeäni, vaan täyttää minut katkeralla tuskalla. </p>
<p id="v19"><sup><small>19</small></sup>  Jos väkevän voimaa kysytään, niin hän sanoo: 'Tässä olen!' mutta jos oikeutta, niin: 'Kuka vetää minut tilille?' </p>
<p id="v20"><sup><small>20</small></sup>  Vaikka olisin oikeassa, niin oma suuni tuomitsisi minut syylliseksi; vaikka olisin syytön, niin hän kuitenkin minut vääräksi tekisi. </p>
<p id="v21"><sup><small>21</small></sup>  Syytön minä olen. En välitä hengestäni, elämäni on minulle halpa. </p>
<p id="v22"><sup><small>22</small></sup>  Yhdentekevää kaikki; sentähden minä sanon: hän lopettaa niin syyttömän kuin syyllisenkin. </p>
<p id="v23"><sup><small>23</small></sup>  Jos ruoska äkkiä surmaa, niin hän pilkkaa viattomain epätoivoa. </p>
<p id="v24"><sup><small>24</small></sup>  Maa on jätetty jumalattoman valtaan, hän peittää sen tuomarien kasvot - ellei hän, kuka sitten? </p>
<p id="v25"><sup><small>25</small></sup>  Minun päiväni rientävät juoksijata nopeammin, pakenevat onnea näkemättä, </p>
<p id="v26"><sup><small>26</small></sup>  ne kiitävät pois niinkuin ruokovenheet, niinkuin kotka, joka iskee saaliiseen. </p>
<p id="v27"><sup><small>27</small></sup>  Jos ajattelen: tahdon unhottaa tuskani, muuttaa muotoni ja ilostua, </p>
<p id="v28"><sup><small>28</small></sup>  niin minä kauhistun kaikkia kipujani, tiedän, ettet julista minua viattomaksi. </p>
<p id="v29"><sup><small>29</small></sup>  Syyllisenä täytyy minun olla; miksi turhaan itseäni vaivaan? </p>
<p id="v30"><sup><small>30</small></sup>  Jos vaikka lumessa peseytyisin ja puhdistaisin käteni lipeällä, </p>
<p id="v31"><sup><small>31</small></sup>  silloinkin sinä upottaisit minut likakuoppaan, niin että omat vaatteeni minua inhoisivat. </p>
<p id="v32"><sup><small>32</small></sup>  Sillä ei ole hän ihminen niinkuin minä, voidakseni vastata hänelle ja käydäksemme oikeutta keskenämme. </p>
<p id="v33"><sup><small>33</small></sup>  Ei ole meillä riidanratkaisijaa, joka laskisi kätensä meidän molempien päälle </p>
<p id="v34"><sup><small>34</small></sup>  ja ottaisi hänen vitsansa pois minun päältäni, niin ettei hänen kauhunsa peljättäisi minua; </p>
<p id="v35"><sup><small>35</small></sup>  silloin minä puhuisin enkä häntä pelkäisi, sillä ei ole mitään sellaista tunnollani." </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/Job/8">
          <span class="mdi mdi-arrow-left-drop-circle"></span><span class="pl-2">Jobin kirja - Luku 8</span>
        </a>
        </td>
        <td>
        <a href="/fi/Bible/Job/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/Job/10">
          <span class="pr-2">Jobin kirja - Luku 10</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 9:1--10:22 <i>Jobin toivottomuus</i>: <a href="/fi/The_Urantia_Book/148#p6_6">U-k 148:6.6</a>. </li>
  <li id="fn2"><a href="#cite2">↑</a> 9:4-10 <i>Fyysinen luominen</i>: <a href="/fi/The_Urantia_Book/29#p0_1">U-k 29:0.1</a>. </li>
  <li id="fn3"><a href="#cite3">↑</a> 9:9 <i>Tähtitoverimme</i>: <a href="/fi/The_Urantia_Book/41#p3_1">U-k 41:3.1</a>. </li>
  <li id="fn4"><a href="#cite4">↑</a> 9:10 <i>Jumalaa ei voi löytää tuntemalla</i>: <a href="/fi/The_Urantia_Book/131#p10_3">U-k 131:10.3</a>.  <i>Ihmeitä on lukematon määrä</i>: <a href="/fi/The_Urantia_Book/2#p1_1">U-k 2:1.1</a>. </li>
  <li id="fn5"><a href="#cite5">↑</a> 9:11 <i>En näe häntä...</i>: <a href="/fi/The_Urantia_Book/1#p3_2">U-k 1:3.2</a>. </li>
  <li id="fn6"><a href="#cite6">↑</a> 9:13 <i>Jumala sanoi olevansa vihainen</i>: <a href="/fi/The_Urantia_Book/4#p3_2">U-k 4:3.2</a>. </li>
</ol>
</div>
