<!--
title: Jobin kirja - Luku 13
description: 
published: true
date: 2022-8-14T17:23:51Z
tags: 
editor: ckeditor
dateCreated: 2022-8-14T17:23:51Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/fi/Bible/Job/12">Jobin kirja - Luku 12</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/fi/Bible/Job/Index">Indeksi</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/fi/Bible/Job/14">Jobin kirja - Luku 14</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  "Katso, kaikkea tätä on silmäni nähnyt, korvani kuullut ja sitä tarkannut. </p>
<p id="v2"><sup><small>2</small></sup>  Mitä te tiedätte, sen tiedän minäkin; en ole minä teitä huonompi. </p>
<p id="v3"><sup><small>3</small></sup>  Mutta minä mielin puhua Kaikkivaltiaalle, minä tahdon tuoda todistukseni Jumalaa vastaan. </p>
<p id="v4"><sup><small>4</small></sup>  Sillä te laastaroitte valheella, olette puoskareita kaikki tyynni. </p>
<p id="v5"><sup><small>5</small></sup>  Jospa edes osaisitte visusti vaieta, niin se olisi teille viisaudeksi luettava! </p>
<p id="v6"><sup><small>6</small></sup>  Kuulkaa siis, mitä minä todistan, ja tarkatkaa, mitä huuleni väittävät vastaan. </p>
<p id="v7"><sup><small>7</small></sup>  Tahdotteko puolustaa Jumalaa väärällä puheella ja puhua vilppiä hänen puolestaan; </p>
<p id="v8"><sup><small>8</small></sup>  tahdotteko olla puolueellisia hänen hyväksensä tahi ajaa Jumalan asiaa? </p>
<p id="v9"><sup><small>9</small></sup>  Koituuko siitä silloin hyvää, kun hän käy teitä tutkimaan; tahi voitteko pettää hänet, niinkuin ihminen petetään? </p>
<p id="v10"><sup><small>10</small></sup>  Hän teitä ankarasti rankaisee, jos salassa olette puolueellisia. </p>
<p id="v11"><sup><small>11</small></sup>  Eikö hänen korkeutensa peljästytä teitä ja hänen kauhunsa teitä valtaa? </p>
<p id="v12"><sup><small>12</small></sup>  Tuhkalauselmia ovat teidän mietelauseenne, savivarustuksia silloin teidän varustuksenne. </p>
<p id="v13"><sup><small>13</small></sup>  Vaietkaa, antakaa minun olla, niin minä puhun, käyköön minun miten tahansa. </p>
<p id="v14"><sup><small>14</small></sup>  Miksi minä otan lihani hampaisiini ja panen henkeni kämmenelleni? </p>
<p id="v15"><sup><small>15</small></sup>  Katso, hän surmaa minut, en minä enää mitään toivo; tahdon vain vaellustani puolustaa häntä vastaan. <sup id="cite1"><a href="#fn1">[1]</a></sup></p>
<p id="v16"><sup><small>16</small></sup>  Jo sekin on minulle voitoksi; sillä jumalaton ei voi käydä hänen kasvojensa eteen. <sup id="cite2"><a href="#fn2">[2]</a></sup></p>
<p id="v17"><sup><small>17</small></sup>  Kuulkaa tarkasti minun puhettani, ja mitä minä lausun korvienne kuullen. </p>
<p id="v18"><sup><small>18</small></sup>  Katso, olen ryhtynyt käymään oikeutta; minä tiedän, että olen oikeassa. </p>
<p id="v19"><sup><small>19</small></sup>  Kuka saattaa käräjöidä minua vastaan? Silloin minä vaikenen ja kuolen. <sup id="cite3"><a href="#fn3">[3]</a></sup></p>
<p id="v20"><sup><small>20</small></sup>  Kahta vain älä minulle tee, niin en lymyä sinun kasvojesi edestä: </p>
<p id="v21"><sup><small>21</small></sup>  ota pois kätesi minun päältäni, ja älköön kauhusi minua peljättäkö; </p>
<p id="v22"><sup><small>22</small></sup>  sitten haasta, niin minä vastaan, tahi minä puhun, ja vastaa sinä minulle. </p>
<p id="v23"><sup><small>23</small></sup>  Mikä on minun pahain tekojeni ja syntieni luku? Ilmaise minulle rikkomukseni ja syntini. </p>
<p id="v24"><sup><small>24</small></sup>  Miksi peität kasvosi ja pidät minua vihollisenasi? </p>
<p id="v25"><sup><small>25</small></sup>  Lentävää lehteäkö peljätät, kuivunutta korttako vainoat, </p>
<p id="v26"><sup><small>26</small></sup>  koskapa määräät katkeruuden minun osakseni ja perinnökseni nuoruuteni pahat teot, </p>
<p id="v27"><sup><small>27</small></sup>  koska panet jalkani jalkapuuhun, vartioitset kaikkia minun polkujani ja piirrät rajan jalkapohjieni ääreen?" - </p>
<p id="v28"><sup><small>28</small></sup>  "Hän hajoaa kuin lahopuu, kuin koinsyömä vaate." </p>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 13:15 <i>Vaikka hän tappaisi minut</i>: <a href="/fi/The_Urantia_Book/101#p3_4">U-k 101:3.4</a>. </li>
  <li id="fn2"><a href="#cite2">↑</a> 13:16 <i>Pelastuksen Jumala</i>: <a href="/fi/The_Urantia_Book/2#p6_3">U-k 2:6.3</a>. </li>
  <li id="fn3"><a href="#cite3">↑</a> 13:19 <i>Luovuta aave</i>: <a href="/fi/The_Urantia_Book/86#p5_2">U-k 86:5.2</a>. </li>
</ol>
</div>
