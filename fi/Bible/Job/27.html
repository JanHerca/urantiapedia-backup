<!--
title: Jobin kirja - Luku 27
description: 
published: true
date: 2022-10-6T10:23:20Z
tags: bible, bible—job
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td><a href="/fi/Bible/Job/26">Jobin kirja - Luku 26</a></td>
        <td><a href="/fi/Bible/Job/Index">Indeksi</a></td>
        <td><a href="/fi/Bible/Job/28">Jobin kirja - Luku 28</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Job jatkoi lausuen julki mietelmiään ja sanoi: <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  "Niin totta kuin Jumala elää, joka on ottanut minulta oikeuteni, ja Kaikkivaltias, joka on sieluni murehuttanut: </p>
<p id="v3"><sup><small>3</small></sup>  niin kauan kuin minussa vielä henkeä on ja Jumalan henkäystä sieramissani, </p>
<p id="v4"><sup><small>4</small></sup>  eivät minun huuleni puhu petosta, eikä kieleni vilppiä lausu. </p>
<p id="v5"><sup><small>5</small></sup>  Pois se! En myönnä teidän oikeassa olevan. Siihen asti kunnes henkeni heitän, en luovu hurskaudestani. </p>
<p id="v6"><sup><small>6</small></sup>  Minä pidän kiinni vanhurskaudestani, en hellitä; yhdestäkään elämäni päivästä omatuntoni ei minua soimaa. </p>
<p id="v7"><sup><small>7</small></sup>  Käyköön viholliseni niinkuin jumalattoman ja vastustajani niinkuin väärän. </p>
<p id="v8"><sup><small>8</small></sup>  Mitä toivoa on riettaalla, kun Jumala katkaisee hänen elämänsä, kun hän tempaa pois hänen sielunsa? </p>
<p id="v9"><sup><small>9</small></sup>  Kuuleeko Jumala hänen huutonsa, kun ahdistus häntä kohtaa? </p>
<p id="v10"><sup><small>10</small></sup>  Tahi saattaako hän iloita Kaikkivaltiaasta, huutaa Jumalaa joka aika? </p>
<p id="v11"><sup><small>11</small></sup>  Minä opetan teille, mitä tekee Jumalan käsi; en salaa, mitä Kaikkivaltiaalla on mielessä. </p>
<p id="v12"><sup><small>12</small></sup>  Katso, itse olette kaikki sen nähneet; miksi te turhia kuvittelette? </p>
<p id="v13"><sup><small>13</small></sup>  Tämä on jumalattoman ihmisen osa, Jumalan varaama, tämä on perintöosa, jonka väkivaltaiset Kaikkivaltiaalta saavat. </p>
<p id="v14"><sup><small>14</small></sup>  Jos hänellä on paljonkin lapsia, ovat ne miekan omia; eikä hänen jälkeläisillään ole leipää ravinnoksi. </p>
<p id="v15"><sup><small>15</small></sup>  Jotka häneltä jäävät, ne saattaa rutto hautaan, eivätkä hänen leskensä pidä itkiäisiä. </p>
<p id="v16"><sup><small>16</small></sup>  Jos hän kokoaa hopeata kuin multaa ja kasaa vaatteita kuin savea, </p>
<p id="v17"><sup><small>17</small></sup>  kasatkoon: vanhurskas pukee ne päällensä, ja viaton perii hopean. </p>
<p id="v18"><sup><small>18</small></sup>  Hän rakentaa talonsa niinkuin kointoukka, se on kuin suojus, jonka vartija kyhää. </p>
<p id="v19"><sup><small>19</small></sup>  Rikkaana hän menee levolle: 'Ei häviä mitään'; hän avaa silmänsä, ja kaikki on mennyttä. </p>
<p id="v20"><sup><small>20</small></sup>  Kauhut yllättävät hänet kuin tulvavedet, yöllä tempaa hänet mukaansa rajuilma. </p>
<p id="v21"><sup><small>21</small></sup>  Itätuuli vie hänet, niin että hän menee menojaan, ja puhaltaa hänet pois paikaltansa. </p>
<p id="v22"><sup><small>22</small></sup>  Jumala ampuu häneen nuolensa säälimättä; hänen täytyy paeta hänen kättänsä, minkä voi. </p>
<p id="v23"><sup><small>23</small></sup>  Silloin paukutetaan hänelle kämmeniä ja vihelletään hänelle hänen asuinpaikaltansa." </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fi/Bible/Job/26">Jobin kirja - Luku 26</a></td>
        <td><a href="/fi/Bible/Job/Index">Indeksi</a></td>
        <td><a href="/fi/Bible/Job/28">Jobin kirja - Luku 28</a></td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 27:1--31:40 <i>Lohdutus tulevasta elämästä</i>: <a href="/fi/The_Urantia_Book/148#p6_9">U-k 148:6.9</a>. </li>
</ol>
</div>
