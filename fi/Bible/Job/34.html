<!--
title: Jobin kirja - Luku 34
description: 
published: true
date: 2022-10-6T10:23:20Z
tags: bible, bible—job
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td><a href="/fi/Bible/Job/33">Jobin kirja - Luku 33</a></td>
        <td><a href="/fi/Bible/Job/Index">Indeksi</a></td>
        <td><a href="/fi/Bible/Job/35">Jobin kirja - Luku 35</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Ja Elihu lausui ja sanoi: </p>
<p id="v2"><sup><small>2</small></sup>  "Kuulkaa, te viisaat, minun sanojani, ja kuunnelkaa minua, te tietomiehet. </p>
<p id="v3"><sup><small>3</small></sup>  Sillä korva koettelee sanat, ja suulaki maistaa ruuan maun. </p>
<p id="v4"><sup><small>4</small></sup>  Tutkikaamme, mikä oikein on, koettakaamme yhdessä ymmärtää, mikä hyvä on. </p>
<p id="v5"><sup><small>5</small></sup>  Sillä Job on sanonut: 'Olen oikeassa, mutta Jumala on ottanut minulta oikeuteni. </p>
<p id="v6"><sup><small>6</small></sup>  Vaikka minun puolellani on oikeus, pitäisi minun valhetella; kuolettava nuoli on minuun sattunut, vaikka olen rikoksesta vapaa.' </p>
<p id="v7"><sup><small>7</small></sup>  Kuka mies on sellainen kuin Job, joka juo jumalanpilkkaa niinkuin vettä, </p>
<p id="v8"><sup><small>8</small></sup>  joka yhtyy väärintekijäin seuraan ja vaeltaa jumalattomain miesten parissa? </p>
<p id="v9"><sup><small>9</small></sup>  Sillä hän sanoo: 'Ei hyödy mies siitä, että elää Jumalalle mieliksi'. </p>
<p id="v10"><sup><small>10</small></sup>  Sentähden kuulkaa minua, te ymmärtäväiset miehet: Pois se! Ei Jumalassa ole jumalattomuutta eikä Kaikkivaltiaassa vääryyttä. </p>
<p id="v11"><sup><small>11</small></sup>  Vaan hän kostaa ihmiselle hänen tekonsa ja maksaa miehelle hänen vaelluksensa mukaan. </p>
<p id="v12"><sup><small>12</small></sup>  Totisesti, Jumala ei tee väärin, Kaikkivaltias ei vääristä oikeutta. </p>
<p id="v13"><sup><small>13</small></sup>  Kuka on pannut hänet vallitsemaan maata, ja kuka on perustanut koko maanpiirin? <sup id="cite1"><a href="#fn1">[1]</a></sup></p>
<p id="v14"><sup><small>14</small></sup>  Jos hän ajattelisi vain itseänsä ja palauttaisi luokseen henkensä ja henkäyksensä, </p>
<p id="v15"><sup><small>15</small></sup>  niin kaikki liha yhdessä menehtyisi, ja ihminen tulisi tomuksi jälleen. <sup id="cite2"><a href="#fn2">[2]</a></sup></p>
<p id="v16"><sup><small>16</small></sup>  Jos sinulla on ymmärrystä, niin kuule tätä, ota korviisi sanojeni ääni. </p>
<p id="v17"><sup><small>17</small></sup>  Taitaisiko todella se hallita, joka vihaa oikeutta? Vai tuomitsetko sinä syylliseksi tuon Vanhurskaan, Voimallisen, </p>
<p id="v18"><sup><small>18</small></sup>  joka sanoo kuninkaalle: 'Sinä kelvoton', ruhtinaille: 'Sinä jumalaton', </p>
<p id="v19"><sup><small>19</small></sup>  joka ei pidä päämiesten puolta eikä aseta rikasta vaivaisen edelle, koska he kaikki ovat hänen kättensä tekoa? <sup id="cite3"><a href="#fn3">[3]</a></sup></p>
<p id="v20"><sup><small>20</small></sup>  Tuossa tuokiossa he kuolevat, keskellä yötä; kansat järkkyvät ja häviävät, väkevä siirretään pois käden koskematta. </p>
<p id="v21"><sup><small>21</small></sup>  Sillä hänen silmänsä valvovat ihmisen teitä, ja hän näkee kaikki hänen askeleensa. </p>
<p id="v22"><sup><small>22</small></sup>  Ei ole pimeyttä, ei pilkkopimeää, johon voisivat piiloutua väärintekijät. </p>
<p id="v23"><sup><small>23</small></sup>  Sillä ei tarvitse Jumalan kauan ihmistä tarkata, ennenkuin tämän on astuttava tuomiolle hänen eteensä; </p>
<p id="v24"><sup><small>24</small></sup>  hän musertaa voimalliset tutkimatta ja asettaa toiset heidän sijallensa. </p>
<p id="v25"><sup><small>25</small></sup>  Niinpä hän tuntee heidän tekonsa ja kukistaa heidät yöllä, ja he musertuvat. </p>
<p id="v26"><sup><small>26</small></sup>  Niinkuin jumalattomia hän kurittaa heitä julkisella paikalla, </p>
<p id="v27"><sup><small>27</small></sup>  koska he luopuivat hänestä eivätkä ensinkään huolineet hänen teistään, </p>
<p id="v28"><sup><small>28</small></sup>  vaan saattoivat vaivaisten huudon kohoamaan hänen eteensä, ja hän kuuli kurjain huudon. </p>
<p id="v29"><sup><small>29</small></sup>  Ja jos hän on hiljaa, kuka häntä siitä tuomitsee? Jos hän peittää kasvonsa, kuka voi häntä katsella? Niin kansaa kuin kutakin ihmistä hän valvoo, </p>
<p id="v30"><sup><small>30</small></sup>  ettei pääse hallitsemaan jumalaton ihminen, ei kukaan niistä, jotka ovat kansalle paulana. </p>
<p id="v31"><sup><small>31</small></sup>  Sillä onko tässä sanottu Jumalalle: 'Kyllä minä kärsin, en enää pahoin tee. </p>
<p id="v32"><sup><small>32</small></sup>  Mitä en näe, neuvo minulle; jos olen tehnyt vääryyttä, en sitä enää tee.' </p>
<p id="v33"><sup><small>33</small></sup>  Sinunko mielesi mukaan tulisi hänen kostaa, koska olet niin tyytymätön? Niin, sinun on tehtävä valinta eikä minun; puhu, mitä tiedät. </p>
<p id="v34"><sup><small>34</small></sup>  Ymmärtäväiset miehet sanovat minulle, viisas mies, joka minua kuulee, virkkaa: </p>
<p id="v35"><sup><small>35</small></sup>  'Job puhuu taitamattomasti, ja hänen sanansa ovat ymmärrystä vailla. </p>
<p id="v36"><sup><small>36</small></sup>  Jospa Jobia koeteltaisiin ainiaan, koska hän vastaa väärintekijäin tavalla! </p>
<p id="v37"><sup><small>37</small></sup>  Sillä hän lisää syntiä syntiin, lyö kämmentä keskellämme ja syytää sanoja Jumalaa vastaan.'" </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fi/Bible/Job/33">Jobin kirja - Luku 33</a></td>
        <td><a href="/fi/Bible/Job/Index">Indeksi</a></td>
        <td><a href="/fi/Bible/Job/35">Jobin kirja - Luku 35</a></td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 34:13 <i>Jumala määrääjänä</i>: <a href="/fi/The_Urantia_Book/2#p1_2">U-k 2:1.2</a>. </li>
  <li id="fn2"><a href="#cite2">↑</a> 34:15 <i># 2 Pölystä pölyksi</i>: <a href="/fi/The_Urantia_Book/89#p6_7">U-k 89:6.7</a>.  <i>Pölystä pölyksi</i>: <a href="/fi/The_Urantia_Book/112#p3_5">U-k 112:3.5</a>. </li>
  <li id="fn3"><a href="#cite3">↑</a> 34:19 <i>Jumala ei katso henkilöitä</i>: <a href="/fi/The_Urantia_Book/1#p4_6">U-k 1:4.6</a>.  <i>Kaikki ihmiset ovat hengellisesti tasa-arvoisia</i>: <a href="/fi/The_Urantia_Book/134#p4_7">U-k 134:4.7</a>.  <i>Jumala ei katso henkilöitä</i>: <a href="/fi/The_Urantia_Book/133#p0_3">U-k 133:0.3</a>.  <i>Ei kunnioiteta henkilöitä</i>: <a href="/fi/The_Urantia_Book/148#p6_2">U-k 148:6.2</a>.  <i>Jumala ei katso henkilöitä</i>: <a href="/fi/The_Urantia_Book/40#p10_13">U-k 40:10.13</a>.  <i>Ei kunnioiteta henkilöitä</i>: <a href="/fi/The_Urantia_Book/143#p1_5">U-k 143:1.5</a>.  <i>Ei juutalainen eikä pakana</i>: <a href="/fi/The_Urantia_Book/137#p8_11">U-k 137:8.11</a>.  <i>Jumala ei kunnioita rotuja</i>: <a href="/fi/The_Urantia_Book/155#p6_2">U-k 155:6.2</a>.  <i>Jumala ei katso henkilöitä</i>: <a href="/fi/The_Urantia_Book/3#p1_12">U-k 3:1.12</a>.  <i>Jumala ei katso henkilöitä</i>: <a href="/fi/The_Urantia_Book/2#p3_1">U-k 2:3.1</a>.  <i>Jumala ei katso henkilöitä</i>: <a href="/fi/The_Urantia_Book/12#p7_8">U-k 12:7.8</a>.  <i>Jumala ei katso henkilöitä</i>: <a href="/fi/The_Urantia_Book/192#p2_2">U-k 192:2.2</a>.  <i>Ei kunnioiteta henkilöitä</i>: <a href="/fi/The_Urantia_Book/117#p6_22">U-k 117:6.22</a>.  <i>Jeesus ei kunnioita ihmisiä</i>: <a href="/fi/The_Urantia_Book/174#p2_2">U-k 174:2.2</a>.  <i>Jeesus ei kunnioita ihmisiä</i>: <a href="/fi/The_Urantia_Book/139#p10_9">U-k 139:10.9</a>.  <i>Henkilöiden tasa-arvo</i>: <a href="/fi/The_Urantia_Book/150#p1_3">U-k 150:1.3</a>.  <i>Jumala ei katso henkilöitä</i>: <a href="/fi/The_Urantia_Book/112#p0_10">U-k 112:0.10</a>.  <i>Ei kunnioiteta henkilöitä</i>: <a href="/fi/The_Urantia_Book/137#p8_6">U-k 137:8.6</a>.  <i>Jumala ei katso henkilöitä</i>: <a href="/fi/The_Urantia_Book/166#p4_11">U-k 166:4.11</a>.  <i>Jumala ei suosi ketään</i>: <a href="/fi/The_Urantia_Book/156#p2_4">U-k 156:2.4</a>.  <i>Ei juutalaisten eikä pakanoiden Jumala</i>: <a href="/fi/The_Urantia_Book/140#p1_2">U-k 140:1.2</a>.  <i>Kaikkien Jumalaa etsivien tasa-arvo</i>: <a href="/fi/The_Urantia_Book/138#p4_2">U-k 138:4.2</a>.  <i>Valtakunnassa ei ole eroja</i>: <a href="/fi/The_Urantia_Book/190#p3_1">U-k 190:3.1</a>.  <i>Jumala ei katso henkilöitä</i>: <a href="/fi/The_Urantia_Book/175#p2_3">U-k 175:2.3</a>.  <i>Ei juutalainen eikä pakana</i>: <a href="/fi/The_Urantia_Book/190#p4_1">U-k 190:4.1</a>.  <i>Jumala/Poika ei kunnioita ihmisiä</i>: <a href="/fi/The_Urantia_Book/181#p2_14">U-k 181:2.14</a>. </li>
</ol>
</div>
