<!--
title: Jobin kirja - Luku 21
description: 
published: true
date: 2022-8-14T17:23:51Z
tags: 
editor: ckeditor
dateCreated: 2022-8-14T17:23:51Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/fi/Bible/Job/20">Jobin kirja - Luku 20</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/fi/Bible/Job/Index">Indeksi</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/fi/Bible/Job/22">Jobin kirja - Luku 22</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Job vastasi ja sanoi: </p>
<p id="v2"><sup><small>2</small></sup>  "Kuulkaa, kuulkaa minun sanojani ja suokaa minulle se lohdutus! </p>
<p id="v3"><sup><small>3</small></sup>  Kärsikää minua, että saan puhua. Kun olen puhunut, pilkatkaa sitten. </p>
<p id="v4"><sup><small>4</small></sup>  Ihmisiäkö vastaan minä valitan? Tahi kuinka en kävisi kärsimättömäksi? </p>
<p id="v5"><sup><small>5</small></sup>  Kääntykää minuun, niin tyrmistytte ja panette kätenne suullenne. </p>
<p id="v6"><sup><small>6</small></sup>  Kun käyn ajattelemaan, niin kauhistun, ja vavistus valtaa ruumiini: </p>
<p id="v7"><sup><small>7</small></sup>  Miksi jumalattomat saavat elää, vanheta, jopa voimassa vahvistua? </p>
<p id="v8"><sup><small>8</small></sup>  Heidän sukunsa on vankkana heidän edessään, heidän jälkeläisensä heidän silmäinsä alla. </p>
<p id="v9"><sup><small>9</small></sup>  Heidän kotinsa ovat rauhassa, kauhuista kaukana; ei satu heihin Jumalan vitsa. <sup id="cite1"><a href="#fn1">[1]</a></sup></p>
<p id="v10"><sup><small>10</small></sup>  Hänen sonninsa polkee eikä turhaan, hänen lehmänsä poikii eikä kesken. </p>
<p id="v11"><sup><small>11</small></sup>  Poikansa he laskevat ulos niinkuin lammaslauman, heidän lapsensa hyppelevät leikiten. </p>
<p id="v12"><sup><small>12</small></sup>  He virittävät laulujaan vaskirummun ja kanteleen kaikuessa ja iloitsevat huilun soidessa. </p>
<p id="v13"><sup><small>13</small></sup>  He viettävät päivänsä onnessa, mutta äkkiä heidät säikähytetään alas tuonelaan. </p>
<p id="v14"><sup><small>14</small></sup>  Ja kuitenkin he sanoivat Jumalalle: 'Mene pois meidän luotamme, sinun teistäsi emme tahdo tietää. </p>
<p id="v15"><sup><small>15</small></sup>  Mikä on Kaikkivaltias, että häntä palvelisimme? Ja mitä hyötyä meillä on siitä, että häntä rukoilemme?' </p>
<p id="v16"><sup><small>16</small></sup>  Katso, heidän onnensa ei ole heidän omassa kädessänsä. Jumalattomain neuvo olkoon minusta kaukana. <sup id="cite2"><a href="#fn2">[2]</a></sup></p>
<p id="v17"><sup><small>17</small></sup>  Kuinkapa usein jumalattomain lamppu sammuu ja heidät yllättää heidän turmionsa? Kuinkapa usein hän jakelee arpaosat vihassansa? </p>
<p id="v18"><sup><small>18</small></sup>  Ovatko he niinkuin tuulen vietävät oljet, niinkuin akanat, jotka tuulispää tempaa mukaansa? </p>
<p id="v19"><sup><small>19</small></sup>  Jumala muka säästää hänen lapsilleen hänen onnettomuutensa. Kostakoon hän hänelle itselleen, niin että hän sen tuntee. </p>
<p id="v20"><sup><small>20</small></sup>  Nähköön hän perikatonsa omin silmin, juokoon itse Kaikkivaltiaan vihan. </p>
<p id="v21"><sup><small>21</small></sup>  Sillä mitä hän välittää perheestänsä, jälkeensä jäävistä, kun hänen kuukausiensa luku on täysi! </p>
<p id="v22"><sup><small>22</small></sup>  Onko opetettava ymmärrystä Jumalalle, hänelle, joka taivaallisetkin tuomitsee? </p>
<p id="v23"><sup><small>23</small></sup>  Toinen kuolee täydessä onnessansa, kaikessa rauhassa ja levossa; </p>
<p id="v24"><sup><small>24</small></sup>  hänen astiansa ovat maitoa täynnä, ja hänen luunsa juotetaan ytimellä. </p>
<p id="v25"><sup><small>25</small></sup>  Toinen kuolee katkeralla mielellä, saamatta onnea maistaa. </p>
<p id="v26"><sup><small>26</small></sup>  Yhdessä he panevat maata multaan, ja madot peittävät heidät. </p>
<p id="v27"><sup><small>27</small></sup>  Katso, minä tunnen teidän ajatuksenne ja juonet, joilla mielitte sortaa minut. </p>
<p id="v28"><sup><small>28</small></sup>  Kun sanotte: 'Missä on nyt mahtimiehen talo, missä maja, jossa jumalattomat asuivat?' </p>
<p id="v29"><sup><small>29</small></sup>  niin ettekö ole kysyneet maita kulkeneilta? Ette voi kieltää, mitä he ovat todeksi nähneet, </p>
<p id="v30"><sup><small>30</small></sup>  että paha säästetään onnettomuuden päivältä, vihan päivältä hänet saatetaan suojaan. </p>
<p id="v31"><sup><small>31</small></sup>  Kuka puhuu hänelle vasten kasvoja hänen vaelluksestaan, kuka kostaa hänelle, mitä hän on tehnyt? </p>
<p id="v32"><sup><small>32</small></sup>  Hänet saatetaan kalmistoon, ja hänen hautakumpuansa vaalitaan. </p>
<p id="v33"><sup><small>33</small></sup>  Kepeät ovat hänelle laakson turpeet. Kaikki ihmiset seuraavat hänen jäljessänsä, niinkuin epälukuiset ovat kulkeneet hänen edellänsä. </p>
<p id="v34"><sup><small>34</small></sup>  Kuinka tuotte minulle niin turhaa lohdutusta? Entä vastauksenne - niistä jää pelkkä petollisuus jäljelle." </p>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 21:9 <i>Pelosta pelastettu</i>: <a href="/fi/The_Urantia_Book/95#p4_3">U-k 95:4.3</a>. </li>
  <li id="fn2"><a href="#cite2">↑</a> 21:16-21 <i>Job vetoaa Jumalaan</i>: <a href="/fi/The_Urantia_Book/148#p6_9">U-k 148:6.9</a>. </li>
</ol>
</div>
