<!--
title: Jobin kirja - Luku 37
description: 
published: true
date: 2022-8-14T17:23:51Z
tags: 
editor: ckeditor
dateCreated: 2022-8-14T17:23:51Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/fi/Bible/Job/36">Jobin kirja - Luku 36</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/fi/Bible/Job/Index">Indeksi</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/fi/Bible/Job/38">Jobin kirja - Luku 38</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  "Niin, siitä vapisee sydämeni ja hypähtää paikoiltansa. </p>
<p id="v2"><sup><small>2</small></sup>  Kuulkaa, kuulkaa hänen äänensä pauhinaa ja kohinaa, joka käy hänen suustansa. </p>
<p id="v3"><sup><small>3</small></sup>  Hän laskee sen kaikumaan kaiken taivaan alla, lähettää leimauksensa maan ääriin asti. </p>
<p id="v4"><sup><small>4</small></sup>  Sen kintereillä ärjyy ääni, hän korottaa väkevän äänensä jylinän, eikä hän säästä salamoitaan, äänensä raikuessa. </p>
<p id="v5"><sup><small>5</small></sup>  Ihmeellisesti Jumala korottaa äänensä jylinän, hän tekee suuria tekoja, joita emme käsittää taida. </p>
<p id="v6"><sup><small>6</small></sup>  Sillä hän sanoo lumelle: 'Putoa maahan', samoin sadekuurolle, rankkasateittensa ryöpylle. </p>
<p id="v7"><sup><small>7</small></sup>  Niin hän kytkee jokaiselta kädet, että kaikki ihmiset hänen tekonsa tietäisivät. </p>
<p id="v8"><sup><small>8</small></sup>  Pedot vetäytyvät piiloon ja pysyvät luolissansa. </p>
<p id="v9"><sup><small>9</small></sup>  Tähtitarhasta tulee tuulispää, pohjan ilmalta pakkanen. </p>
<p id="v10"><sup><small>10</small></sup>  Jumalan henkäyksestä syntyy jää, ja aavat vedet ahdistuvat. </p>
<p id="v11"><sup><small>11</small></sup>  Hän myös kuormittaa pilvet kosteudella ja hajottaa välähtelevät ukkosvaarunsa. </p>
<p id="v12"><sup><small>12</small></sup>  Ne vyöryvät sinne tänne hänen ohjauksestaan, tehdäkseen maanpiirin päällä kaiken, mitä hän niille määrää. </p>
<p id="v13"><sup><small>13</small></sup>  Hän antaa niiden osua milloin maalle vitsaukseksi, milloin siunaukseksi. </p>
<p id="v14"><sup><small>14</small></sup>  Ota tämä korviisi, Job; pysähdy ja tarkkaa Jumalan ihmetöitä. </p>
<p id="v15"><sup><small>15</small></sup>  Tiedätkö, kuinka Jumala niillä tekonsa teettää ja kuinka hän antaa pilviensä leimausten loistaa? </p>
<p id="v16"><sup><small>16</small></sup>  Käsitätkö pilvien punnituksen, hänen ihmeensä, joka on kaikkitietävä? <sup id="cite1"><a href="#fn1">[1]</a></sup></p>
<p id="v17"><sup><small>17</small></sup>  Sinä, jonka vaatteet kuumenevat, kun maa on raukeana etelän helletuulesta, </p>
<p id="v18"><sup><small>18</small></sup>  kaarrutatko sinä hänen kanssansa taivaan, joka on vahva kuin valettu kuvastin? </p>
<p id="v19"><sup><small>19</small></sup>  Neuvo, mitä meidän on hänelle sanottava; pimeydessämme emme voi tuoda esiin mitään. </p>
<p id="v20"><sup><small>20</small></sup>  Olisiko hänelle ilmoitettava, että tahtoisin puhua? Kukapa vaatisi omaa tuhoansa! </p>
<p id="v21"><sup><small>21</small></sup>  Ja nyt: ei voida katsella valoa, joka kirkkaana loistaa, kun tuuli on puhaltanut puhdistaen taivaan. </p>
<p id="v22"><sup><small>22</small></sup>  Pohjoisesta tulee kultainen hohde; Jumalan yllä on peljättävä valtasuuruus. </p>
<p id="v23"><sup><small>23</small></sup>  Kaikkivaltiasta emme saata käsittää, häntä, joka on suuri voimassa, joka ei oikeutta ja täydellistä vanhurskautta polje. <sup id="cite2"><a href="#fn2">[2]</a></sup></p>
<p id="v24"><sup><small>24</small></sup>  Sentähden peljätkööt häntä ihmiset; hän ei katso keneenkään, joka on omasta mielestään viisas." </p>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 37:16 <i># 1 Täydellinen tiedossa</i>: <a href="/fi/The_Urantia_Book/3#p3_1">U-k 3:3.1</a>.  <i>Hän, joka tasapainottaa pilvet</i>: <a href="/fi/The_Urantia_Book/3#p3_1">U-k 3:3.1</a>. </li>
  <li id="fn2"><a href="#cite2">↑</a> 37:23 <i>Osa 1: äärettömän koskettaminen</i>: <a href="/fi/The_Urantia_Book/2#p1_1">U-k 2:1.1</a>.  <i>Jumalan voima</i>: <a href="/fi/The_Urantia_Book/1#p1_4">U-k 1:1.4</a>.  <i>Osa 3: Kaikkivaltiaan koskettaminen</i>: <a href="/fi/The_Urantia_Book/96#p6_4">U-k 96:6.4</a>.  <i>Voima</i>: <a href="/fi/The_Urantia_Book/131#p10_6">U-k 131:10.6</a>.  <i>Kaikkivaltias</i>: <a href="/fi/The_Urantia_Book/142#p3_7">U-k 142:3.7</a>.  <i>Voiman, tuomion Jumala,</i>: <a href="/fi/The_Urantia_Book/96#p6_3">U-k 96:6.3</a>.  <i>Jumala on kaikkivoipa</i>: <a href="/fi/The_Urantia_Book/131#p10_3">U-k 131:10.3</a>. </li>
</ol>
</div>
