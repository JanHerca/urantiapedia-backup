<!--
title: Jobin kirja - Luku 42
description: 
published: true
date: 2022-8-14T17:23:51Z
tags: 
editor: ckeditor
dateCreated: 2022-8-14T17:23:51Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/fi/Bible/Job/41">Jobin kirja - Luku 41</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/fi/Bible/Job/Index">Indeksi</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"> </td>
      </tr>
    </tbody>
  </table>
</figure>
<p id="v1"><sup><small>1</small></sup>  Silloin Job vastasi Herralle ja sanoi: </p>
<p id="v2"><sup><small>2</small></sup>  "Minä tiedän, että sinä voit kaikki ja ettei mikään päätöksesi ole sinulle mahdoton toteuttaa. </p>
<p id="v3"><sup><small>3</small></sup>  'Kuka peittää minun aivoitukseni taitamattomasti?' Siis on niin: minä puhuin ymmärtämättömästi, asioista, jotka ovat ylen ihmeelliset minun käsittää. </p>
<p id="v4"><sup><small>4</small></sup>  Kuule siis, niin minä puhun; minä kysyn, opeta sinä minua. </p>
<p id="v5"><sup><small>5</small></sup>  Korvakuulolta vain olin sinusta kuullut, mutta nyt on silmäni sinut nähnyt. </p>
<p id="v6"><sup><small>6</small></sup>  Sentähden minä peruutan puheeni ja kadun tomussa ja tuhassa." <sup id="cite1"><a href="#fn1">[1]</a></sup></p>
<p id="v7"><sup><small>7</small></sup>  Mutta senjälkeen kuin Herra oli puhunut Jobille nämä sanat, sanoi Herra teemanilaiselle Elifaalle: "Minun vihani on syttynyt sinua ja sinun kahta ystävääsi kohtaan, koska ette ole puhuneet minusta oikein niinkuin minun palvelijani Job. </p>
<p id="v8"><sup><small>8</small></sup>  Ottakaa siis seitsemän mullikkaa ja seitsemän oinasta, käykää minun palvelijani Jobin luo ja uhratkaa puolestanne polttouhri, ja minun palvelijani Job rukoilkoon teidän puolestanne. Tehdäkseni hänelle mieliksi en saata teitä häpeälliseen rangaistukseen siitä, ettette puhuneet minusta oikein niinkuin minun palvelijani Job." </p>
<p id="v9"><sup><small>9</small></sup>  Niin teemanilainen Elifas, suuhilainen Bildad ja naemalainen Soofar menivät ja tekivät, niinkuin Herra oli heille puhunut; ja Herra teki Jobille mieliksi. </p>
<p id="v10"><sup><small>10</small></sup>  Ja kun Job rukoili ystäväinsä puolesta, käänsi Herra Jobin kohtalon, ja Herra antoi Jobille kaikkea kaksin verroin enemmän, kuin hänellä ennen oli ollut. </p>
<p id="v11"><sup><small>11</small></sup>  Ja kaikki hänen veljensä ja sisarensa ja kaikki hänen entiset tuttavansa tulivat hänen tykönsä ja aterioitsivat hänen kanssaan hänen talossansa, ja he surkuttelivat ja lohduttivat häntä kaikesta siitä onnettomuudesta, jonka Herra oli antanut kohdata häntä. Ja he antoivat kukin hänelle yhden kesitan ja yhden kultarenkaan. </p>
<p id="v12"><sup><small>12</small></sup>  Ja Herra siunasi Jobin elämän loppupuolta vielä enemmän kuin sen alkua, niin että hän sai neljätoista tuhatta lammasta, kuusi tuhatta kamelia, tuhat härkäparia ja tuhat aasintammaa. </p>
<p id="v13"><sup><small>13</small></sup>  Ja hän sai seitsemän poikaa ja kolme tytärtä. </p>
<p id="v14"><sup><small>14</small></sup>  Ensimmäiselle hän antoi nimen Jemima, toiselle nimen Kesia ja kolmannelle nimen Keren-Happuk. </p>
<p id="v15"><sup><small>15</small></sup>  Eikä ollut koko maassa niin kauniita naisia kuin Jobin tyttäret; ja heidän isänsä antoi heille perintöosan heidän veljiensä rinnalla. </p>
<p id="v16"><sup><small>16</small></sup>  Tämän jälkeen Job eli vielä sataneljäkymmentä vuotta ja sai nähdä lapsensa ja lastensa lapset neljänteen polveen asti. </p>
<p id="v17"><sup><small>17</small></sup>  Sitten Job kuoli vanhana ja elämästä kyllänsä saaneena. </p>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 42:6 <i>Säkki ja tuhka</i>: <a href="/fi/The_Urantia_Book/163#p6_5">U-k 163:6.5</a>.  <i>Minä inhoan itseäni</i>: <a href="/fi/The_Urantia_Book/148#p6_3">U-k 148:6.3</a>. </li>
</ol>
</div>
