<!--
title: Kirje Titukselle - Luku 1
description: 
published: true
date: 2022-10-6T10:23:21Z
tags: bible, bible—titus
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td> </td>
        <td><a href="/fi/Bible/Titus/Index">Indeksi</a></td>
        <td><a href="/fi/Bible/Titus/2">Kirje Titukselle - Luku 2</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Paavali, Jumalan palvelija ja Jeesuksen Kristuksen apostoli Jumalan valittujen uskoa ja sen totuuden tuntemista varten, joka on jumalisuuden mukainen, </p>
<p id="v2"><sup><small>2</small></sup>  apostoli sen iankaikkisen elämän toivon perusteella, jonka Jumala, joka ei valhettele, on luvannut ennen ikuisia aikoja - <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  mutta kun aika oli tullut, ilmoitti hän sanansa saarnassa, joka on uskottu minulle Jumalan, meidän vapahtajamme, käskyn mukaan: </p>
<p id="v4"><sup><small>4</small></sup>  Tiitukselle, oikealle pojalleni yhteisen uskomme perusteella. Armo ja rauha Isältä Jumalalta ja meidän Vapahtajaltamme Kristukselta Jeesukselta! </p>
<p id="v5"><sup><small>5</small></sup>  Minä jätin sinut Kreettaan sitä varten, että järjestäisit, mitä vielä jäi järjestämättä, ja että asettaisit, niinkuin minä sinulle määräsin, joka kaupunkiin vanhimmat, <sup id="cite2"><a href="#fn2">[2]</a></sup></p>
<p id="v6"><sup><small>6</small></sup>  jos missä olisi joku nuhteeton, yhden vaimon mies, jonka lapset ovat uskovia, eivät irstaudesta syytettyjä eivätkä niskoittelevia. </p>
<p id="v7"><sup><small>7</small></sup>  Sillä seurakunnan kaitsijan on, niinkuin Jumalan huoneenhaltijan tulee, oltava nuhteeton, ei itserakas, ei pikavihainen, ei juomari, ei tappelija, ei häpeällisen voiton pyytäjä, </p>
<p id="v8"><sup><small>8</small></sup>  vaan vieraanvarainen, hyvää rakastava, maltillinen, oikeamielinen, pyhä, itsensähillitseväinen; </p>
<p id="v9"><sup><small>9</small></sup>  hänen tulee pysyä kiinni opinmukaisessa, luotettavassa sanassa, että olisi kykenevä sekä neuvomaan terveellä opilla että kumoamaan vastaansanojain väitteet. </p>
<p id="v10"><sup><small>10</small></sup>  Sillä paljon on niskoittelevia, turhanpuhujia ja eksyttäjiä, varsinkin ympärileikattujen joukossa; <sup id="cite3"><a href="#fn3">[3]</a></sup></p>
<p id="v11"><sup><small>11</small></sup>  semmoisilta on suu tukittava, sillä he kääntävät ylösalaisin kokonaisia huonekuntia opettamalla sopimattomia häpeällisen voiton vuoksi. </p>
<p id="v12"><sup><small>12</small></sup>  Eräs heistä, heidän oma profeettansa, on sanonut: "Petturi Kreetan mies, peto ilkeä, laiskurivatsa". </p>
<p id="v13"><sup><small>13</small></sup>  Tämä todistus on tosi; sentähden nuhtele heitä ankarasti, että tulisivat uskossa terveiksi </p>
<p id="v14"><sup><small>14</small></sup>  eivätkä kiinnittäisi huomiotansa juutalaisiin taruihin eikä totuudesta pois kääntyvien ihmisten käskyihin. </p>
<p id="v15"><sup><small>15</small></sup>  Kaikki on puhdasta puhtaille; mutta saastaisille ja uskottomille ei mikään ole puhdasta, vaan heidän sekä mielensä että omatuntonsa on saastainen. </p>
<p id="v16"><sup><small>16</small></sup>  He väittävät tuntevansa Jumalan, mutta teoillaan he hänet kieltävät, sillä he ovat inhottavia ja tottelemattomia ja kaikkiin hyviin tekoihin kelvottomia. <sup id="cite4"><a href="#fn4">[4]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td> </td>
        <td><a href="/fi/Bible/Titus/Index">Indeksi</a></td>
        <td><a href="/fi/Bible/Titus/2">Kirje Titukselle - Luku 2</a></td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 1:2 <i>Ikuinen elämä</i>: <a href="/fi/The_Urantia_Book/101#p6_8">U-k 101:6.8</a>.  <i>Elämä kuoleman jälkeen</i>: <a href="/fi/The_Urantia_Book/121#p5_11">U-k 121:5.11</a>.  <i>Ikuinen / ikuinen elämä</i>: <a href="/fi/The_Urantia_Book/170#p2_20">U-k 170:2.20</a>.  <i>Ikuinen elämä</i>: <a href="/fi/The_Urantia_Book/2#p2_1">U-k 2:2.1</a>.  <i>Ikuinen elämä</i>: <a href="/fi/The_Urantia_Book/146#p3_7">U-k 146:3.7</a>.  <i>Uskovilla on iankaikkinen elämä</i>: <a href="/fi/The_Urantia_Book/153#p2_11">U-k 153:2.11</a>.  <i>Usko totuuteen, hanki iankaikkinen elämä</i>: <a href="/fi/The_Urantia_Book/157#p6_10">U-k 157:6.10</a>.  <i>Uskovat elävät ikuisesti</i>: <a href="/fi/The_Urantia_Book/190#p5_4">U-k 190:5.4</a>.  <i>Ikuinen / ikuinen elämä</i>: <a href="/fi/The_Urantia_Book/181#p2_11">U-k 181:2.11</a>.  <i>Toivoa iankaikkiseen elämään</i>: <a href="/fi/The_Urantia_Book/170#p2_2">U-k 170:2.2</a>.  <i>Uskon pojat eivät koskaan kuole</i>: <a href="/fi/The_Urantia_Book/193#p1_2">U-k 193:1.2</a>.  <i>Elä ikuisesti</i>: <a href="/fi/The_Urantia_Book/27#p1_5">U-k 27:1.5</a>.  <i>Ikuinen elämä</i>: <a href="/fi/The_Urantia_Book/162#p2_7">U-k 162:2.7</a>.  <i>Uskovaiset eivät koskaan kuole</i>: <a href="/fi/The_Urantia_Book/162#p7_5">U-k 162:7.5</a>.  <i>Ikuinen elämä</i>: <a href="/fi/The_Urantia_Book/3#p0_1">U-k 3:0.1</a>.  <i>Joka uskoo, ei kuole koskaan</i>: <a href="/fi/The_Urantia_Book/168#p0_7">U-k 168:0.7</a>.  <i>Ikuisen elämän antaja</i>: <a href="/fi/The_Urantia_Book/128#p1_10">U-k 128:1.10</a>. </li>
  <li id="fn2"><a href="#cite2">↑</a> 1:5 <i>Kreetalaiset uskovat</i>: <a href="/fi/The_Urantia_Book/130#p6_5">U-k 130:6.5</a>. </li>
  <li id="fn3"><a href="#cite3">↑</a> 1:10-16 <i>Paavalin kovat sanat</i>: <a href="/fi/The_Urantia_Book/130#p5_1">U-k 130:5.1</a>. </li>
  <li id="fn4"><a href="#cite4">↑</a> 1:16 <i>Jumalan tietoisuus</i>: <a href="/fi/The_Urantia_Book/1#p2_3">U-k 1:2.3</a>. </li>
</ol>
</div>
