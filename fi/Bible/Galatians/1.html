<!--
title: Kirje galatalaisille - Luku 1
description: 
published: true
date: 2022-8-14T17:23:51Z
tags: 
editor: ckeditor
dateCreated: 2022-8-14T17:23:51Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"> </td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/fi/Bible/Galatians/Index">Indeksi</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/fi/Bible/Galatians/2">Kirje galatalaisille - Luku 2</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Paavali, apostoli, virkansa saanut, ei ihmisiltä eikä ihmisen kautta, vaan Jeesuksen Kristuksen kautta ja Isän Jumalan, joka on hänet kuolleista herättänyt, </p>
<p id="v2"><sup><small>2</small></sup>  ja kaikki veljet, jotka ovat minun kanssani, Galatian seurakunnille. </p>
<p id="v3"><sup><small>3</small></sup>  Armo teille ja rauha Jumalalta, meidän Isältämme, ja Herralta Jeesukselta Kristukselta, </p>
<p id="v4"><sup><small>4</small></sup>  joka antoi itsensä alttiiksi meidän syntiemme tähden, pelastaaksensa meidät nykyisestä pahasta maailmanajasta meidän Jumalamme ja Isämme tahdon mukaan! <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  Hänen olkoon kunnia aina ja iankaikkisesti! Amen. </p>
<p id="v6"><sup><small>6</small></sup>  Minua kummastuttaa, että te niin äkkiä käännytte hänestä, joka on kutsunut teidät Kristuksen armossa, pois toisenlaiseen evankeliumiin, <sup id="cite2"><a href="#fn2">[2]</a></sup></p>
<p id="v7"><sup><small>7</small></sup>  joka kuitenkaan ei ole mikään toinen; on vain eräitä, jotka hämmentävät teitä ja tahtovat vääristellä Kristuksen evankeliumin. </p>
<p id="v8"><sup><small>8</small></sup>  Mutta vaikka me, tai vaikka enkeli taivaasta julistaisi teille evankeliumia, joka on vastoin sitä, minkä me olemme teille julistaneet, hän olkoon kirottu. </p>
<p id="v9"><sup><small>9</small></sup>  Niinkuin ennenkin olemme sanoneet, niin sanon nytkin taas: jos joku julistaa teille evankeliumia, joka on vastoin sitä, minkä te olette saaneet, hän olkoon kirottu. </p>
<p id="v10"><sup><small>10</small></sup>  Ihmistenkö suosiota minä nyt etsin vai Jumalan? Tai ihmisillekö pyydän olla mieliksi? Jos minä vielä tahtoisin olla ihmisille mieliksi, en olisi Kristuksen palvelija. </p>
<p id="v11"><sup><small>11</small></sup>  Sillä minä teen teille tiettäväksi, veljet, että minun julistamani evankeliumi ei ole ihmisten mukaista; </p>
<p id="v12"><sup><small>12</small></sup>  enkä minä olekaan sitä ihmisiltä saanut, eikä sitä ole minulle opetettu, vaan Jeesus Kristus on sen minulle ilmoittanut. </p>
<p id="v13"><sup><small>13</small></sup>  Olettehan kuulleet minun entisestä vaelluksestani juutalaisuudessa, että minä ylenmäärin vainosin Jumalan seurakuntaa ja sitä hävitin </p>
<p id="v14"><sup><small>14</small></sup>  ja että edistyin juutalaisuudessa pitemmälle kuin monet samanikäiset heimossani ja ylen innokkaasti kiivailin isieni perinnäissääntöjen puolesta. </p>
<p id="v15"><sup><small>15</small></sup>  Mutta kun hän, joka äitini kohdusta saakka on minut erottanut ja kutsunut armonsa kautta, näki hyväksi </p>
<p id="v16"><sup><small>16</small></sup>  ilmaista minussa Poikansa, että minä julistaisin evankeliumia hänestä pakanain seassa, niin minä heti alunpitäenkään en kysynyt neuvoa lihalta ja vereltä, </p>
<p id="v17"><sup><small>17</small></sup>  enkä lähtenyt ylös Jerusalemiin niiden luo, jotka ennen minua olivat apostoleja, vaan menin pois Arabiaan ja palasin taas takaisin Damaskoon. </p>
<p id="v18"><sup><small>18</small></sup>  Sitten, kolmen vuoden kuluttua, minä menin ylös Jerusalemiin tutustuakseni Keefaaseen ja jäin hänen tykönsä viideksitoista päiväksi. </p>
<p id="v19"><sup><small>19</small></sup>  Mutta muita apostoleja minä en nähnyt; näin ainoastaan Jaakobin, Herran veljen. <sup id="cite3"><a href="#fn3">[3]</a></sup></p>
<p id="v20"><sup><small>20</small></sup>  Ja mitä kirjoitan teille, katso, Jumalan kasvojen edessä minä sanon, etten valhettele. </p>
<p id="v21"><sup><small>21</small></sup>  Sitten menin Syyrian ja Kilikian paikkakuntiin. </p>
<p id="v22"><sup><small>22</small></sup>  Mutta olin kasvoiltani tuntematon Juudean seurakunnille, jotka ovat Kristuksessa. </p>
<p id="v23"><sup><small>23</small></sup>  Heidän kuuloonsa oli vain tullut: "Meidän entinen vainoojamme julistaa nyt sitä uskoa, jota hän ennen hävitti"; </p>
<p id="v24"><sup><small>24</small></sup>  ja he ylistivät Jumalaa minun tähteni. </p>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 1:4 <i>Jumala: Kaikkien ihmisten rakastava Isä</i>: <a href="/fi/The_Urantia_Book/194#p4_6">U-k 194:4.6</a>.  <i>Jumala on meidän isämme</i>: <a href="/fi/The_Urantia_Book/149#p6_8">U-k 149:6.8</a>.  <i>Jumala on meidän isämme</i>: <a href="/fi/The_Urantia_Book/141#p4_2">U-k 141:4.2</a>.  <i>Jumala on MINUN ISÄNI</i>: <a href="/fi/The_Urantia_Book/131#p10_5">U-k 131:10.5</a>.  <i>Vapautus pahasta</i>: <a href="/fi/The_Urantia_Book/121#p5_11">U-k 121:5.11</a>. </li>
  <li id="fn2"><a href="#cite2">↑</a> 1:6-9 <i>Raamattu ei ole erehtymätön (Contra)</i>: <a href="/fi/The_Urantia_Book/159#p4_6">U-k 159:4.6</a>. </li>
  <li id="fn3"><a href="#cite3">↑</a> 1:19 <i>Jeesuksen veli Jaakob</i>: <a href="/fi/The_Urantia_Book/123#p1_5">U-k 123:1.5</a>. </li>
</ol>
</div>
