<!--
title: Joosuan kirja - Luku 13
description: 
published: true
date: 2023-11-8T20:28:17Z
tags: bible, bible—joshua
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/Joshua/12">
          <span class="mdi mdi-arrow-left-drop-circle"></span><span class="pl-2">Joosuan kirja - Luku 12</span>
        </a>
        </td>
        <td>
        <a href="/fi/Bible/Joshua/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/Joshua/14">
          <span class="pr-2">Joosuan kirja - Luku 14</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Kun Joosua oli käynyt vanhaksi ja iäkkääksi, sanoi Herra hänelle: "Sinä olet käynyt vanhaksi ja iäkkääksi, mutta vielä on hyvin paljon maata valtaamatta. </p>
<p id="v2"><sup><small>2</small></sup>  Tämä on se maa, mikä vielä on jäljellä: kaikki filistealaisten alueet ja koko gesurilaisten maa. </p>
<p id="v3"><sup><small>3</small></sup>  Siihorista alkaen, joka on itään päin Egyptistä, aina Ekronin alueeseen saakka pohjoiseen päin - se luetaan kanaanilaisten alueeseen - ne viisi filistealaista ruhtinasta, nimittäin Gassan, Asdodin, Askelonin, Gatin ja Ekronin ruhtinaat, niin myöskin avvilaiset </p>
<p id="v4"><sup><small>4</small></sup>  etelässä päin; koko kanaanilaisten maa ja Meara, joka on siidonilaisten, Afekiin saakka, amorilaisten alueeseen saakka; </p>
<p id="v5"><sup><small>5</small></sup>  ja gebalilaisten maa ja koko Libanon, auringonnousun puolella, Hermonin vuoren juurella olevasta Baal-Gaadista siihen saakka, mistä mennään Hamatiin. </p>
<p id="v6"><sup><small>6</small></sup>  Kaikki vuoriston asukkaat Libanonista Misrefot-Majimiin saakka, kaikki siidonilaiset, minä karkoitan israelilaisten tieltä; arvo vain niiden maa Israelin kesken perintöosaksi, niinkuin minä olen sinulle käskyn antanut. </p>
<p id="v7"><sup><small>7</small></sup>  Jaa siis tämä maa perintöosana yhdeksälle sukukunnalle ja toiselle puolelle Manassen sukukuntaa." </p>
<p id="v8"><sup><small>8</small></sup>  Samalla kuin sen toinen puoli olivat näet myöskin ruubenilaiset ja gaadilaiset saaneet perintöosansa, jonka Mooses antoi heille tuolta puolelta Jordanin, idän puolelta, niinkuin Herran palvelija Mooses sen heille antoi, </p>
<p id="v9"><sup><small>9</small></sup>  maan Arnon-joen rannalla olevasta Aroerista ja jokilaakson keskikohdalla olevasta kaupungista alkaen ja koko Meedeban ylätasangon Diiboniin saakka; </p>
<p id="v10"><sup><small>10</small></sup>  ja kaikki Siihonin, amorilaisten kuninkaan, kaupungit, hänen, joka hallitsi Hesbonissa, aina ammonilaisten alueeseen saakka, </p>
<p id="v11"><sup><small>11</small></sup>  ja Gileadin sekä gesurilaisten ja maakatilaisten alueet ja koko Hermonin vuoren ja koko Baasanin Salkaan saakka, </p>
<p id="v12"><sup><small>12</small></sup>  koko Oogin valtakunnan Baasanissa, hänen, joka hallitsi Astarotissa ja Edreissä ja oli viimeisiä refalaisia; nämä Mooses voitti ja karkoitti. </p>
<p id="v13"><sup><small>13</small></sup>  Mutta israelilaiset eivät karkoittaneet gesurilaisia ja maakatilaisia, vaan gesurilaiset ja maakatilaiset jäivät asumaan Israelin keskeen aina tähän päivään asti. </p>
<p id="v14"><sup><small>14</small></sup>  Ainoastaan Leevin sukukunnalle hän ei antanut perintöosaa. Herran, Israelin Jumalan, uhrit ovat sen perintöosa, niinkuin hän on sille puhunut. </p>
<p id="v15"><sup><small>15</small></sup>  Mooses antoi ruubenilaisten sukukunnalle, heidän suvuilleen, maata: </p>
<p id="v16"><sup><small>16</small></sup>  heille tuli alue Arnon-joen rannalla olevasta Aroerista ja jokilaakson keskikohdalla olevasta kaupungista alkaen ja koko ylätasanko Meedeban luona; </p>
<p id="v17"><sup><small>17</small></sup>  Hesbon ynnä kaikki sen alaiset kaupungit, jotka ovat ylätasangolla, Diibon, Baamot-Baal, Beet-Baal-Meon, </p>
<p id="v18"><sup><small>18</small></sup>  Jahas, Kedemot, Meefaat, </p>
<p id="v19"><sup><small>19</small></sup>  Kirjataim, Sibma, Seret-Sahar Laaksovuorella, </p>
<p id="v20"><sup><small>20</small></sup>  Beet-Peor ja Pisgan rinteet ja Beet-Jesimot; </p>
<p id="v21"><sup><small>21</small></sup>  ja kaikki ylätasangon kaupungit ja Siihonin, amorilaisten kuninkaan, koko valtakunta, hänen, joka hallitsi Hesbonissa ja jonka Mooses voitti samalla kuin Midianin ruhtinaat Evin, Rekemin, Suurin, Huurin ja Reban, jotka olivat Siihonin aliruhtinaita ja asuivat siinä maassa. </p>
<p id="v22"><sup><small>22</small></sup>  Muiden mukana, jotka kaatuivat, israelilaiset surmasivat miekalla myöskin Bileamin, Beorin pojan, tietäjän. </p>
<p id="v23"><sup><small>23</small></sup>  Ruubenilaisten raja on Jordan; se on rajana. Tämä on ruubenilaisten, heidän sukujensa, perintöosa, kaupungit kylineen. </p>
<p id="v24"><sup><small>24</small></sup>  Mooses antoi Gaadin sukukunnalle, gaadilaisille, heidän suvuilleen, maata: </p>
<p id="v25"><sup><small>25</small></sup>  heidän alueekseen tuli Jaeser, ja kaikki Gileadin kaupungit ja puolet ammonilaisten maata Aroeriin asti, joka on itään päin Rabbasta, </p>
<p id="v26"><sup><small>26</small></sup>  ja maa Hesbonista Raamat-Mispeen ja Betonimiin saakka, ja Mahanaimista Lidebirin alueeseen saakka; </p>
<p id="v27"><sup><small>27</small></sup>  ja laaksossa: Beet-Raam, Beet-Nimra, Sukkot ja Saafon, loput Siihonin, Hesbonin kuninkaan, valtakunnasta, rajana Jordan Kinneretin järven päähän saakka, tuolla puolella Jordanin, idän puolella. </p>
<p id="v28"><sup><small>28</small></sup>  Tämä on gaadilaisten, heidän sukujensa, perintöosa, kaupungit kylineen. </p>
<p id="v29"><sup><small>29</small></sup>  Mooses antoi toiselle puolelle Manassen sukukuntaa maata, ja se tuli toiselle puolelle Manassen sukukuntaa, heidän suvuilleen: </p>
<p id="v30"><sup><small>30</small></sup>  heidän alueekseen tuli Mahanaimista alkaen koko Baasan, Oogin, Baasanin kuninkaan, koko valtakunta, kaikki Jaairin leirikylät Baasanissa, kuusikymmentä kaupunkia, </p>
<p id="v31"><sup><small>31</small></sup>  ja puolet Gileadia sekä Astarot ja Edrei, Oogin valtakunnan pääkaupungit Baasanissa; tämä tuli Maakirin, Manassen pojan, jälkeläisille, toiselle puolelle Maakirin jälkeläisiä, heidän suvuilleen. </p>
<p id="v32"><sup><small>32</small></sup>  Nämä ovat ne alueet, jotka Mooses jakoi perintöosiksi Mooabin arolla, tuolla puolella Jordanin, Jerikon kohdalla, idän puolella. </p>
<p id="v33"><sup><small>33</small></sup>  Mutta Leevin sukukunnalle Mooses ei antanut perintöosaa. Herra, Israelin Jumala, on heidän perintöosansa, niinkuin hän on heille puhunut. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/Joshua/12">
          <span class="mdi mdi-arrow-left-drop-circle"></span><span class="pl-2">Joosuan kirja - Luku 12</span>
        </a>
        </td>
        <td>
        <a href="/fi/Bible/Joshua/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/Joshua/14">
          <span class="pr-2">Joosuan kirja - Luku 14</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
