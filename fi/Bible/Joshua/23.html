<!--
title: Joosuan kirja - Luku 23
description: 
published: true
date: 2022-10-6T10:23:20Z
tags: bible, bible—joshua
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td><a href="/fi/Bible/Joshua/22">Joosuan kirja - Luku 22</a></td>
        <td><a href="/fi/Bible/Joshua/Index">Indeksi</a></td>
        <td><a href="/fi/Bible/Joshua/24">Joosuan kirja - Luku 24</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Pitkän ajan kuluttua, sitten kuin Herra oli suonut Israelin päästä rauhaan kaikilta sen ympärillä asuvilta vihollisilta, ja kun Joosua oli käynyt vanhaksi ja iäkkääksi, </p>
<p id="v2"><sup><small>2</small></sup>  kutsui Joosua kaiken Israelin, sen vanhimmat, päämiehet, tuomarit ja päällysmiehet ja sanoi heille: "Minä olen käynyt vanhaksi ja iäkkääksi. </p>
<p id="v3"><sup><small>3</small></sup>  Ja te olette itse nähneet kaiken, mitä Herra, teidän Jumalanne, on tehnyt kaikille näille kansoille, jotka hän on karkoittanut teidän tieltänne; sillä Herra, teidän Jumalanne, on itse sotinut teidän puolestanne. </p>
<p id="v4"><sup><small>4</small></sup>  Katsokaa, minä olen arponut teille, teidän sukukunnillenne, perintöosaksi nämä kansat, jotka vielä ovat jäljellä, ja kaikki kansat, jotka minä hävitin Jordanista Suureen mereen asti, auringonlaskuun päin. </p>
<p id="v5"><sup><small>5</small></sup>  Ja Herra, teidän Jumalanne, työntää itse ne pois teidän edestänne ja karkoittaa ne teidän tieltänne, niin että te otatte omaksenne heidän maansa, niinkuin Herra, teidän Jumalanne, on teille puhunut. </p>
<p id="v6"><sup><small>6</small></sup>  Olkaa siis aivan lujat ja noudattakaa tarkoin kaikkea, mitä Mooseksen lain kirjaan on kirjoitettu, poikkeamatta siitä oikealle tai vasemmalle, </p>
<p id="v7"><sup><small>7</small></sup>  niin ettette yhdy näihin teidän keskuuteenne jääneisiin kansoihin, ette mainitse heidän jumaliensa nimiä ettekä vanno niiden nimeen, ette palvele niitä ettekä kumarra niitä, </p>
<p id="v8"><sup><small>8</small></sup>  vaan että riiputte kiinni Herrassa, Jumalassanne, niinkuin olette tehneet aina tähän päivään asti. </p>
<p id="v9"><sup><small>9</small></sup>  Sentähden Herra on karkoittanut teidän tieltänne suuret ja mahtavat kansat, eikä ainoakaan ole kestänyt teidän edessänne aina tähän päivään asti. </p>
<p id="v10"><sup><small>10</small></sup>  Yksi ainoa mies teistä ajoi pakoon tuhat, sillä Herra, teidän Jumalanne, soti itse teidän puolestanne, niinkuin hän on teille puhunut. </p>
<p id="v11"><sup><small>11</small></sup>  Ottakaa siis henkenne tähden tarkka vaari siitä, että rakastatte Herraa, teidän Jumalaanne. <sup id="cite1"><a href="#fn1">[1]</a></sup></p>
<p id="v12"><sup><small>12</small></sup>  Sillä jos te käännytte hänestä pois ja liitytte näiden teidän keskuuteenne jääneiden kansojen tähteisiin ja lankoudutte heidän kanssansa ja yhdytte heihin ja he teihin, </p>
<p id="v13"><sup><small>13</small></sup>  niin tietäkää, ettei Herra, teidän Jumalanne, enää karkoita näitä kansoja teidän tieltänne, vaan ne tulevat teille paulaksi ja ansaksi, kylkienne ruoskaksi ja okaiksi silmiinne, kunnes te häviätte tästä hyvästä maasta, jonka Herra, teidän Jumalanne, on teille antanut. </p>
<p id="v14"><sup><small>14</small></sup>  Katso, minä menen nyt kaiken maailman tietä. Koko sydämenne ja koko sielunne tietäköön, ettei ainoakaan kaikista niistä teitä koskevista lupauksista, jotka Herra, teidän Jumalanne, on antanut, ole jäänyt täyttämättä; kaikki ovat toteutuneet teille, ei ainoakaan niistä ole jäänyt täyttämättä. </p>
<p id="v15"><sup><small>15</small></sup>  Ja niinkuin kaikki teitä koskevat lupaukset, jotka Herra, teidän Jumalanne, on antanut, ovat toteutuneet teille, niin Herra myöskin antaa kaikkien uhkauksiensa toteutua teille, kunnes hän on hävittänyt teidät tästä hyvästä maasta, jonka Herra, teidän Jumalanne, on teille antanut: </p>
<p id="v16"><sup><small>16</small></sup>  jos te rikotte Herran, teidän Jumalanne, liiton, jonka hän on teille säätänyt, ja menette ja palvelette muita jumalia ja niitä kumarratte, niin Herran viha syttyy teitä kohtaan, ja te häviätte pian siitä hyvästä maasta, jonka hän on teille antanut." </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fi/Bible/Joshua/22">Joosuan kirja - Luku 22</a></td>
        <td><a href="/fi/Bible/Joshua/Index">Indeksi</a></td>
        <td><a href="/fi/Bible/Joshua/24">Joosuan kirja - Luku 24</a></td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 23:11 <i>Rakastamalla Jumalaa</i>: <a href="/fi/The_Urantia_Book/110#p3_8">U-k 110:3.8</a>.  <i>Rakasta Herraa ylivoimaisesti</i>: <a href="/fi/The_Urantia_Book/131#p2_13">U-k 131:2.13</a>.  <i>Rakasta Jumalaa koko sydämestäsi</i>: <a href="/fi/The_Urantia_Book/163#p4_8">U-k 163:4.8</a>.  <i>Rakasta Jumalaa kaikesta mielestä ja sydämestä</i>: <a href="/fi/The_Urantia_Book/131#p10_2">U-k 131:10.2</a>.  <i>Suurin käsky</i>: <a href="/fi/The_Urantia_Book/174#p4_2">U-k 174:4.2</a>.  <i>Rakasta Jumalaa täydellisesti</i>: <a href="/fi/The_Urantia_Book/131#p2_2">U-k 131:2.2</a>. </li>
</ol>
</div>
