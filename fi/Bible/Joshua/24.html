<!--
title: Joosuan kirja - Luku 24
description: 
published: true
date: 2022-10-6T10:23:20Z
tags: bible, bible—joshua
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td><a href="/fi/Bible/Joshua/23">Joosuan kirja - Luku 23</a></td>
        <td><a href="/fi/Bible/Joshua/Index">Indeksi</a></td>
        <td> </td>
      </tr>
    </tbody>
  </table>
</figure>
<p id="v1"><sup><small>1</small></sup>  Sitten Joosua kokosi kaikki Israelin sukukunnat Sikemiin ja kutsui Israelin vanhimmat, sen päämiehet, tuomarit ja päällysmiehet, ja he asettuivat Jumalan eteen. </p>
<p id="v2"><sup><small>2</small></sup>  Ja Joosua sanoi koko kansalle: "Näin sanoo Herra, Israelin Jumala: Tuolla puolella Eufrat-virran asuivat muinoin teidän isänne, myös Terah, Aabrahamin ja Naahorin isä, ja he palvelivat muita jumalia. </p>
<p id="v3"><sup><small>3</small></sup>  Mutta minä otin teidän isänne Aabrahamin tuolta puolelta virran ja kuljetin häntä kautta koko Kanaanin maan ja tein hänen jälkeläisensä lukuisiksi ja annoin hänelle Iisakin. </p>
<p id="v4"><sup><small>4</small></sup>  Ja Iisakille minä annoin Jaakobin ja Eesaun. Ja Eesaulle minä annoin Seirin vuoriston omaksi, mutta Jaakob ja hänen poikansa menivät Egyptiin. </p>
<p id="v5"><sup><small>5</small></sup>  Sitten minä lähetin Mooseksen ja Aaronin ja rankaisin Egyptiä sillä, mitä minä siellä tein, ja sen jälkeen minä vein teidät sieltä pois. </p>
<p id="v6"><sup><small>6</small></sup>  Ja kun minä vein teidän isänne pois Egyptistä ja te olitte saapuneet meren rannalle, ajoivat egyptiläiset teidän isiänne takaa sotavaunuilla ja ratsumiehillä Kaislamereen saakka. </p>
<p id="v7"><sup><small>7</small></sup>  Niin he huusivat Herraa, ja hän pani pimeyden teidän ja egyptiläisten välille ja antoi meren tulla heidän ylitsensä, ja se peitti heidät; omin silmin te näitte, mitä minä tein egyptiläisille. Kun te sitten olitte asuneet kauan aikaa erämaassa, </p>
<p id="v8"><sup><small>8</small></sup>  toin minä teidät amorilaisten maahan, jotka asuivat tuolla puolella Jordanin, ja he taistelivat teitä vastaan; mutta minä annoin heidät teidän käsiinne, ja te otitte omaksenne heidän maansa, ja minä tuhosin heidät teidän tieltänne. </p>
<p id="v9"><sup><small>9</small></sup>  Silloin nousi Baalak, Sipporin poika, Mooabin kuningas ja taisteli Israelia vastaan; ja hän lähetti kutsumaan Bileamin, Beorin pojan, että hän kiroaisi teidät. </p>
<p id="v10"><sup><small>10</small></sup>  Mutta minä en tahtonut kuulla Bileamia, vaan hänen täytyi siunata teidät, ja minä pelastin teidät hänen käsistään. </p>
<p id="v11"><sup><small>11</small></sup>  Ja kun te olitte menneet Jordanin yli ja tulleet Jerikoon, niin Jerikon miehet ja amorilaiset, perissiläiset, kanaanilaiset, heettiläiset, girgasilaiset, hivviläiset ja jebusilaiset taistelivat teitä vastaan, mutta minä annoin heidät teidän käsiinne. </p>
<p id="v12"><sup><small>12</small></sup>  Ja minä lähetin herhiläisiä teidän edellänne, ja ne karkoittivat heidät teidän tieltänne, ne kaksi amorilaisten kuningasta; sinä miekallasi ja jousellasi et sitä tehnyt. </p>
<p id="v13"><sup><small>13</small></sup>  Ja minä annoin teille maan, josta sinä et ollut vaivaa nähnyt, ja kaupunkeja, joita te ette olleet rakentaneet, mutta joihin saitte asettua; viinitarhoista ja öljypuista, joita te ette olleet istuttaneet, te saitte syödä. </p>
<p id="v14"><sup><small>14</small></sup>  Niin peljätkää nyt Herraa, palvelkaa häntä nuhteettomasti ja uskollisesti ja poistakaa ne jumalat, joita teidän isänne palvelivat tuolla puolella virran ja Egyptissä, ja palvelkaa Herraa. </p>
<p id="v15"><sup><small>15</small></sup>  Mutta jos pidätte pahana palvella Herraa, niin valitkaa tänä päivänä, ketä tahdotte palvella, niitäkö jumalia, joita teidän isänne palvelivat tuolla puolella virran, vai amorilaisten jumalia, niiden, joiden maassa te asutte. Mutta minä ja minun perheeni palvelemme Herraa." <sup id="cite1"><a href="#fn1">[1]</a></sup></p>
<p id="v16"><sup><small>16</small></sup>  Silloin kansa vastasi ja sanoi: "Pois se, että me hylkäisimme Herran ja palvelisimme muita jumalia! </p>
<p id="v17"><sup><small>17</small></sup>  Sillä Herra on meidän Jumalamme, hän, joka johdatti meidät ja meidän isämme pois Egyptin maasta, orjuuden pesästä, ja joka teki meidän silmiemme edessä suuret tunnusteot ja aina varjeli meitä sillä tiellä, jota me vaelsimme, ja kaikkien niiden kansojen keskellä, joiden kautta me kuljimme. </p>
<p id="v18"><sup><small>18</small></sup>  Ja Herra karkoitti meidän tieltämme kaikki ne kansat, myös amorilaiset, jotka asuivat tässä maassa. Sentähden me palvelemme Herraa, sillä hän on meidän Jumalamme." </p>
<p id="v19"><sup><small>19</small></sup>  Niin Joosua sanoi kansalle: "Te ette voi palvella Herraa, sillä hän on pyhä Jumala; hän on kiivas Jumala, hän ei anna anteeksi teidän rikoksianne ja syntejänne. <sup id="cite2"><a href="#fn2">[2]</a></sup></p>
<p id="v20"><sup><small>20</small></sup>  Jos te hylkäätte Herran ja palvelette vieraita jumalia, niin hän kääntyy pois ja antaa teille käydä pahoin ja tekee lopun teistä, sen sijaan että hän on ennen antanut teille käydä hyvin." </p>
<p id="v21"><sup><small>21</small></sup>  Mutta kansa sanoi Joosualle: "Ei niin, vaan me palvelemme Herraa". </p>
<p id="v22"><sup><small>22</small></sup>  Silloin Joosua sanoi kansalle: "Te olette itse todistajina itseänne vastaan, että olette valinneet itsellenne Herran palvellaksenne häntä". He vastasivat: "Olemme". </p>
<p id="v23"><sup><small>23</small></sup>  Hän sanoi: "Niin poistakaa nyt vieraat jumalat, joita on teidän keskuudessanne, ja taivuttakaa sydämenne Herran, Israelin Jumalan, puoleen". </p>
<p id="v24"><sup><small>24</small></sup>  Kansa vastasi Joosualle: "Herraa, meidän Jumalaamme, me palvelemme, ja hänen ääntänsä me kuulemme". </p>
<p id="v25"><sup><small>25</small></sup>  Niin Joosua teki sinä päivänä liiton kansan kanssa ja antoi heille Sikemissä käskyt ja oikeudet. <sup id="cite3"><a href="#fn3">[3]</a></sup></p>
<p id="v26"><sup><small>26</small></sup>  Ja Joosua kirjoitti nämä puheet Jumalan lain kirjaan, ja hän otti suuren kiven ja pystytti sen sinne, tammen alle, joka oli Herran pyhäkössä. </p>
<p id="v27"><sup><small>27</small></sup>  Ja Joosua sanoi kaikelle kansalle: "Katso, tämä kivi on oleva todistajana meitä vastaan, sillä se on kuullut kaikki Herran sanat, jotka hän on meille puhunut, ja se on oleva todistajana teitä vastaan, ettette kieltäisi Jumalaanne". <sup id="cite4"><a href="#fn4">[4]</a></sup></p>
<p id="v28"><sup><small>28</small></sup>  Sitten Joosua päästi kansan menemään, kunkin perintöosalleen. </p>
<p id="v29"><sup><small>29</small></sup>  Näiden tapausten jälkeen Herran palvelija Joosua, Nuunin poika, kuoli sadan kymmenen vuoden vanhana. </p>
<p id="v30"><sup><small>30</small></sup>  Ja he hautasivat hänet hänen perintöosansa alueelle, Timnat-Serahiin, joka on Efraimin vuoristossa, pohjoispuolelle Gaas-vuorta. </p>
<p id="v31"><sup><small>31</small></sup>  Ja Israel palveli Herraa Joosuan koko elinajan ja niiden vanhinten koko elinajan, jotka elivät vielä kauan Joosuan jälkeen ja tunsivat kaikki ne teot, jotka Herra oli Israelille tehnyt. </p>
<p id="v32"><sup><small>32</small></sup>  Ja Joosefin luut, jotka israelilaiset olivat tuoneet Egyptistä, he hautasivat Sikemiin, siihen maapalstaan, jonka Jaakob oli ostanut Hamorin, Sikemin isän, pojilta sadalla kesitalla ja jonka joosefilaiset olivat saaneet perintöosaksensa. </p>
<p id="v33"><sup><small>33</small></sup>  Ja Eleasar, Aaronin poika, kuoli, ja he hautasivat hänet Gibeaan, hänen poikansa Piinehaan kaupunkiin, joka oli annettu hänelle Efraimin vuoristosta. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fi/Bible/Joshua/23">Joosuan kirja - Luku 23</a></td>
        <td><a href="/fi/Bible/Joshua/Index">Indeksi</a></td>
        <td> </td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 24:15 <i>Valitse tänä päivänä, ketä palvelet</i>: <a href="/fi/The_Urantia_Book/153#p2_5">U-k 153:2.5</a>. </li>
  <li id="fn2"><a href="#cite2">↑</a> 24:19 <i>Mooses sanoi, että Jumala on kateellinen</i>: <a href="/fi/The_Urantia_Book/142#p2_1">U-k 142:2.1</a>.  <i>Jumala sanoi olevansa kateellinen</i>: <a href="/fi/The_Urantia_Book/4#p3_1">U-k 4:3.1</a>.  <i>Pahat eivät voi palvella Herraa</i>: <a href="/fi/The_Urantia_Book/96#p6_4">U-k 96:6.4</a>.  <i>Kateellinen</i>: <a href="/fi/The_Urantia_Book/96#p4_6">U-k 96:4.6</a>.  <i>Jahve pyhä, kiivas Jumala</i>: <a href="/fi/The_Urantia_Book/96#p6_3">U-k 96:6.3</a>. </li>
  <li id="fn3"><a href="#cite3">↑</a> 24:25 <i>Valitse hyvä tai paha</i>: <a href="/fi/The_Urantia_Book/153#p4_4">U-k 153:4.4</a>. </li>
  <li id="fn4"><a href="#cite4">↑</a> 24:27 <i>Kivi todistajana</i>: <a href="/fi/The_Urantia_Book/85#p1_3">U-k 85:1.3</a>. </li>
</ol>
</div>
