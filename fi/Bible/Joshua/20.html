<!--
title: Joosuan kirja - Luku 20
description: 
published: true
date: 2022-10-6T10:23:20Z
tags: bible, bible—joshua
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td><a href="/fi/Bible/Joshua/19">Joosuan kirja - Luku 19</a></td>
        <td><a href="/fi/Bible/Joshua/Index">Indeksi</a></td>
        <td><a href="/fi/Bible/Joshua/21">Joosuan kirja - Luku 21</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Silloin Herra puhui Joosualle sanoen: </p>
<p id="v2"><sup><small>2</small></sup>  "Puhu israelilaisille ja sano: Määrätkää itsellenne ne turvakaupungit, joista minä olen puhunut teille Mooseksen kautta, <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  että niihin voisi paeta tappaja, joka tapaturmaisesti, tahtomattaan, on jonkun surmannut; ja olkoot ne teillä turvapaikkoina verenkostajalta. <sup id="cite2"><a href="#fn2">[2]</a></sup></p>
<p id="v4"><sup><small>4</small></sup>  Ja kun joku pakenee johonkin näistä kaupungeista, pysähtyköön hän kaupungin portin ovelle ja kertokoon asiansa sen kaupungin vanhimmille; he korjatkoot hänet luoksensa kaupunkiin ja antakoot hänelle paikan, jossa hän saa asua heidän luonansa. </p>
<p id="v5"><sup><small>5</small></sup>  Ja jos verenkostaja ajaa häntä takaa, älkööt he luovuttako tappajaa hänen käsiinsä, koska hän tahtomattaan tappoi lähimmäisensä, häntä ennestään vihaamatta. </p>
<p id="v6"><sup><small>6</small></sup>  Ja asukoon hän siinä kaupungissa, kunnes on ollut kansan tuomittavana, ja silloisen ylimmäisen papin kuolemaan saakka; sitten tappaja tulkoon taas takaisin omaan kaupunkiinsa ja kotiinsa, kaupunkiin, josta oli paennut." </p>
<p id="v7"><sup><small>7</small></sup>  Niin he pyhittivät sitä varten Kedeksen Galileasta, Naftalin vuoristosta, Sikemin Efraimin vuoristosta ja Kirjat-Arban, se on Hebronin, Juudan vuoristosta. </p>
<p id="v8"><sup><small>8</small></sup>  Ja tuolta puolelta Jerikon Jordanin, idän puolelta, he määräsivät Ruubenin sukukunnasta Beserin erämaasta, ylätasangolta, ja Gaadin sukukunnasta Raamotin, Gileadista, ja Manassen sukukunnasta Goolanin, Baasanista. </p>
<p id="v9"><sup><small>9</small></sup>  Nämä ovat ne kaupungit, jotka asetettiin kaikille israelilaisille ja heidän keskuudessaan asuville muukalaisille sitä varten, että niihin voisi paeta jokainen, joka tapaturmaisesti oli jonkun surmannut, eikä hänen tarvitsisi kuolla verenkostajan käden kautta, ennenkuin oli ollut kansan tuomittavana. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fi/Bible/Joshua/19">Joosuan kirja - Luku 19</a></td>
        <td><a href="/fi/Bible/Joshua/Index">Indeksi</a></td>
        <td><a href="/fi/Bible/Joshua/21">Joosuan kirja - Luku 21</a></td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 20:2 <i>Turvakaupungit</i>: <a href="/fi/The_Urantia_Book/69#p4_4">U-k 69:4.4</a>. </li>
  <li id="fn2"><a href="#cite2">↑</a> 20:3-9 <i>Verikosto</i>: <a href="/fi/The_Urantia_Book/70#p10_9">U-k 70:10.9</a>. </li>
</ol>
</div>
