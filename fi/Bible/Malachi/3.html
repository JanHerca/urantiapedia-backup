<!--
title: Malakian kirja - Luku 3
description: 
published: true
date: 2023-11-8T20:28:17Z
tags: bible, bible—malachi
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/Malachi/2">
          <span class="mdi mdi-arrow-left-drop-circle"></span><span class="pl-2">Malakian kirja - Luku 2</span>
        </a>
        </td>
        <td>
        <a href="/fi/Bible/Malachi/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/Malachi/4">
          <span class="pr-2">Malakian kirja - Luku 4</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Katso, minä lähetän sanansaattajani, ja hän on valmistava tien minun eteeni. Ja äkisti on tuleva temppeliinsä Herra, jota te etsitte, ja liiton enkeli, jota te halajatte. Katso, hän tulee, sanoo Herra Sebaot. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Mutta kuka kestää hänen tulemisensa päivän, ja kuka voi pysyä, kun hän ilmestyy? Sillä hän on niinkuin kultasepän tuli ja niinkuin pesijäin saippua. </p>
<p id="v3"><sup><small>3</small></sup>  Ja hän istuu ja sulattaa ja puhdistaa hopean, hän puhdistaa Leevin pojat, saa ne puhtaiksi kuin kullan ja hopean ja sitten he tuovat Herralle uhrilahjoja vanhurskaudessa. </p>
<p id="v4"><sup><small>4</small></sup>  Ja Herralle ovat otollisia Juudan ja Jerusalemin uhrilahjat niinkuin ammoin menneinä päivinä ja muinaisina vuosina. </p>
<p id="v5"><sup><small>5</small></sup>  Ja minä lähestyn teitä pitääkseni tuomion ja tulen kiiruusti todistajaksi velhoja ja avionrikkojia ja väärinvannojia vastaan ja niitä vastaan, jotka sortavat palkkalaista palkanmaksussa, leskeä ja orpoa ja vääntävät vääräksi muukalaisen asian eivätkä pelkää minua, sanoo Herra Sebaot. </p>
<p id="v6"><sup><small>6</small></sup>  Sillä minä, Herra, en muutu, ettekä te, Jaakobin lapset, herkeä: <sup id="cite2"><a href="#fn2">[2]</a></sup></p>
<p id="v7"><sup><small>7</small></sup>  isienne päivistä asti te olette poikenneet minun käskyistäni ettekä noudata niitä. Kääntykää minun tyköni, niin minä käännyn teidän tykönne, sanoo Herra Sebaot. Mutta te sanotte: "Missä asiassa meidän on käännyttävä?" </p>
<p id="v8"><sup><small>8</small></sup>  Riistääkö ihminen Jumalalta? Te kuitenkin riistätte minulta. Mutta te sanotte: "Missä asiassa me sinulta riistämme?" Kymmenyksissä ja antimissa. <sup id="cite3"><a href="#fn3">[3]</a></sup></p>
<p id="v9"><sup><small>9</small></sup>  Te olette kirouksella kirotut, kun te, koko kansa, riistätte minulta. </p>
<p id="v10"><sup><small>10</small></sup>  Tuokaa täydet kymmenykset varastohuoneeseen, että minun huoneessani olisi ravintoa, ja siten koetelkaa minua, sanoo Herra Sebaot: totisesti minä avaan teille taivaan akkunat ja vuodatan teille siunausta ylenpalttisesti. </p>
<p id="v11"><sup><small>11</small></sup>  Ja minä karkoitan nuhtelullani teiltä syöjäsirkat turmelemasta teidän maanne hedelmää, eikä teidän viiniköynnöksenne kedolla ole hedelmätön, sanoo Herra Sebaot. </p>
<p id="v12"><sup><small>12</small></sup>  Ja teidän onneanne kiittävät kaikki pakanat, sillä te tulette olemaan ihasteltu maa, sanoo Herra Sebaot. <sup id="cite4"><a href="#fn4">[4]</a></sup></p>
<p id="v13"><sup><small>13</small></sup>  Ynseät ovat teidän puheenne minua vastaan, sanoo Herra. Mutta te sanotte: "Mitä me olemme puhuneet sinua vastaan?" </p>
<p id="v14"><sup><small>14</small></sup>  Te sanotte: "Herran palveleminen on turha; ja mitä hyötyä siitä on ollut, että me olemme hänelle suorittaneet säädetyt tehtävät ja että olemme vaeltaneet murheellisina Herran Sebaotin kasvojen edessä. </p>
<p id="v15"><sup><small>15</small></sup>  Nyt me kiitämme julkeitten onnea. Ne, jotka tekevät sitä, mikä jumalatonta on, ne tulevat raketuiksi. He kiusaavat Jumalaa, mutta pelastuvat." </p>
<p id="v16"><sup><small>16</small></sup>  Silloin myös Herraa pelkääväiset puhuvat toinen toisensa kanssa, ja Herra tarkkaa ja kuulee; ja muistokirja kirjoitetaan hänen edessänsä niiden hyväksi, jotka Herraa pelkäävät ja hänen nimensä kunniassa pitävät. </p>
<p id="v17"><sup><small>17</small></sup>  Ja he ovat, sanoo Herra Sebaot, sinä päivänä, jonka minä teen, minun omaisuuteni. Ja minä olen heille laupias, niinkuin mies on laupias pojallensa, joka häntä palvelee. </p>
<p id="v18"><sup><small>18</small></sup>  Ja te näette jälleen, mikä on ero vanhurskaan ja jumalattoman välillä, sen välillä, joka palvelee Jumalaa, ja sen, joka ei häntä palvele. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/Malachi/2">
          <span class="mdi mdi-arrow-left-drop-circle"></span><span class="pl-2">Malakian kirja - Luku 2</span>
        </a>
        </td>
        <td>
        <a href="/fi/Bible/Malachi/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/Malachi/4">
          <span class="pr-2">Malakian kirja - Luku 4</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 3:1 <i>Valmista tie</i>: <a href="/fi/The_Urantia_Book/144#p8_3">U-k 144:8.3</a>. </li>
  <li id="fn2"><a href="#cite2">↑</a> 3:6 <i>Jumala ei muutu</i>: <a href="/fi/The_Urantia_Book/12#p7_5">U-k 12:7.5</a>.  <i>Jumala on muuttumaton</i>: <a href="/fi/The_Urantia_Book/2#p2_1">U-k 2:2.1</a>.  <i>Minä olen Herra, älkää muuttuko</i>: <a href="/fi/The_Urantia_Book/2#p2_1">U-k 2:2.1</a>.  <i>Jumala ei muutu</i>: <a href="/fi/The_Urantia_Book/4#p4_2">U-k 4:4.2</a>. </li>
  <li id="fn3"><a href="#cite3">↑</a> 3:8-10 <i>Kymmenysjärjestelmä</i>: <a href="/fi/The_Urantia_Book/93#p3_1">U-k 93:3.1</a>. </li>
  <li id="fn4"><a href="#cite4">↑</a> 3:12 <i>Kansakunnat kutsuvat häntä siunatuksi</i>: <a href="/fi/The_Urantia_Book/190#p5_4">U-k 190:5.4</a>. </li>
</ol>
</div>
