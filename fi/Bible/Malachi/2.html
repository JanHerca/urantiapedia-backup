<!--
title: Malakian kirja - Luku 2
description: 
published: true
date: 2022-10-6T10:23:21Z
tags: bible, bible—malachi
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td><a href="/fi/Bible/Malachi/1">Malakian kirja - Luku 1</a></td>
        <td><a href="/fi/Bible/Malachi/Index">Indeksi</a></td>
        <td><a href="/fi/Bible/Malachi/3">Malakian kirja - Luku 3</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Ja nyt teille tämä käsky, te papit! </p>
<p id="v2"><sup><small>2</small></sup>  Jos ette kuule ja paina sydämeenne, niin että annatte kunnian minun nimelleni, sanoo Herra Sebaot, lähetän minä teitä vastaan kirouksen ja kiroan teille suodut siunaukset. Minä olenkin ne jo kironnut, sillä te ette ole painaneet tätä sydämeenne. </p>
<p id="v3"><sup><small>3</small></sup>  Minä kiellän teiltä jälkeläiset, ja minä viskelen rapaa teidän kasvoihinne, teidän juhlauhrienne rapaa, ja siihen teidät itsenne kannetaan. </p>
<p id="v4"><sup><small>4</small></sup>  Ja te tulette tietämään, että minä olen lähettänyt teille tämän käskyn, jotta minun liittoni Leevin kanssa pysyisi, sanoo Herra Sebaot. </p>
<p id="v5"><sup><small>5</small></sup>  Minun liittoni hänen kanssansa oli elämä ja rauha, ja minä annoin sen hänelle peloksi; ja hän pelkäsi minua, vapisi minun nimeni edessä. </p>
<p id="v6"><sup><small>6</small></sup>  Oikea opetus oli hänen suussansa, eikä vääryyttä tavattu hänen huuliltansa. Rauhassa ja vakaasti hän vaelsi minun kanssani, ja monet hän käänsi pois pahoista töistä. </p>
<p id="v7"><sup><small>7</small></sup>  Sillä papin huulten pitää tallettaman tieto, ja hänen suustansa etsitään opetus; sillä hän on Herran Sebaotin sanansaattaja. </p>
<p id="v8"><sup><small>8</small></sup>  Mutta te olette poikenneet tieltä, olette opetuksellanne saattaneet monet kompastumaan, olette turmelleet Leevin liiton, sanoo Herra Sebaot. </p>
<p id="v9"><sup><small>9</small></sup>  Niinpä minäkin teen teidät halpana pidetyiksi ja alhaisiksi kaiken kansan edessä, koska te ette ole pitäneet minun teitäni, vaan olette olleet puolueelliset opetuksessa. </p>
<p id="v10"><sup><small>10</small></sup>  Eikö meillä kaikilla ole sama Isä? Eikö sama Jumala ole meitä luonut? Miksi me olemme uskottomat toinen toisellemme ja rikomme isiemme liiton? <sup id="cite1"><a href="#fn1">[1]</a></sup></p>
<p id="v11"><sup><small>11</small></sup>  Juuda on ollut uskoton, Israelissa ja Jerusalemissa on tehty kauhistus. Sillä Juuda on häväissyt Herran pyhäkön, jota Herra rakastaa, ja on ottanut avioksi vieraan jumalan tyttäriä. <sup id="cite2"><a href="#fn2">[2]</a></sup></p>
<p id="v12"><sup><small>12</small></sup>  Hävittäköön Herra siltä mieheltä, joka tämän tekee, Jaakobin majoista valvojan ja vastaajan ja Herran Sebaotin uhrilahjan tuojan. </p>
<p id="v13"><sup><small>13</small></sup>  Ja toiseksi te olette tehneet tämän: olette saattaneet Herran alttarin peitetyksi kyynelillä ja itkulla ja huokauksilla, niin ettei hän enää käänny uhrilahjojen puoleen eikä mielisty ottamaan mitään teidän kädestänne. </p>
<p id="v14"><sup><small>14</small></sup>  Mutta te sanotte: "Minkätähden niin?" Sentähden, että Herra on todistaja sinun ja sinun nuoruutesi vaimon välillä, jolle sinä olet ollut uskoton, vaikka hän on sinun puolisosi, sinun aviovaimosi. </p>
<p id="v15"><sup><small>15</small></sup>  Niin ei tee yksikään, jolla on jäännöskään Hengestä. "Mutta kuinkas se yksi - ?" Hän pyrki saamaan Jumalan lupaamia jälkeläisiä. - Ottakaa siis vaari hengestänne älkääkä olko uskottomat nuoruutenne vaimolle. </p>
<p id="v16"><sup><small>16</small></sup>  Sillä minä vihaan hylkäämistä, sanoo Herra, Israelin Jumala, ja sitä, joka verhoaa vaatteensa vääryydellä, sanoo Herra Sebaot. Siis ottakaa vaari hengestänne älkääkä olko uskottomat. </p>
<p id="v17"><sup><small>17</small></sup>  Te väsytätte Herran puheillanne. Mutta te sanotte: "Miten väsytämme?" Siten, että sanotte: "Jokainen, joka pahaa tekee, on hyvä Herran silmissä, ja niihin hänellä on mielisuosio"; tahi: "Missä on tuomion Jumala?" </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fi/Bible/Malachi/1">Malakian kirja - Luku 1</a></td>
        <td><a href="/fi/Bible/Malachi/Index">Indeksi</a></td>
        <td><a href="/fi/Bible/Malachi/3">Malakian kirja - Luku 3</a></td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 2:10 <i>Jumala on luonut kaikki asiat ja olennot</i>: <a href="/fi/The_Urantia_Book/131#p10_2">U-k 131:10.2</a>.  <i>Jumala loi ihmisen</i>: <a href="/fi/The_Urantia_Book/131#p2_2">U-k 131:2.2</a>.  <i>Jumala loi</i>: <a href="/fi/The_Urantia_Book/95#p5_9">U-k 95:5.9</a>.  <i>Osa 1: Yksi Jumala, Isä</i>: <a href="/fi/The_Urantia_Book/2#p1_2">U-k 2:1.2</a>.  <i>Jumala ihmisen luojana</i>: <a href="/fi/The_Urantia_Book/0#p2_9">U-k 0:2.9</a>.  <i>Uskollinen ja jumalallinen Luoja</i>: <a href="/fi/The_Urantia_Book/2#p1_2">U-k 2:1.2</a>.  <i>Jumala loi kaiken</i>: <a href="/fi/The_Urantia_Book/6#p1_3">U-k 6:1.3</a>.  <i>Ihmiskunnan luominen</i>: <a href="/fi/The_Urantia_Book/74#p0_1">U-k 74:0.1</a>.  <i>Universaalinen Luoja</i>: <a href="/fi/The_Urantia_Book/142#p3_7">U-k 142:3.7</a>. </li>
  <li id="fn2"><a href="#cite2">↑</a> 2:11 <i>Luoja</i>: <a href="/fi/The_Urantia_Book/131#p10_6">U-k 131:10.6</a>. </li>
</ol>
</div>
