<!--
title: Sananlaskujen kirja - Luku 29
description: 
published: true
date: 2022-10-6T10:23:21Z
tags: bible, bible—proverbs
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td><a href="/fi/Bible/Proverbs/28">Sananlaskujen kirja - Luku 28</a></td>
        <td><a href="/fi/Bible/Proverbs/Index">Indeksi</a></td>
        <td><a href="/fi/Bible/Proverbs/30">Sananlaskujen kirja - Luku 30</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Kuritusta saanut mies, joka niskurina pysyy, rusennetaan äkisti, eikä apua ole. </p>
<p id="v2"><sup><small>2</small></sup>  Hurskaitten enentyessä kansa iloitsee, mutta jumalattoman hallitessa kansa huokaa. </p>
<p id="v3"><sup><small>3</small></sup>  Viisautta rakastavainen on isällensä iloksi, mutta porttojen seuratoveri hävittää varansa. </p>
<p id="v4"><sup><small>4</small></sup>  Oikeudella kuningas pitää maan pystyssä, mutta verojen kiskoja sen hävittää. </p>
<p id="v5"><sup><small>5</small></sup>  Mies, joka lähimmäistään liehakoitsee, virittää verkon hänen askeleilleen. </p>
<p id="v6"><sup><small>6</small></sup>  Pahalle miehelle on oma rikos paulaksi, mutta vanhurskas saa riemuita ja iloita. </p>
<p id="v7"><sup><small>7</small></sup>  Vanhurskas tuntee vaivaisten asian, mutta jumalaton ei siitä mitään ymmärrä. </p>
<p id="v8"><sup><small>8</small></sup>  Pilkkaajat kaupungin villitsevät, mutta viisaat hillitsevät vihan. </p>
<p id="v9"><sup><small>9</small></sup>  Viisas mies kun käräjöi hullun miehen kanssa, niin tämä reutoo ja nauraa eikä asetu. </p>
<p id="v10"><sup><small>10</small></sup>  Murhamiehet vihaavat nuhteetonta, oikeamielisten henkeä he väijyvät. </p>
<p id="v11"><sup><small>11</small></sup>  Tyhmä purkaa kaiken sisunsa, mutta viisas sen viimein tyynnyttää. </p>
<p id="v12"><sup><small>12</small></sup>  Hallitsija, joka kuuntelee valhepuheita, saa palvelijoikseen pelkkiä jumalattomia. </p>
<p id="v13"><sup><small>13</small></sup>  Köyhä ja sortaja kohtaavat toisensa; kumpaisenkin silmille Herra antaa valon. </p>
<p id="v14"><sup><small>14</small></sup>  Kuninkaalla, joka tuomitsee vaivaisia oikein, on valtaistuin iäti vahva. </p>
<p id="v15"><sup><small>15</small></sup>  Vitsa ja nuhde antavat viisautta, mutta kuriton poika on äitinsä häpeä. </p>
<p id="v16"><sup><small>16</small></sup>  Kun jumalattomat lisääntyvät, lisääntyy rikos, mutta vanhurskaat saavat nähdä, kuinka he kukistuvat. </p>
<p id="v17"><sup><small>17</small></sup>  Kurita poikaasi, niin hän sinua virvoittaa ja sielullesi herkkuja tarjoaa. </p>
<p id="v18"><sup><small>18</small></sup>  Missä ilmoitus puuttuu, siinä kansa käy kurittomaksi; autuas se, joka noudattaa lakia. </p>
<p id="v19"><sup><small>19</small></sup>  Ei ota palvelija sanoista ojentuakseen: hän kyllä ymmärtää, mutta ei tottele. </p>
<p id="v20"><sup><small>20</small></sup>  Näet miehen, kärkkään puhumaan - enemmän on toivoa tyhmästä kuin hänestä. </p>
<p id="v21"><sup><small>21</small></sup>  Jos palvelijaansa nuoresta pitäen hemmottelee, tulee hänestä lopulta kiittämätön. </p>
<p id="v22"><sup><small>22</small></sup>  Pikavihainen mies nostaa riidan, ja kiukkuinen tulee rikkoneeksi paljon. <sup id="cite1"><a href="#fn1">[1]</a></sup></p>
<p id="v23"><sup><small>23</small></sup>  Ihmisen alentaa hänen oma ylpeytensä, mutta alavamielinen saa kunnian. </p>
<p id="v24"><sup><small>24</small></sup>  Joka käy osille varkaan kanssa, se sieluansa vihaa; hän kuulee vannotuksen, mutta ei ilmaise mitään. </p>
<p id="v25"><sup><small>25</small></sup>  Ihmispelko panee paulan, mutta Herraan luottavainen on turvattu. </p>
<p id="v26"><sup><small>26</small></sup>  Hallitsijan suosiota etsivät monet, mutta Herralta tulee miehelle oikeus. </p>
<p id="v27"><sup><small>27</small></sup>  Vääryyden mies on vanhurskaille kauhistus, ja oikean tien kulkija on kauhistus jumalattomalle. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fi/Bible/Proverbs/28">Sananlaskujen kirja - Luku 28</a></td>
        <td><a href="/fi/Bible/Proverbs/Index">Indeksi</a></td>
        <td><a href="/fi/Bible/Proverbs/30">Sananlaskujen kirja - Luku 30</a></td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 29:22 <i>Vihaiset miehet lietsovat riitaa</i>: <a href="/fi/The_Urantia_Book/149#p4_2">U-k 149:4.2</a>. </li>
</ol>
</div>
