<!--
title: Sananlaskujen kirja - Luku 24
description: 
published: true
date: 2022-8-14T17:23:51Z
tags: 
editor: ckeditor
dateCreated: 2022-8-14T17:23:51Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/fi/Bible/Proverbs/23">Sananlaskujen kirja - Luku 23</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/fi/Bible/Proverbs/Index">Indeksi</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/fi/Bible/Proverbs/25">Sananlaskujen kirja - Luku 25</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Älä kadehdi pahoja ihmisiä äläkä halua heidän seuraansa. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Sillä heidän mielensä miettii väkivaltaa, ja turmiota haastavat heidän huulensa. </p>
<p id="v3"><sup><small>3</small></sup>  Viisaudella talo rakennetaan ja ymmärryksellä vahvaksi varustetaan. </p>
<p id="v4"><sup><small>4</small></sup>  Taidolla täytetään kammiot, kaikkea kallista ja ihanaa tavaraa täyteen. </p>
<p id="v5"><sup><small>5</small></sup>  Viisas mies on väkevä, ja taidon mies on voipa voimaltansa. </p>
<p id="v6"><sup><small>6</small></sup>  Neuvokkuudella näet on sinun käytävä sotaa, ja neuvonantajain runsaus tuo menestyksen. </p>
<p id="v7"><sup><small>7</small></sup>  Kovin on korkea hullulle viisaus, ei hän suutansa avaa portissa. </p>
<p id="v8"><sup><small>8</small></sup>  Jolla on pahanteko mielessä, sitä juonittelijaksi sanotaan. </p>
<p id="v9"><sup><small>9</small></sup>  Synti on hulluuden työ, ja pilkkaaja on ihmisille kauhistus. </p>
<p id="v10"><sup><small>10</small></sup>  Jos olet ollut veltto, joutuu ahtaana aikana voimasi ahtaalle. </p>
<p id="v11"><sup><small>11</small></sup>  Pelasta ne, joita kuolemaan viedään, pysäytä ne, jotka surmapaikalle hoippuvat. </p>
<p id="v12"><sup><small>12</small></sup>  Jos sanot: "Katso, emme tienneet siitä", niin ymmärtäähän asian sydänten tutkija; sinun sielusi vartioitsija sen tietää, ja hän kostaa ihmiselle hänen tekojensa mukaan. </p>
<p id="v13"><sup><small>13</small></sup>  Syö hunajaa, poikani, sillä se on hyvää, ja mesi on makeaa suussasi. </p>
<p id="v14"><sup><small>14</small></sup>  Samankaltaiseksi tunne viisaus sielullesi; jos sen löydät, on sinulla tulevaisuus, ja toivosi ei mene turhaan. </p>
<p id="v15"><sup><small>15</small></sup>  Älä väijy, jumalaton, vanhurskaan majaa, älä hävitä hänen leposijaansa. </p>
<p id="v16"><sup><small>16</small></sup>  Sillä seitsemästi vanhurskas lankeaa ja nousee jälleen, mutta jumalattomat suistuvat onnettomuuteen. </p>
<p id="v17"><sup><small>17</small></sup>  Älä iloitse vihamiehesi langetessa, älköön sydämesi riemuitko hänen suistuessaan kumoon, <sup id="cite2"><a href="#fn2">[2]</a></sup></p>
<p id="v18"><sup><small>18</small></sup>  ettei Herra, kun sen näkee, sitä pahana pitäisi, ja kääntäisi vihaansa pois hänestä. </p>
<p id="v19"><sup><small>19</small></sup>  Älä vihastu pahantekijäin tähden, älä kadehdi jumalattomia. </p>
<p id="v20"><sup><small>20</small></sup>  Sillä ei ole pahalla tulevaisuutta; jumalattomien lamppu sammuu. </p>
<p id="v21"><sup><small>21</small></sup>  Pelkää, poikani, Herraa ja kuningasta, älä sekaannu kapinallisten seuraan. </p>
<p id="v22"><sup><small>22</small></sup>  Sillä yhtäkkiä tulee heille onnettomuus, tuomio - kuka tietää milloin - toisille niinkuin toisillekin. </p>
<p id="v23"><sup><small>23</small></sup>  Nämäkin ovat viisaitten sanoja. Ei ole hyvä tuomitessa henkilöön katsoa. </p>
<p id="v24"><sup><small>24</small></sup>  Joka sanoo syylliselle: "Sinä olet syytön", sitä kansat kiroavat, kansakunnat sadattelevat. </p>
<p id="v25"><sup><small>25</small></sup>  Mutta jotka oikein tuomitsevat, niiden käy hyvin, ja heille tulee onnen siunaus. </p>
<p id="v26"><sup><small>26</small></sup>  Se huulille suutelee, joka oikean vastauksen antaa. </p>
<p id="v27"><sup><small>27</small></sup>  Toimita tehtäväsi ulkona ja tee valmista pellollasi; sitten perusta itsellesi perhe. </p>
<p id="v28"><sup><small>28</small></sup>  Älä ole syyttä todistajana lähimmäistäsi vastaan, vai petätkö sinä huulillasi? </p>
<p id="v29"><sup><small>29</small></sup>  Älä sano: "Niinkuin hän teki minulle, niin teen minä hänelle, minä kostan miehelle hänen tekojensa mukaan". </p>
<p id="v30"><sup><small>30</small></sup>  Minä kuljin laiskurin pellon ohitse, mielettömän miehen viinitarhan vieritse. </p>
<p id="v31"><sup><small>31</small></sup>  Ja katso: se kasvoi yltänsä polttiaisia; sen pinta oli nokkosten peitossa ja sen kiviaita luhistunut. </p>
<p id="v32"><sup><small>32</small></sup>  Minä katselin ja painoin mieleeni, havaitsin ja otin opikseni: </p>
<p id="v33"><sup><small>33</small></sup>  Nuku vielä vähän, torku vähän, makaa vähän ristissä käsin, </p>
<p id="v34"><sup><small>34</small></sup>  niin köyhyys käy päällesi niinkuin rosvo ja puute niinkuin asestettu mies. </p>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 24:1-22 <i>Viisauden kirjasta</i>: <a href="/fi/The_Urantia_Book/95#p4_5">U-k 95:4.5</a>. </li>
  <li id="fn2"><a href="#cite2">↑</a> 24:17 <i>Rakastakaa vihollisianne</i>: <a href="/fi/The_Urantia_Book/131#p10_8">U-k 131:10.8</a>. </li>
</ol>
</div>
