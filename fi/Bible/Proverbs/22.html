<!--
title: Sananlaskujen kirja - Luku 22
description: 
published: true
date: 2023-11-8T20:28:17Z
tags: bible, bible—proverbs
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/Proverbs/21">
          <span class="mdi mdi-arrow-left-drop-circle"></span><span class="pl-2">Sananlaskujen kirja - Luku 21</span>
        </a>
        </td>
        <td>
        <a href="/fi/Bible/Proverbs/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/Proverbs/23">
          <span class="pr-2">Sananlaskujen kirja - Luku 23</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Nimi on kalliimpi suurta rikkautta, suosio hopeata ja kultaa parempi. </p>
<p id="v2"><sup><small>2</small></sup>  Rikas ja köyhä kohtaavat toisensa; Herra on luonut kumpaisenkin. </p>
<p id="v3"><sup><small>3</small></sup>  Mielevä näkee vaaran ja kätkeytyy, mutta yksinkertaiset käyvät kohti ja saavat vahingon. </p>
<p id="v4"><sup><small>4</small></sup>  Nöyryyden ja Herran pelon palkka on rikkaus, kunnia ja elämä. <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  Orjantappuroita ja pauloja on väärän tiellä; henkensä varjelee, joka niistä kaukana pysyy. </p>
<p id="v6"><sup><small>6</small></sup>  Totuta poikanen tiensä suuntaan, niin hän ei vanhanakaan siitä poikkea. <sup id="cite2"><a href="#fn2">[2]</a></sup></p>
<p id="v7"><sup><small>7</small></sup>  Rikas hallitsee köyhiä, ja velallinen joutuu velkojan orjaksi. </p>
<p id="v8"><sup><small>8</small></sup>  Joka vääryyttä kylvää, se turmiota niittää, ja hänen vihansa vitsa häviää. <sup id="cite3"><a href="#fn3">[3]</a></sup></p>
<p id="v9"><sup><small>9</small></sup>  Hyvänsuopa saa siunauksen, sillä hän antaa leivästään vaivaiselle. </p>
<p id="v10"><sup><small>10</small></sup>  Aja pois pilkkaaja, niin poistuu tora ja loppuu riita ja häväistys. </p>
<p id="v11"><sup><small>11</small></sup>  Joka sydämen puhtautta rakastaa, jolla on suloiset huulet, sen ystävä on kuningas. </p>
<p id="v12"><sup><small>12</small></sup>  Herran silmät suojelevat taitoa, mutta uskottoman sanat hän kääntää väärään. </p>
<p id="v13"><sup><small>13</small></sup>  Laiska sanoo: "Ulkona on leijona; tappavat vielä minut keskellä toria". </p>
<p id="v14"><sup><small>14</small></sup>  Irstaitten vaimojen suu on syvä kuoppa; Herran vihan alainen kaatuu siihen. </p>
<p id="v15"><sup><small>15</small></sup>  Hulluus on kiertynyt kiinni poikasen sydämeen, mutta kurituksen vitsa sen hänestä kauas karkoittaa. </p>
<p id="v16"><sup><small>16</small></sup>  Vaivaiselle on voitoksi, jos häntä sorretaan, rikkaalle tappioksi, jos hänelle annetaan. </p>
<p id="v17"><sup><small>17</small></sup>  Kallista korvasi ja kuuntele viisaitten sanoja ja tarkkaa minun taitoani. <sup id="cite4"><a href="#fn4">[4]</a></sup></p>
<p id="v18"><sup><small>18</small></sup>  Sillä suloista on, jos kätket ne sisimpääsi; olkoot ne kaikki huulillasi valmiina. </p>
<p id="v19"><sup><small>19</small></sup>  Että Herra olisi sinun turvanasi, siksi olen minä nyt neuvonut juuri sinua. </p>
<p id="v20"><sup><small>20</small></sup>  Olenhan ennenkin sinulle kirjoittanut, antanut neuvoja ja tietoa, </p>
<p id="v21"><sup><small>21</small></sup>  opettaakseni sinulle totuutta, vakaita sanoja, että voisit vakain sanoin vastata lähettäjällesi. </p>
<p id="v22"><sup><small>22</small></sup>  Älä raasta vaivaista, siksi että hän on vaivainen, äläkä polje kurjaa portissa, </p>
<p id="v23"><sup><small>23</small></sup>  sillä Herra ajaa hänen asiansa ja riistää hänen riistäjiltään hengen. </p>
<p id="v24"><sup><small>24</small></sup>  Älä rupea pikavihaisen ystäväksi äläkä seurustele kiukkuisen kanssa, </p>
<p id="v25"><sup><small>25</small></sup>  että et tottuisi hänen teihinsä ja saattaisi sieluasi ansaan. </p>
<p id="v26"><sup><small>26</small></sup>  Älä ole niitä, jotka kättä lyövät, jotka menevät takuuseen veloista. </p>
<p id="v27"><sup><small>27</small></sup>  Jollei sinulla ole, millä maksaa, mitäs muuta, kuin viedään vuode altasi! </p>
<p id="v28"><sup><small>28</small></sup>  Älä siirrä ikivanhaa rajaa, jonka esi-isäsi ovat asettaneet. <sup id="cite5"><a href="#fn5">[5]</a></sup></p>
<p id="v29"><sup><small>29</small></sup>  Jos näet miehen, kerkeän toimissaan, hänen paikkansa on kuningasten, ei alhaisten, palveluksessa. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/Proverbs/21">
          <span class="mdi mdi-arrow-left-drop-circle"></span><span class="pl-2">Sananlaskujen kirja - Luku 21</span>
        </a>
        </td>
        <td>
        <a href="/fi/Bible/Proverbs/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/Proverbs/23">
          <span class="pr-2">Sananlaskujen kirja - Luku 23</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 22:4 <i>Jumalan rikkauslahja vanhurskaille</i>: <a href="/fi/The_Urantia_Book/95#p4_2">U-k 95:4.2</a>. </li>
  <li id="fn2"><a href="#cite2">↑</a> 22:6 <i>Lasten kasvatus</i>: <a href="/fi/The_Urantia_Book/84#p7_30">U-k 84:7.30</a>. </li>
  <li id="fn3"><a href="#cite3">↑</a> 22:8 <i>Sitä niittää mitä kylvää</i>: <a href="/fi/The_Urantia_Book/131#p2_9">U-k 131:2.9</a>. </li>
  <li id="fn4"><a href="#cite4">↑</a> 22:17-29 <i>Viisauden kirjasta</i>: <a href="/fi/The_Urantia_Book/95#p4_5">U-k 95:4.5</a>. </li>
  <li id="fn5"><a href="#cite5">↑</a> 22:28 <i>Maamerkkien kunnioittaminen</i>: <a href="/fi/The_Urantia_Book/69#p9_13">U-k 69:9.13</a>. </li>
</ol>
</div>
