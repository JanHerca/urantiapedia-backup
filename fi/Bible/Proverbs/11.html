<!--
title: Sananlaskujen kirja - Luku 11
description: 
published: true
date: 2023-11-8T20:28:17Z
tags: bible, bible—proverbs
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/Proverbs/10">
          <span class="mdi mdi-arrow-left-drop-circle"></span><span class="pl-2">Sananlaskujen kirja - Luku 10</span>
        </a>
        </td>
        <td>
        <a href="/fi/Bible/Proverbs/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/Proverbs/12">
          <span class="pr-2">Sananlaskujen kirja - Luku 12</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Väärä vaaka on Herralle kauhistus, mutta täysi paino on hänelle otollinen. </p>
<p id="v2"><sup><small>2</small></sup>  Mihin ylpeys tulee, sinne tulee häpeäkin, mutta nöyräin tykönä on viisaus. </p>
<p id="v3"><sup><small>3</small></sup>  Oikeamielisiä ohjaa heidän nuhteettomuutensa, mutta uskottomat hävittää heidän vilppinsä. </p>
<p id="v4"><sup><small>4</small></sup>  Ei auta tavara vihan päivänä, mutta vanhurskaus vapahtaa kuolemasta. </p>
<p id="v5"><sup><small>5</small></sup>  Nuhteettoman vanhurskaus tasoittaa hänen tiensä, mutta jumalaton sortuu jumalattomuuteensa. </p>
<p id="v6"><sup><small>6</small></sup>  Oikeamieliset vapahtaa heidän vanhurskautensa, mutta uskottomat vangitsee heidän oma himonsa. </p>
<p id="v7"><sup><small>7</small></sup>  Jumalattoman ihmisen kuollessa hukkuu hänen toivonsa, ja vääräin odotus hukkuu. </p>
<p id="v8"><sup><small>8</small></sup>  Vanhurskas pelastetaan hädästä, ja jumalaton joutuu hänen sijaansa. </p>
<p id="v9"><sup><small>9</small></sup>  Rietas suullansa turmelee lähimmäisensä, mutta taito on vanhurskaitten pelastus. </p>
<p id="v10"><sup><small>10</small></sup>  Vanhurskaitten onnesta kaupunki iloitsee, ja jumalattomain hukkumisesta syntyy riemu. </p>
<p id="v11"><sup><small>11</small></sup>  Oikeamielisten siunauksesta kaupunki kohoaa, mutta jumalattomain suu sitä hajottaa. </p>
<p id="v12"><sup><small>12</small></sup>  Mieltä vailla on, joka lähimmäistänsä halveksii, mutta ymmärtäväinen mies on vaiti. </p>
<p id="v13"><sup><small>13</small></sup>  Joka panettelijana käy, ilmaisee salaisuuden, mutta jolla luotettava henki on, se säilyttää asian. </p>
<p id="v14"><sup><small>14</small></sup>  Missä ohjausta ei ole, sortuu kansa, mutta neuvonantajain runsaus tuo menestyksen. </p>
<p id="v15"><sup><small>15</small></sup>  Joka vierasta takaa, sen käy pahoin, mutta joka kädenlyöntiä vihaa, se on turvattu. </p>
<p id="v16"><sup><small>16</small></sup>  Suloinen nainen saa kunniaa, ja voimalliset saavat rikkautta. </p>
<p id="v17"><sup><small>17</small></sup>  Armelias mies tekee hyvää itsellensä, mutta armoton syöksee onnettomuuteen oman lihansa. </p>
<p id="v18"><sup><small>18</small></sup>  Jumalaton hankkii pettäväistä voittoa, mutta joka vanhurskautta kylvää, saa pysyvän palkan. </p>
<p id="v19"><sup><small>19</small></sup>  Joka on vakaa vanhurskaudessa, saa elämän; mutta joka pahaa tavoittaa, saa kuoleman. </p>
<p id="v20"><sup><small>20</small></sup>  Väärämieliset ovat Herralle kauhistus, mutta nuhteettomasti vaeltaviin hän mielistyy. </p>
<p id="v21"><sup><small>21</small></sup>  Totisesti: paha ei jää rankaisematta, mutta vanhurskasten jälkeläiset pelastuvat. </p>
<p id="v22"><sup><small>22</small></sup>  Kultarengas sian kärsässä on kaunis nainen, älyä vailla. </p>
<p id="v23"><sup><small>23</small></sup>  Vanhurskaitten halajaminen vie onneen, jumalattomien toivo vihaan. </p>
<p id="v24"><sup><small>24</small></sup>  Toinen on antelias ja saa yhä lisää, toinen säästää yli kohtuuden ja vain köyhtyy. </p>
<p id="v25"><sup><small>25</small></sup>  Hyväätekeväinen sielu tulee ravituksi, ja joka muita virvoittaa, se itse kostuu. </p>
<p id="v26"><sup><small>26</small></sup>  Joka viljan pitää takanaan, sitä kansa kiroaa, mutta joka viljan kaupaksi antaa, sen pään päälle tulee siunaus. </p>
<p id="v27"><sup><small>27</small></sup>  Joka hyvään pyrkii, etsii sitä, mikä otollista on, mutta joka pahaa etsii, sille se tulee. </p>
<p id="v28"><sup><small>28</small></sup>  Joka rikkauteensa luottaa, se kukistuu, mutta vanhurskaat viheriöitsevät niinkuin lehvä. </p>
<p id="v29"><sup><small>29</small></sup>  Joka talonsa rappiolle saattaa, perii tuulta, ja hullu joutuu viisaan orjaksi. </p>
<p id="v30"><sup><small>30</small></sup>  Vanhurskaan hedelmä on elämän puu, ja viisas voittaa sieluja. </p>
<p id="v31"><sup><small>31</small></sup>  Katso, vanhurskas saa palkkansa maan päällä, saati sitten jumalaton ja syntinen. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/Proverbs/10">
          <span class="mdi mdi-arrow-left-drop-circle"></span><span class="pl-2">Sananlaskujen kirja - Luku 10</span>
        </a>
        </td>
        <td>
        <a href="/fi/Bible/Proverbs/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/Proverbs/12">
          <span class="pr-2">Sananlaskujen kirja - Luku 12</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
