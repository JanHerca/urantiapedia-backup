<!--
title: Sananlaskujen kirja - Luku 5
description: 
published: true
date: 2022-10-6T10:23:21Z
tags: bible, bible—proverbs
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td><a href="/fi/Bible/Proverbs/4">Sananlaskujen kirja - Luku 4</a></td>
        <td><a href="/fi/Bible/Proverbs/Index">Indeksi</a></td>
        <td><a href="/fi/Bible/Proverbs/6">Sananlaskujen kirja - Luku 6</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Poikani, kuuntele minun viisauttani, kallista korvasi minun taidolleni </p>
<p id="v2"><sup><small>2</small></sup>  ottaaksesi vaarin taidollisuudesta, ja huulesi säilyttäkööt tiedon. <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  Sillä hunajaa tiukkuvat vieraan vaimon huulet, hänen suunsa on öljyä liukkaampi. </p>
<p id="v4"><sup><small>4</small></sup>  Mutta lopulta hän on karvas kuin koiruoho, terävä kuin kaksiteräinen miekka. </p>
<p id="v5"><sup><small>5</small></sup>  Hänen jalkansa kulkevat alas kuolemaan, tuonelaan vetävät hänen askeleensa. </p>
<p id="v6"><sup><small>6</small></sup>  Ei käy hän elämän tasaista polkua, hänen tiensä horjuvat hänen huomaamattaan. </p>
<p id="v7"><sup><small>7</small></sup>  Niinpä, lapset, kuulkaa minua, älkää väistykö minun suuni sanoista. </p>
<p id="v8"><sup><small>8</small></sup>  Pidä tiesi kaukana tuollaisesta äläkä lähesty hänen majansa ovea, </p>
<p id="v9"><sup><small>9</small></sup>  ettet antaisi muille kunniaasi etkä vuosiasi armottomalle, </p>
<p id="v10"><sup><small>10</small></sup>  ettei sinun tavarasi ravitsisi vieraita, sinun vaivannäkösi joutuisi toisen taloon </p>
<p id="v11"><sup><small>11</small></sup>  ja ettet lopulta päätyisi huokailemaan ruumiisi ja lihasi riutuessa </p>
<p id="v12"><sup><small>12</small></sup>  ja sanomaan: "Miksi minä kuritusta vihasin ja sydämeni halveksui nuhdetta? </p>
<p id="v13"><sup><small>13</small></sup>  Miksi en kuullut neuvojaini ääntä, kallistanut korvaani opettajilleni? </p>
<p id="v14"><sup><small>14</small></sup>  Olin joutua kokonaan turmion omaksi keskellä seurakunnan ja kansankokouksen." </p>
<p id="v15"><sup><small>15</small></sup>  Juo vettä omasta säiliöstäsi, sitä, mikä omasta kaivostasi juoksee. </p>
<p id="v16"><sup><small>16</small></sup>  Vuotaisivatko sinun lähteesi kadulle, toreille sinun vesiojasi! </p>
<p id="v17"><sup><small>17</small></sup>  Olkoot ne sinun omasi yksin, älkööt vierasten sinun ohessasi. </p>
<p id="v18"><sup><small>18</small></sup>  Olkoon sinun lähteesi siunattu, ja iloitse nuoruutesi vaimosta. </p>
<p id="v19"><sup><small>19</small></sup>  Armas peura, suloinen vuorikauris - hänen rintansa sinua aina riemulla ravitkoot, hurmautuos alati hänen rakkaudestaan. </p>
<p id="v20"><sup><small>20</small></sup>  Miksi, poikani, hurmautuisit irstaaseen naiseen ja syleilisit vieraan vaimon povea? </p>
<p id="v21"><sup><small>21</small></sup>  Sillä Herran silmien edessä ovat miehen tiet, ja hän tutkii kaikki hänen polkunsa. </p>
<p id="v22"><sup><small>22</small></sup>  Jumalattoman vangitsevat hänen rikoksensa, ja hän tarttuu oman syntinsä pauloihin. </p>
<p id="v23"><sup><small>23</small></sup>  Kurittomuuteensa hän kuolee ja suistuu harhaan suuressa hulluudessaan. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fi/Bible/Proverbs/4">Sananlaskujen kirja - Luku 4</a></td>
        <td><a href="/fi/Bible/Proverbs/Index">Indeksi</a></td>
        <td><a href="/fi/Bible/Proverbs/6">Sananlaskujen kirja - Luku 6</a></td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 5:2 <i>Poikien opetus</i>: <a href="/fi/The_Urantia_Book/95#p4_2">U-k 95:4.2</a>. </li>
</ol>
</div>
