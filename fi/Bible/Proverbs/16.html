<!--
title: Sananlaskujen kirja - Luku 16
description: 
published: true
date: 2023-11-8T20:28:17Z
tags: bible, bible—proverbs
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/Proverbs/15">
          <span class="mdi mdi-arrow-left-drop-circle"></span><span class="pl-2">Sananlaskujen kirja - Luku 15</span>
        </a>
        </td>
        <td>
        <a href="/fi/Bible/Proverbs/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/Proverbs/17">
          <span class="pr-2">Sananlaskujen kirja - Luku 17</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Ihmisen ovat mielen aivoittelut, mutta Herralta tulee kielen vastaus. </p>
<p id="v2"><sup><small>2</small></sup>  Kaikki miehen tiet ovat hänen omissa silmissään puhtaat, mutta Herra tutkii henget. </p>
<p id="v3"><sup><small>3</small></sup>  Heitä työsi Herran haltuun, niin sinun hankkeesi menestyvät. </p>
<p id="v4"><sup><small>4</small></sup>  Kaiken on Herra tehnyt määrätarkoitukseen, niinpä jumalattomankin onnettomuuden päivän varalle. </p>
<p id="v5"><sup><small>5</small></sup>  Jokainen ylpeämielinen on Herralle kauhistus: totisesti, ei sellainen jää rankaisematta. </p>
<p id="v6"><sup><small>6</small></sup>  Laupeudella ja uskollisuudella rikos sovitetaan, ja Herran pelolla paha vältetään. </p>
<p id="v7"><sup><small>7</small></sup>  Jos miehen tiet ovat Herralle otolliset, saattaa hän vihamiehetkin sovintoon hänen kanssansa. </p>
<p id="v8"><sup><small>8</small></sup>  Parempi vähä vanhurskaudessa kuin suuret voitot vääryydessä. <sup id="cite1"><a href="#fn1">[1]</a></sup></p>
<p id="v9"><sup><small>9</small></sup>  Ihmisen sydän aivoittelee hänen tiensä, mutta Herra ohjaa hänen askeleensa. </p>
<p id="v10"><sup><small>10</small></sup>  Kuninkaan huulilla on jumalallinen ratkaisu; hänen suunsa ei petä tuomitessaan. </p>
<p id="v11"><sup><small>11</small></sup>  Puntari ja oikea vaaka ovat Herran, hänen tekoaan ovat kaikki painot kukkarossa. </p>
<p id="v12"><sup><small>12</small></sup>  Jumalattomuuden teko on kuninkaille kauhistus, sillä vanhurskaudesta valtaistuin vahvistuu. </p>
<p id="v13"><sup><small>13</small></sup>  Vanhurskaat huulet ovat kuninkaille mieleen, ja oikein puhuvaa he rakastavat. </p>
<p id="v14"><sup><small>14</small></sup>  Kuninkaan viha on kuoleman sanansaattaja, mutta sen lepyttää viisas mies. </p>
<p id="v15"><sup><small>15</small></sup>  Kuninkaan kasvojen valo on elämäksi, ja hänen suosionsa on kuin keväinen sadepilvi. </p>
<p id="v16"><sup><small>16</small></sup>  Parempi kultaa on hankkia viisautta, kalliimpi hopeata hankkia ymmärrystä. </p>
<p id="v17"><sup><small>17</small></sup>  Oikeamielisten tie välttää onnettomuuden; henkensä saa pitää, joka pitää vaelluksestansa vaarin. </p>
<p id="v18"><sup><small>18</small></sup>  Kopeus käy kukistumisen edellä, ylpeys lankeemuksen edellä. <sup id="cite2"><a href="#fn2">[2]</a></sup></p>
<p id="v19"><sup><small>19</small></sup>  Parempi alavana nöyrien parissa kuin jakamassa saalista ylpeitten kanssa. </p>
<p id="v20"><sup><small>20</small></sup>  Joka painaa mieleensä sanan, se löytää onnen; ja autuas se, joka Herraan turvaa! </p>
<p id="v21"><sup><small>21</small></sup>  Jolla on viisas sydän, sitä ymmärtäväiseksi sanotaan, ja huulten suloisuus antaa opetukselle tehoa. </p>
<p id="v22"><sup><small>22</small></sup>  Ymmärrys on omistajalleen elämän lähde, mutta hulluus on hulluille kuritus. </p>
<p id="v23"><sup><small>23</small></sup>  Viisaan sydän tekee taitavaksi hänen suunsa ja antaa tehoa hänen huultensa opetukselle. </p>
<p id="v24"><sup><small>24</small></sup>  Lempeät sanat ovat mesileipää; ne ovat makeat sielulle ja lääkitys luille. </p>
<p id="v25"><sup><small>25</small></sup>  Miehen mielestä on oikea monikin tie, joka lopulta on kuoleman tie. <sup id="cite3"><a href="#fn3">[3]</a></sup></p>
<p id="v26"><sup><small>26</small></sup>  Työmiehen nälkä tekee työtä hänen hyväkseen, sillä oma suu panee hänelle pakon. </p>
<p id="v27"><sup><small>27</small></sup>  Kelvoton mies kaivaa toiselle onnettomuutta; hänen huulillaan on kuin polttava tuli. </p>
<p id="v28"><sup><small>28</small></sup>  Kavala mies rakentaa riitaa, ja panettelija erottaa ystävykset. </p>
<p id="v29"><sup><small>29</small></sup>  Väkivallan mies viekoittelee lähimmäisensä ja vie hänet tielle, joka ei ole hyvä. </p>
<p id="v30"><sup><small>30</small></sup>  Joka silmiänsä luimistelee, sillä on kavaluus mielessä; joka huulensa yhteen puristaa, sillä on paha valmiina. </p>
<p id="v31"><sup><small>31</small></sup>  Harmaat hapset ovat kunnian kruunu; se saadaan vanhurskauden tiellä. </p>
<p id="v32"><sup><small>32</small></sup>  Pitkämielinen on parempi kuin sankari, ja mielensä hillitseväinen parempi kuin kaupungin valloittaja. <sup id="cite4"><a href="#fn4">[4]</a></sup></p>
<p id="v33"><sup><small>33</small></sup>  Helmassa pudistellen arpa heitetään, mutta Herralta tulee aina sen ratkaisu. <sup id="cite5"><a href="#fn5">[5]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/Proverbs/15">
          <span class="mdi mdi-arrow-left-drop-circle"></span><span class="pl-2">Sananlaskujen kirja - Luku 15</span>
        </a>
        </td>
        <td>
        <a href="/fi/Bible/Proverbs/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/Proverbs/17">
          <span class="pr-2">Sananlaskujen kirja - Luku 17</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 16:8 <i>Parempi vähän vanhurskauden kanssa</i>: <a href="/fi/The_Urantia_Book/149#p5_2">U-k 149:5.2</a>. </li>
  <li id="fn2"><a href="#cite2">↑</a> 16:18 <i>Ylpeys käy lankeemuksen edellä</i>: <a href="/fi/The_Urantia_Book/111#p6_10">U-k 111:6.10</a>.  <i>Ylpeys käy tuhon edellä</i>: <a href="/fi/The_Urantia_Book/131#p2_6">U-k 131:2.6</a>. </li>
  <li id="fn3"><a href="#cite3">↑</a> 16:25 <i>Tie, joka näyttää oikealta</i>: <a href="/fi/The_Urantia_Book/139#p12_5">U-k 139:12.5</a>. </li>
  <li id="fn4"><a href="#cite4">↑</a> 16:32 <i># 1 vie kaupungin</i>: <a href="/fi/The_Urantia_Book/28#p6_20">U-k 28:6.20</a>.  <i>Hän, joka hallitsee omaa henkeä, on mahtava</i>: <a href="/fi/The_Urantia_Book/131#p2_6">U-k 131:2.6</a>.  <i>Se, joka hallitsee itseään, on suuri</i>: <a href="/fi/The_Urantia_Book/143#p2_3">U-k 143:2.3</a>. </li>
  <li id="fn5"><a href="#cite5">↑</a> 16:33 <i>Jumala määrääjänä</i>: <a href="/fi/The_Urantia_Book/2#p1_2">U-k 2:1.2</a>. </li>
</ol>
</div>
