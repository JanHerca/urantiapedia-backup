<!--
title: Sananlaskujen kirja - Luku 6
description: 
published: true
date: 2022-10-6T10:23:21Z
tags: bible, bible—proverbs
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td><a href="/fi/Bible/Proverbs/5">Sananlaskujen kirja - Luku 5</a></td>
        <td><a href="/fi/Bible/Proverbs/Index">Indeksi</a></td>
        <td><a href="/fi/Bible/Proverbs/7">Sananlaskujen kirja - Luku 7</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Poikani, jos olet ketä lähimmäisellesi taannut, lyönyt kättä vieraalle; </p>
<p id="v2"><sup><small>2</small></sup>  jos olet kietoutunut oman suusi sanoihin, joutunut suusi sanoista kiinni, </p>
<p id="v3"><sup><small>3</small></sup>  niin tee toki, poikani, pelastuaksesi tämä, koska olet joutunut lähimmäisesi kouriin: Mene, heittäydy maahan ja ahdista lähimmäistäsi; </p>
<p id="v4"><sup><small>4</small></sup>  älä suo silmillesi unta äläkä silmäluomillesi lepoa. </p>
<p id="v5"><sup><small>5</small></sup>  Pelastaudu käsistä niinkuin gaselli, niinkuin lintu pyydystäjän käsistä. </p>
<p id="v6"><sup><small>6</small></sup>  Mene, laiska, muurahaisen tykö, katso sen menoja ja viisastu. </p>
<p id="v7"><sup><small>7</small></sup>  Vaikka sillä ei ole ruhtinasta, ei päällysmiestä eikä hallitsijaa, </p>
<p id="v8"><sup><small>8</small></sup>  se kuitenkin hankkii leipänsä kesällä ja kokoaa varastoon ruokansa elonaikana. </p>
<p id="v9"><sup><small>9</small></sup>  Kuinka kauan sinä, laiska, makaat, milloinka nouset unestasi? </p>
<p id="v10"><sup><small>10</small></sup>  Nuku vielä vähän, torku vähän, makaa vähän ristissä käsin, </p>
<p id="v11"><sup><small>11</small></sup>  niin köyhyys käy päällesi niinkuin rosvo ja puute niinkuin asestettu mies. </p>
<p id="v12"><sup><small>12</small></sup>  Kelvoton ihminen, väärä mies on se, joka kulkee suu täynnä vilppiä, </p>
<p id="v13"><sup><small>13</small></sup>  silmää iskee, jaloillaan merkkiä antaa, sormillansa viittoo, </p>
<p id="v14"><sup><small>14</small></sup>  kavaluus mielessä, pahaa aina hankitsee, riitoja rakentaa. </p>
<p id="v15"><sup><small>15</small></sup>  Sentähden hänen turmionsa tulee yhtäkkiä, tuokiossa hänet rusennetaan, eikä apua ole. </p>
<p id="v16"><sup><small>16</small></sup>  Näitä kuutta Herra vihaa, ja seitsemää hänen sielunsa kauhistuu: </p>
<p id="v17"><sup><small>17</small></sup>  ylpeitä silmiä, valheellista kieltä, käsiä, jotka vuodattavat viatonta verta, </p>
<p id="v18"><sup><small>18</small></sup>  sydäntä, joka häijyjä juonia miettii, jalkoja, jotka kiiruusti juoksevat pahaan, </p>
<p id="v19"><sup><small>19</small></sup>  väärää todistajaa, joka valheita puhuu, ja riidan rakentajaa veljesten kesken. </p>
<p id="v20"><sup><small>20</small></sup>  Säilytä, poikani, isäsi käsky äläkä hylkää äitisi opetusta. <sup id="cite1"><a href="#fn1">[1]</a></sup></p>
<p id="v21"><sup><small>21</small></sup>  Pidä ne aina sydämellesi sidottuina, kääri ne kaulasi ympärille. </p>
<p id="v22"><sup><small>22</small></sup>  Kulkiessasi ne sinua taluttakoot, maatessasi sinua vartioikoot, herätessäsi sinua puhutelkoot. </p>
<p id="v23"><sup><small>23</small></sup>  Sillä käsky on lamppu, opetus on valo, ja kurittava nuhde on elämän tie, </p>
<p id="v24"><sup><small>24</small></sup>  että varjeltuisit pahasta naisesta, vieraan vaimon liukkaasta kielestä. </p>
<p id="v25"><sup><small>25</small></sup>  Älköön sydämesi himoitko hänen kauneuttaan, älköönkä hän sinua katseillaan vangitko. </p>
<p id="v26"><sup><small>26</small></sup>  Sillä porttonaisen tähden menee leipäkakkukin, ja naitu nainen pyydystää kallista sielua. </p>
<p id="v27"><sup><small>27</small></sup>  Voiko kukaan kuljettaa tulta helmassaan, puvun häneltä palamatta? </p>
<p id="v28"><sup><small>28</small></sup>  Voiko kukaan kävellä hiilloksella, jalkain häneltä kärventymättä? </p>
<p id="v29"><sup><small>29</small></sup>  Samoin käy sen, joka menee lähimmäisensä vaimon luo: ei jää rankaisematta kukaan, joka häneen kajoaa. </p>
<p id="v30"><sup><small>30</small></sup>  Eikö halveksita varasta, vaikka hän olisi nälissään varastanut hengenpiteikseen? </p>
<p id="v31"><sup><small>31</small></sup>  Onhan hänen, jos tavataan, seitsenkertaisesti korvattava, annettava kaikki talonsa varat. </p>
<p id="v32"><sup><small>32</small></sup>  Joka vaimon kanssa avion rikkoo, on mieletön; itsensä menettää, joka niin tekee. </p>
<p id="v33"><sup><small>33</small></sup>  Hän saa vaivan ja häpeän, eikä hänen häväistystään pyyhitä pois. </p>
<p id="v34"><sup><small>34</small></sup>  Sillä luulevaisuus nostaa miehen vihan, ja säälimätön on hän koston päivänä. </p>
<p id="v35"><sup><small>35</small></sup>  Ei hän huoli mistään lunastusmaksusta, ei suostu, vaikka kuinka lahjaasi lisäät. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fi/Bible/Proverbs/5">Sananlaskujen kirja - Luku 5</a></td>
        <td><a href="/fi/Bible/Proverbs/Index">Indeksi</a></td>
        <td><a href="/fi/Bible/Proverbs/7">Sananlaskujen kirja - Luku 7</a></td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 6:20-21 <i>Poikien opetus</i>: <a href="/fi/The_Urantia_Book/95#p4_2">U-k 95:4.2</a>. </li>
</ol>
</div>
