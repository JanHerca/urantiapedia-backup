<!--
title: Sananlaskujen kirja - Luku 26
description: 
published: true
date: 2022-10-6T10:23:21Z
tags: bible, bible—proverbs
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td><a href="/fi/Bible/Proverbs/25">Sananlaskujen kirja - Luku 25</a></td>
        <td><a href="/fi/Bible/Proverbs/Index">Indeksi</a></td>
        <td><a href="/fi/Bible/Proverbs/27">Sananlaskujen kirja - Luku 27</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Yhtä vähän kuin lumi kesällä ja sade elonaikana soveltuu tyhmälle kunnia. </p>
<p id="v2"><sup><small>2</small></sup>  Kuin liitävä lintu, kuin lentävä pääskynen on aiheeton kirous: ei se toteen käy. </p>
<p id="v3"><sup><small>3</small></sup>  Hevoselle ruoska, aasille suitset, tyhmille vitsa selkään! </p>
<p id="v4"><sup><small>4</small></sup>  Älä vastaa tyhmälle hänen hulluutensa mukaan, ettet olisi hänen kaltaisensa sinäkin. </p>
<p id="v5"><sup><small>5</small></sup>  Vastaa tyhmälle hänen hulluutensa mukaan, ettei hän itseänsä viisaana pitäisi. </p>
<p id="v6"><sup><small>6</small></sup>  Jalat altaan katkaisee ja vääryyttä saa juoda, joka sanan lähettää tyhmän mukana. </p>
<p id="v7"><sup><small>7</small></sup>  Velttoina riippuvat halvatun sääret; samoin sananlasku tyhmäin suussa. </p>
<p id="v8"><sup><small>8</small></sup>  Yhtä kuin sitoisi kiven linkoon kiinni, on antaa kunniaa tyhmälle. </p>
<p id="v9"><sup><small>9</small></sup>  Kuin ohdake, joka on osunut juopuneen käteen, on sananlasku tyhmäin suussa. </p>
<p id="v10"><sup><small>10</small></sup>  Kuin jousimies, joka kaikkia haavoittaa, on se, joka tyhmän pestaa, kulkureita pestaa. </p>
<p id="v11"><sup><small>11</small></sup>  Kuin koira, joka palajaa oksennuksilleen, on tyhmä, joka yhä uusii hulluuksiansa. </p>
<p id="v12"><sup><small>12</small></sup>  Näet miehen, viisaan omissa silmissään - enemmän on toivoa tyhmästä kuin hänestä. </p>
<p id="v13"><sup><small>13</small></sup>  Laiska sanoo: "Tuolla tiellä on leijona, jalopeura torien vaiheilla". </p>
<p id="v14"><sup><small>14</small></sup>  Ovi saranoillaan kääntyilee, laiska vuoteellansa. </p>
<p id="v15"><sup><small>15</small></sup>  Laiska pistää kätensä vatiin; ei viitsi sitä viedä suuhunsa jälleen. </p>
<p id="v16"><sup><small>16</small></sup>  Laiska on omissa silmissään viisaampi kuin seitsemän, jotka vastaavat taitavasti. </p>
<p id="v17"><sup><small>17</small></sup>  Kulkukoiraa korviin tarttuu se, joka syrjäisten riidasta suuttuu. </p>
<p id="v18"><sup><small>18</small></sup>  Kuin mieletön, joka ammuskelee tulisia surmannuolia, </p>
<p id="v19"><sup><small>19</small></sup>  on mies, joka pettää lähimmäisensä ja sanoo: "Leikillähän minä sen tein". </p>
<p id="v20"><sup><small>20</small></sup>  Halkojen loppuessa sammuu tuli, ja panettelijan poistuessa taukoaa tora. </p>
<p id="v21"><sup><small>21</small></sup>  Hehkuksi hiilet, tuleksi halot, riidan lietsomiseksi toraisa mies. </p>
<p id="v22"><sup><small>22</small></sup>  Panettelijan puheet ovat kuin herkkupalat ja painuvat sisusten kammioihin asti. </p>
<p id="v23"><sup><small>23</small></sup>  Kuin hopeasilaus saviastian pinnalla ovat hehkuvat huulet ja paha sydän. </p>
<p id="v24"><sup><small>24</small></sup>  Vihamies teeskentelee huulillaan, mutta hautoo petosta sydämessänsä. </p>
<p id="v25"><sup><small>25</small></sup>  Jos hän muuttaa suloiseksi äänensä, älä häntä usko, sillä seitsemän kauhistusta hänellä on sydämessä. </p>
<p id="v26"><sup><small>26</small></sup>  Vihamielisyys kätkeytyy kavalasti, mutta seurakunnan kokouksessa sen pahuus paljastuu. </p>
<p id="v27"><sup><small>27</small></sup>  Joka kuopan kaivaa, se itse siihen lankeaa; ja joka kiveä vierittää, sen päälle se takaisin vyörähtää. </p>
<p id="v28"><sup><small>28</small></sup>  Valheellinen kieli vihaa omia ruhjomiansa, ja liukas suu saa turmiota aikaan. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fi/Bible/Proverbs/25">Sananlaskujen kirja - Luku 25</a></td>
        <td><a href="/fi/Bible/Proverbs/Index">Indeksi</a></td>
        <td><a href="/fi/Bible/Proverbs/27">Sananlaskujen kirja - Luku 27</a></td>
      </tr>
    </tbody>
  </table>
</figure>
