<!--
title: Sananlaskujen kirja - Luku 13
description: 
published: true
date: 2022-10-6T10:23:21Z
tags: bible, bible—proverbs
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td><a href="/fi/Bible/Proverbs/12">Sananlaskujen kirja - Luku 12</a></td>
        <td><a href="/fi/Bible/Proverbs/Index">Indeksi</a></td>
        <td><a href="/fi/Bible/Proverbs/14">Sananlaskujen kirja - Luku 14</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Viisas poika kuulee isän kuritusta, mutta pilkkaaja ei ota nuhdetta kuullaksensa. </p>
<p id="v2"><sup><small>2</small></sup>  Suunsa hedelmästä saa nauttia hyvää, mutta uskottomilla on halu väkivaltaan. </p>
<p id="v3"><sup><small>3</small></sup>  Joka suistaa suunsa, se säilyttää henkensä, mutta avosuinen joutuu turmioon. </p>
<p id="v4"><sup><small>4</small></sup>  Laiskan sielu haluaa, saamatta mitään, mutta ahkerain sielu tulee ravituksi. </p>
<p id="v5"><sup><small>5</small></sup>  Vanhurskas vihaa valhepuhetta, mutta jumalattoman meno on iljettävä ja häpeällinen. </p>
<p id="v6"><sup><small>6</small></sup>  Vanhurskaus varjelee nuhteettomasti vaeltavan, mutta jumalattomuus syöksee syntisen kumoon. </p>
<p id="v7"><sup><small>7</small></sup>  Toinen on olevinaan rikas, omistamatta mitään, toinen olevinaan köyhä, vaikka on tavaraa paljon. <sup id="cite1"><a href="#fn1">[1]</a></sup></p>
<p id="v8"><sup><small>8</small></sup>  Rikkautensa saa mies antaa henkensä lunnaiksi, mutta köyhän ei tarvitse uhkauksia kuunnella. </p>
<p id="v9"><sup><small>9</small></sup>  Vanhurskasten valo loistaa iloisesti, mutta jumalattomien lamppu sammuu. </p>
<p id="v10"><sup><small>10</small></sup>  Ylpeys tuottaa pelkkää toraa, mutta jotka ottavat neuvon varteen, niillä on viisaus. </p>
<p id="v11"><sup><small>11</small></sup>  Tyhjällä saatu tavara vähenee, mutta joka vähin erin kokoaa, se saa karttumaan. </p>
<p id="v12"><sup><small>12</small></sup>  Pitkä odotus tekee sydämen sairaaksi, mutta täyttynyt halu on elämän puu. </p>
<p id="v13"><sup><small>13</small></sup>  Joka sanaa halveksii, joutuu sanan pantiksi; mutta joka käskyä pelkää, saa palkan. </p>
<p id="v14"><sup><small>14</small></sup>  Viisaan opetus on elämän lähde kuoleman paulain välttämiseksi. </p>
<p id="v15"><sup><small>15</small></sup>  Hyvä ymmärrys tuottaa suosiota, mutta uskottomien tie on koleikkoa. <sup id="cite2"><a href="#fn2">[2]</a></sup></p>
<p id="v16"><sup><small>16</small></sup>  Jokainen mielevä toimii taitavasti, mutta tyhmä levittää hulluutta. </p>
<p id="v17"><sup><small>17</small></sup>  Jumalaton sanansaattaja suistuu turmioon, mutta uskollinen lähetti on kuin lääke. </p>
<p id="v18"><sup><small>18</small></sup>  Köyhyys ja häpeä kuritusta vierovalle, kunnia nuhdetta noudattavalle! </p>
<p id="v19"><sup><small>19</small></sup>  Tyydytetty halu on sielulle suloinen, pahan karttaminen tyhmille kauhistus. </p>
<p id="v20"><sup><small>20</small></sup>  Vaella viisasten kanssa, niin viisastut; tyhmäin seuratoverin käy pahoin. </p>
<p id="v21"><sup><small>21</small></sup>  Syntisiä vainoaa onnettomuus, mutta vanhurskaat saavat onnen palkakseen. </p>
<p id="v22"><sup><small>22</small></sup>  Hyvä jättää perinnön lastensa lapsillekin, mutta syntisen tavara talletetaan vanhurskaalle. </p>
<p id="v23"><sup><small>23</small></sup>  Köyhien uudiskyntö antaa runsaan ruuan; mutta moni tuhoutuu, joka ei oikeudessa pysy. </p>
<p id="v24"><sup><small>24</small></sup>  Joka vitsaa säästää, se vihaa lastaan; mutta joka häntä rakastaa, se häntä ajoissa kurittaa. </p>
<p id="v25"><sup><small>25</small></sup>  Vanhurskas saa syödä kylläksensä, mutta jumalattomain vatsa jää vajaaksi. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fi/Bible/Proverbs/12">Sananlaskujen kirja - Luku 12</a></td>
        <td><a href="/fi/Bible/Proverbs/Index">Indeksi</a></td>
        <td><a href="/fi/Bible/Proverbs/14">Sananlaskujen kirja - Luku 14</a></td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 13:7-8 <i>Väärin ansaittu hyöty</i>: <a href="/fi/The_Urantia_Book/165#p4_8">U-k 165:4.8</a>. </li>
  <li id="fn2"><a href="#cite2">↑</a> 13:15 <i>Rikkurin tie</i>: <a href="/fi/The_Urantia_Book/75#p6_3">U-k 75:6.3</a>.  <i>Hyökkääjän tie on kova</i>: <a href="/fi/The_Urantia_Book/53#p9_8">U-k 53:9.8</a>. </li>
</ol>
</div>
