<!--
title: Sananlaskujen kirja - Luku 9
description: 
published: true
date: 2022-10-6T10:23:21Z
tags: bible, bible—proverbs
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td><a href="/fi/Bible/Proverbs/8">Sananlaskujen kirja - Luku 8</a></td>
        <td><a href="/fi/Bible/Proverbs/Index">Indeksi</a></td>
        <td><a href="/fi/Bible/Proverbs/10">Sananlaskujen kirja - Luku 10</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Viisaus on talonsa rakentanut, veistänyt seitsemän pylvästänsä. </p>
<p id="v2"><sup><small>2</small></sup>  Hän on teuraansa teurastanut, viininsä sekoittanut ja myöskin pöytänsä kattanut. </p>
<p id="v3"><sup><small>3</small></sup>  Hän on palvelijattarensa lähettänyt kutsua kuuluttamaan kaupungin kumpujen rinteiltä: </p>
<p id="v4"><sup><small>4</small></sup>  "Joka yksinkertainen on, poiketkoon tänne". Sille, joka on mieltä vailla, hän sanoo: </p>
<p id="v5"><sup><small>5</small></sup>  "Tulkaa, syökää minun leipääni ja juokaa viiniä, minun sekoittamaani. </p>
<p id="v6"><sup><small>6</small></sup>  Hyljätkää yksinkertaisuus, niin saatte elää, ja astukaa ymmärryksen tielle." - </p>
<p id="v7"><sup><small>7</small></sup>  Joka pilkkaajaa ojentaa, saa itsellensä häpeän, ja häpeäpilkun se, joka jumalatonta nuhtelee. </p>
<p id="v8"><sup><small>8</small></sup>  Älä nuhtele pilkkaajaa, ettei hän sinua vihaisi; nuhtele viisasta, niin hän sinua rakastaa. </p>
<p id="v9"><sup><small>9</small></sup>  Anna viisaalle, niin hän yhä viisastuu; opeta vanhurskasta, niin hän saa oppia lisää. </p>
<p id="v10"><sup><small>10</small></sup>  Herran pelko on viisauden alku, ja Pyhimmän tunteminen on ymmärrystä. - <sup id="cite1"><a href="#fn1">[1]</a></sup></p>
<p id="v11"><sup><small>11</small></sup>  "Sillä minun avullani päiväsi enenevät ja jatkuvat elämäsi vuodet. </p>
<p id="v12"><sup><small>12</small></sup>  Jos olet viisas, olet omaksi hyväksesi viisas; ja jos olet pilkkaaja, saat sinä sen yksin kestää." </p>
<p id="v13"><sup><small>13</small></sup>  Tyhmyys on nainen, levoton ja yksinkertainen, eikä hän mistään mitään tiedä. </p>
<p id="v14"><sup><small>14</small></sup>  Hän istuu talonsa ovella, istuimella kaupungin kummuilla, </p>
<p id="v15"><sup><small>15</small></sup>  kutsumassa ohikulkijoita, jotka käyvät polkujansa suoraan eteenpäin: </p>
<p id="v16"><sup><small>16</small></sup>  "Joka yksinkertainen on, poiketkoon tänne". Ja sille, joka on mieltä vailla, hän sanoo: </p>
<p id="v17"><sup><small>17</small></sup>  "Varastettu vesi on makeata, ja salattu leipä on suloista". </p>
<p id="v18"><sup><small>18</small></sup>  Eikä toinen tiedä, että haamuja on siellä, että hänen kutsuvieraansa ovat tuonelan laaksoissa. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fi/Bible/Proverbs/8">Sananlaskujen kirja - Luku 8</a></td>
        <td><a href="/fi/Bible/Proverbs/Index">Indeksi</a></td>
        <td><a href="/fi/Bible/Proverbs/10">Sananlaskujen kirja - Luku 10</a></td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 9:10 <i>Herran pelko, alkaa viisaus</i>: <a href="/fi/The_Urantia_Book/131#p2_6">U-k 131:2.6</a>.  <i>Jumalan pelko synnyttää viisautta</i>: <a href="/fi/The_Urantia_Book/68#p3_3">U-k 68:3.3</a>. </li>
</ol>
</div>
