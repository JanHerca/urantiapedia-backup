<!--
title: Sananlaskujen kirja - Luku 8
description: 
published: true
date: 2022-8-14T17:23:51Z
tags: 
editor: ckeditor
dateCreated: 2022-8-14T17:23:51Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/fi/Bible/Proverbs/7">Sananlaskujen kirja - Luku 7</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/fi/Bible/Proverbs/Index">Indeksi</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/fi/Bible/Proverbs/9">Sananlaskujen kirja - Luku 9</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Eikö viisaus kutsu, eikö taito anna äänensä kuulua? </p>
<p id="v2"><sup><small>2</small></sup>  Ylös kummuille, tien viereen, polkujen risteyksiin hän on asettunut. </p>
<p id="v3"><sup><small>3</small></sup>  Porttien pielissä, kaupungin portilla, oviaukoissa hän huutaa: </p>
<p id="v4"><sup><small>4</small></sup>  "Teitä minä kutsun, miehet, ja ihmislapsille kaikuu minun ääneni. </p>
<p id="v5"><sup><small>5</small></sup>  Tulkaa, yksinkertaiset, mieleviksi; tulkaa järkeviksi, te tyhmät. </p>
<p id="v6"><sup><small>6</small></sup>  Kuulkaa, sillä jalosti minä puhun, ja avaan huuleni puhumaan, mikä oikein on; </p>
<p id="v7"><sup><small>7</small></sup>  sillä totuutta minun suuni haastaa, ja jumalattomuus on minun huulilleni kauhistus. </p>
<p id="v8"><sup><small>8</small></sup>  Vanhurskaat ovat minun suuni sanat kaikki, ei ole niissä mitään petollista, ei väärää. </p>
<p id="v9"><sup><small>9</small></sup>  Ne ovat kaikki oikeat ymmärtäväiselle, suorat niille, jotka löysivät tiedon. </p>
<p id="v10"><sup><small>10</small></sup>  Ottakaa minun kuritukseni, älkääkä hopeata, ja tieto ennen valituinta kultaa. </p>
<p id="v11"><sup><small>11</small></sup>  Sillä parempi on viisaus kuin helmet, eivät mitkään kalleudet vedä sille vertaa. </p>
<p id="v12"><sup><small>12</small></sup>  Minä, viisaus, olen perehtynyt mielevyyteen, olen löytänyt tiedon ja taidollisuuden. </p>
<p id="v13"><sup><small>13</small></sup>  Herran pelko on pahan vihaamista. Kopeutta ja ylpeyttä, pahaa tietä ja kavalaa suuta minä vihaan. </p>
<p id="v14"><sup><small>14</small></sup>  Minulla on neuvo ja neuvokkuus; minä olen ymmärrys, minulla on voima. </p>
<p id="v15"><sup><small>15</small></sup>  Minun avullani kuninkaat hallitsevat, ruhtinaat säädöksensä vanhurskaasti säätävät. </p>
<p id="v16"><sup><small>16</small></sup>  Minun avullani päämiehet vallitsevat ja ylhäiset, maan tuomarit kaikki. </p>
<p id="v17"><sup><small>17</small></sup>  Minä rakastan niitä, jotka minua rakastavat, ja jotka minua varhain etsivät, ne löytävät minut. </p>
<p id="v18"><sup><small>18</small></sup>  Minun tykönäni on rikkaus ja kunnia, ikivanha varallisuus ja vanhurskaus. </p>
<p id="v19"><sup><small>19</small></sup>  Minun hedelmäni on parempi kuin kulta, kuin puhtain kulta, minun antamani voitto valituinta hopeata parempi. </p>
<p id="v20"><sup><small>20</small></sup>  Minä vaellan vanhurskauden polkua, oikeuden teitten keskikohtaa, </p>
<p id="v21"><sup><small>21</small></sup>  antaakseni niille, jotka minua rakastavat, pysyvän perinnön ja täyttääkseni heidän aarrekammionsa. </p>
<p id="v22"><sup><small>22</small></sup>  Herra loi minut töittensä esikoiseksi, ensimmäiseksi teoistaan, ennen aikojen alkua. </p>
<p id="v23"><sup><small>23</small></sup>  Iankaikkisuudesta minä olen asetettu olemaan, alusta asti, hamasta maan ikiajoista. </p>
<p id="v24"><sup><small>24</small></sup>  Ennenkuin syvyyksiä oli, synnyin minä, ennenkuin oli lähteitä, vedestä rikkaita. </p>
<p id="v25"><sup><small>25</small></sup>  Ennenkuin vuoret upotettiin paikoilleen, ennen kukkuloita, synnyin minä, </p>
<p id="v26"><sup><small>26</small></sup>  kun hän ei vielä ollut tehnyt maata, ei mantua, ei maanpiirin tomujen alkuakaan. </p>
<p id="v27"><sup><small>27</small></sup>  Kun hän taivaat valmisti, olin minä siinä, kun hän veti piirin syvyyden pinnalle, </p>
<p id="v28"><sup><small>28</small></sup>  kun hän teki vahvoiksi pilvet korkeudessa, kun syvyyden lähteet saivat voiman, </p>
<p id="v29"><sup><small>29</small></sup>  kun hän merelle asetti sen rajat, että vedet eivät kävisi hänen käskynsä yli, kun hän vahvisti maan perustukset, </p>
<p id="v30"><sup><small>30</small></sup>  silloin minä hänen sivullansa hoidokkina olin, ihastuksissani olin päivästä päivään ja leikitsin hänen edessänsä kaikin ajoin; </p>
<p id="v31"><sup><small>31</small></sup>  leikitsin hänen maanpiirinsä päällä, ja ihastukseni olivat ihmislapset. <sup id="cite1"><a href="#fn1">[1]</a></sup></p>
<p id="v32"><sup><small>32</small></sup>  Siis te, lapset, kuulkaa minua; autuaat ne, jotka noudattavat minun teitäni! </p>
<p id="v33"><sup><small>33</small></sup>  Kuritusta kuulkaa, niin viisastutte; älkää sen antako mennä menojaan. </p>
<p id="v34"><sup><small>34</small></sup>  Autuas se ihminen, joka minua kuulee, valvoo minun ovillani päivästä päivään, vartioitsee minun ovieni pieliä! </p>
<p id="v35"><sup><small>35</small></sup>  Sillä joka minut löytää, löytää elämän ja saa Herran mielisuosion. </p>
<p id="v36"><sup><small>36</small></sup>  Mutta joka menee minusta harhaan, saa vahingon sielullensa; kaikki, jotka minua vihaavat, rakastavat kuolemaa." <sup id="cite2"><a href="#fn2">[2]</a></sup></p>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 8:31 <i>Hän iloitsee lapsistaan</i>: <a href="/fi/The_Urantia_Book/1#p5_4">U-k 1:5.4</a>. </li>
  <li id="fn2"><a href="#cite2">↑</a> 8:36 <i>Synti vs. Jumala, väärin oma sielu</i>: <a href="/fi/The_Urantia_Book/131#p2_8">U-k 131:2.8</a>. </li>
</ol>
</div>
