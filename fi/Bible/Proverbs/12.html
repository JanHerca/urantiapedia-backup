<!--
title: Sananlaskujen kirja - Luku 12
description: 
published: true
date: 2023-11-8T20:28:17Z
tags: bible, bible—proverbs
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/Proverbs/11">
          <span class="mdi mdi-arrow-left-drop-circle"></span><span class="pl-2">Sananlaskujen kirja - Luku 11</span>
        </a>
        </td>
        <td>
        <a href="/fi/Bible/Proverbs/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/Proverbs/13">
          <span class="pr-2">Sananlaskujen kirja - Luku 13</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Tietoa rakastaa, joka kuritusta rakastaa, mutta järjetön se, joka nuhdetta vihaa. </p>
<p id="v2"><sup><small>2</small></sup>  Hyvä saa Herran mielisuosion, mutta juonittelijan hän tuomitsee syylliseksi. </p>
<p id="v3"><sup><small>3</small></sup>  Ei ihminen kestä jumalattomuuden varassa, mutta vanhurskasten juuri on horjumaton. </p>
<p id="v4"><sup><small>4</small></sup>  Kelpo vaimo on puolisonsa kruunu, mutta kunnoton on kuin mätä hänen luissansa. </p>
<p id="v5"><sup><small>5</small></sup>  Vanhurskasten aivoitukset ovat oikeat, jumalattomien hankkeet petolliset. </p>
<p id="v6"><sup><small>6</small></sup>  Jumalattomien puheet väijyvät verta, mutta oikeamieliset pelastaa heidän suunsa. </p>
<p id="v7"><sup><small>7</small></sup>  Jumalattomat kukistuvat olemattomiin, mutta vanhurskasten huone pysyy. </p>
<p id="v8"><sup><small>8</small></sup>  Ymmärryksensä mukaan miestä kiitetään, mutta nurjasydämistä halveksitaan. </p>
<p id="v9"><sup><small>9</small></sup>  Parempi halpa-arvoinen, jolla on palvelija, kuin rehentelijä, joka on vailla leipää. </p>
<p id="v10"><sup><small>10</small></sup>  Vanhurskas tuntee, mitä hänen karjansa kaipaa, mutta jumalattomain sydän on armoton. </p>
<p id="v11"><sup><small>11</small></sup>  Joka peltonsa viljelee, saa leipää kyllin, mutta tyhjän tavoittelija on mieltä vailla. </p>
<p id="v12"><sup><small>12</small></sup>  Jumalaton himoitsee pahojen saalista, mutta vanhurskasten juuri on antoisa. </p>
<p id="v13"><sup><small>13</small></sup>  Huulten rikkomus on paha ansa, mutta vanhurskas pääsee hädästä. </p>
<p id="v14"><sup><small>14</small></sup>  Suunsa hedelmästä saa kyllälti hyvää, ja ihmisen eteen kiertyvät hänen kättensä työt. </p>
<p id="v15"><sup><small>15</small></sup>  Hullun tie on hänen omissa silmissään oikea, mutta joka neuvoa kuulee, on viisas. </p>
<p id="v16"><sup><small>16</small></sup>  Hullun suuttumus tulee kohta ilmi, mutta mielevä peittää kärsimänsä häpeän. </p>
<p id="v17"><sup><small>17</small></sup>  Toden puhuja lausuu oikeuden, mutta väärä todistaja petoksen. </p>
<p id="v18"><sup><small>18</small></sup>  Moni viskoo sanoja kuin miekanpistoja, mutta viisasten kieli on lääke. </p>
<p id="v19"><sup><small>19</small></sup>  Totuuden huulet pysyvät iäti, mutta valheen kieli vain tuokion. </p>
<p id="v20"><sup><small>20</small></sup>  Jotka pahaa miettivät, niillä on mielessä petos, mutta jotka rauhaan neuvovat, niille tulee ilo. </p>
<p id="v21"><sup><small>21</small></sup>  Ei tule turmiota vanhurskaalle, mutta jumalattomat ovat onnettomuutta täynnä. </p>
<p id="v22"><sup><small>22</small></sup>  Herralle kauhistus ovat valheelliset huulet, mutta teoissaan uskolliset ovat hänelle otolliset. </p>
<p id="v23"><sup><small>23</small></sup>  Mielevä ihminen peittää tietonsa, mutta tyhmäin sydän huutaa julki hulluutensa. </p>
<p id="v24"><sup><small>24</small></sup>  Ahkerain käsi saa hallita, mutta laiska joutuu työveron alaiseksi. </p>
<p id="v25"><sup><small>25</small></sup>  Huoli painaa alas miehen mielen, mutta hyvä sana sen ilahuttaa. </p>
<p id="v26"><sup><small>26</small></sup>  Vanhurskas opastaa lähimmäistänsä, mutta jumalattomat eksyttää heidän oma tiensä. </p>
<p id="v27"><sup><small>27</small></sup>  Laiska ei saa ajetuksi itselleen riistaa, mutta ahkeruus on ihmiselle kallis tavara. </p>
<p id="v28"><sup><small>28</small></sup>  Vanhurskauden polulla on elämä, ja sen tien kulku ei ole kuolemaksi. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/Proverbs/11">
          <span class="mdi mdi-arrow-left-drop-circle"></span><span class="pl-2">Sananlaskujen kirja - Luku 11</span>
        </a>
        </td>
        <td>
        <a href="/fi/Bible/Proverbs/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/Proverbs/13">
          <span class="pr-2">Sananlaskujen kirja - Luku 13</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
