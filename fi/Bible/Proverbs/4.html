<!--
title: Sananlaskujen kirja - Luku 4
description: 
published: true
date: 2022-10-6T10:23:21Z
tags: bible, bible—proverbs
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td><a href="/fi/Bible/Proverbs/3">Sananlaskujen kirja - Luku 3</a></td>
        <td><a href="/fi/Bible/Proverbs/Index">Indeksi</a></td>
        <td><a href="/fi/Bible/Proverbs/5">Sananlaskujen kirja - Luku 5</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Kuulkaa, lapset, isän kuritusta ja kuunnelkaa oppiaksenne ymmärrystä. </p>
<p id="v2"><sup><small>2</small></sup>  Sillä minä annan teille hyvän neuvon, älkää hyljätkö minun opetustani. </p>
<p id="v3"><sup><small>3</small></sup>  Olinhan minäkin isäni poika, hento ja äitini ainokainen. </p>
<p id="v4"><sup><small>4</small></sup>  Ja isä minua opetti ja sanoi minulle: "Pitäköön sydämesi minun sanoistani kiinni, noudata minun käskyjäni, niin sinä saat elää. </p>
<p id="v5"><sup><small>5</small></sup>  Hanki viisautta, hanki ymmärrystä, älä sitä unhota, älä väisty pois minun suuni sanoista. </p>
<p id="v6"><sup><small>6</small></sup>  Älä sitä hylkää, niin se varjelee sinua; rakasta sitä, niin se sinua suojaa. </p>
<p id="v7"><sup><small>7</small></sup>  Viisauden alku on: hanki viisautta, ja kaikella muulla hankkimallasi hanki ymmärrystä. <sup id="cite1"><a href="#fn1">[1]</a></sup></p>
<p id="v8"><sup><small>8</small></sup>  Anna sille korkea arvo, niin se sinut korottaa, se kunnioittaa sinua, jos sen syliisi suljet; </p>
<p id="v9"><sup><small>9</small></sup>  se panee päähäsi ihanan seppeleen ja lahjoittaa sinulle kauniin kruunun." </p>
<p id="v10"><sup><small>10</small></sup>  Kuule, poikani, ja ota sanani varteen, niin elämäsi vuodet enentyvät. <sup id="cite2"><a href="#fn2">[2]</a></sup></p>
<p id="v11"><sup><small>11</small></sup>  Minä neuvon sinut viisauden tielle, ohjaan sinut oikeille teille. </p>
<p id="v12"><sup><small>12</small></sup>  Käydessäsi eivät askeleesi ahtaalle joudu; juostessasi et kompastu. </p>
<p id="v13"><sup><small>13</small></sup>  Tartu kiinni kuritukseen äläkä hellitä; säilytä se, sillä se on sinun elämäsi. </p>
<p id="v14"><sup><small>14</small></sup>  Älä lähde jumalattomien polulle, älä astu pahojen tielle. </p>
<p id="v15"><sup><small>15</small></sup>  Anna sen olla, älä mene sille, poikkea pois ja mene ohitse. </p>
<p id="v16"><sup><small>16</small></sup>  Sillä eivät he saa nukkua, elleivät pahaa tee; se riistää heiltä unen, elleivät ole ketään kaataneet. </p>
<p id="v17"><sup><small>17</small></sup>  Niin he syövät leipänään jumalattomuutta, juovat viininään väkivallan tekoja. </p>
<p id="v18"><sup><small>18</small></sup>  Mutta vanhurskasten polku on kuin aamurusko, joka kirkastuu kirkastumistaan sydänpäivään saakka. <sup id="cite3"><a href="#fn3">[3]</a></sup></p>
<p id="v19"><sup><small>19</small></sup>  Jumalattomain tie on kuin pimeys: eivät he tiedä, mihin kompastuvat. </p>
<p id="v20"><sup><small>20</small></sup>  Poikani, kuuntele minun puhettani, kallista korvasi minun sanoilleni. </p>
<p id="v21"><sup><small>21</small></sup>  Älkööt ne väistykö silmistäsi, kätke ne sydämesi sisimpään; </p>
<p id="v22"><sup><small>22</small></sup>  sillä ne ovat elämä sille, joka ne löytää, ja lääke koko hänen ruumiillensa. </p>
<p id="v23"><sup><small>23</small></sup>  Yli kaiken varottavan varjele sydämesi, sillä sieltä elämä lähtee. </p>
<p id="v24"><sup><small>24</small></sup>  Poista itsestäsi suun kavaluus, ja karkoita luotasi huulten vääryys. </p>
<p id="v25"><sup><small>25</small></sup>  Katsokoot sinun silmäsi suoraan, eteenpäin olkoon katseesi luotu. </p>
<p id="v26"><sup><small>26</small></sup>  Tasoita polku jaloillesi, ja kaikki sinun tiesi olkoot vakaat. </p>
<p id="v27"><sup><small>27</small></sup>  Älä poikkea oikeaan, älä vasempaan, väistä jalkasi pahasta. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fi/Bible/Proverbs/3">Sananlaskujen kirja - Luku 3</a></td>
        <td><a href="/fi/Bible/Proverbs/Index">Indeksi</a></td>
        <td><a href="/fi/Bible/Proverbs/5">Sananlaskujen kirja - Luku 5</a></td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 4:7-8 <i>Viisaus on tärkein asia</i>: <a href="/fi/The_Urantia_Book/133#p9_3">U-k 133:9.3</a>. </li>
  <li id="fn2"><a href="#cite2">↑</a> 4:10-20 <i>Poikien opetus</i>: <a href="/fi/The_Urantia_Book/95#p4_2">U-k 95:4.2</a>. </li>
  <li id="fn3"><a href="#cite3">↑</a> 4:18 <i>Oikeudenmukaisen tie on loistava valo</i>: <a href="/fi/The_Urantia_Book/131#p2_11">U-k 131:2.11</a>. </li>
</ol>
</div>
