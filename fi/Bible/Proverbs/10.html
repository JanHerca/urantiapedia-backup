<!--
title: Sananlaskujen kirja - Luku 10
description: 
published: true
date: 2022-10-6T10:23:21Z
tags: bible, bible—proverbs
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td><a href="/fi/Bible/Proverbs/9">Sananlaskujen kirja - Luku 9</a></td>
        <td><a href="/fi/Bible/Proverbs/Index">Indeksi</a></td>
        <td><a href="/fi/Bible/Proverbs/11">Sananlaskujen kirja - Luku 11</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Salomon sananlaskut. Viisas poika on isällensä iloksi, mutta tyhmä poika on äidillensä murheeksi. </p>
<p id="v2"><sup><small>2</small></sup>  Vääryyden aarteet eivät auta, mutta vanhurskaus vapahtaa kuolemasta. </p>
<p id="v3"><sup><small>3</small></sup>  Herra ei salli vanhurskaan nälkää nähdä, mutta jumalattomien himon hän luotansa työntää. </p>
<p id="v4"><sup><small>4</small></sup>  Köyhtyy, joka laiskasti kättä käyttää, mutta ahkerain käsi rikastuttaa. </p>
<p id="v5"><sup><small>5</small></sup>  Taitava poika kokoaa kesällä, kunnoton poika elonaikana nukkuu. </p>
<p id="v6"><sup><small>6</small></sup>  Siunaus on vanhurskaan pään päällä, mutta väkivaltaa kätkee jumalattomien suu. <sup id="cite1"><a href="#fn1">[1]</a></sup></p>
<p id="v7"><sup><small>7</small></sup>  Vanhurskaan muistoa siunataan, mutta jumalattomien nimi lahoaa. </p>
<p id="v8"><sup><small>8</small></sup>  Viisassydäminen ottaa käskyt varteen, mutta hulluhuulinen kukistuu. </p>
<p id="v9"><sup><small>9</small></sup>  Joka nuhteettomasti vaeltaa, vaeltaa turvassa, jonka tiet ovat väärät, se joutuu ilmi. </p>
<p id="v10"><sup><small>10</small></sup>  Joka silmää iskee, saa aikaan tuskaa, ja hulluhuulinen kukistuu. </p>
<p id="v11"><sup><small>11</small></sup>  Vanhurskaan suu on elämän lähde, mutta jumalattomien suu kätkee väkivaltaa. </p>
<p id="v12"><sup><small>12</small></sup>  Viha virittää riitoja, mutta rakkaus peittää rikkomukset kaikki. </p>
<p id="v13"><sup><small>13</small></sup>  Ymmärtäväisen huulilta löytyy viisaus, mutta joka on mieltä vailla, sille vitsa selkään! </p>
<p id="v14"><sup><small>14</small></sup>  Viisaat kätkevät, minkä tietävät, mutta hullun suu on läheinen turmio. </p>
<p id="v15"><sup><small>15</small></sup>  Rikkaan tavara on hänen vahva kaupunkinsa, mutta vaivaisten köyhyys on heidän turmionsa. </p>
<p id="v16"><sup><small>16</small></sup>  Vanhurskaan hankkima on elämäksi, jumalattoman saalis koituu synniksi. </p>
<p id="v17"><sup><small>17</small></sup>  Kuritusta noudattava on elämän tiellä, mutta nuhteet hylkäävä eksyy. </p>
<p id="v18"><sup><small>18</small></sup>  Joka salavihaa pitää, sen huulilla on valhe, ja joka parjausta levittää, on tyhmä. </p>
<p id="v19"><sup><small>19</small></sup>  Missä on paljon sanoja, siinä ei syntiä puutu; mutta joka huulensa hillitsee, se on taitava. </p>
<p id="v20"><sup><small>20</small></sup>  Vanhurskaan kieli on valituin hopea, jumalattomien äly on tyhjän veroinen. </p>
<p id="v21"><sup><small>21</small></sup>  Vanhurskaan huulet kaitsevat monia, mutta hullut kuolevat mielettömyyteensä. </p>
<p id="v22"><sup><small>22</small></sup>  Herran siunaus rikkaaksi tekee, ei oma vaiva siihen mitään lisää. </p>
<p id="v23"><sup><small>23</small></sup>  Tyhmälle on iloksi ilkityön teko, mutta ymmärtäväiselle miehelle viisaus. </p>
<p id="v24"><sup><small>24</small></sup>  Mitä jumalaton pelkää, se häntä kohtaa; mutta mitä vanhurskaat halajavat, se annetaan. </p>
<p id="v25"><sup><small>25</small></sup>  Tuulispään käytyä ei jumalatonta enää ole, mutta vanhurskaan perustus pysyy iäti. </p>
<p id="v26"><sup><small>26</small></sup>  Mitä hapan hampaille ja savu silmille, sitä laiska lähettäjillensä. </p>
<p id="v27"><sup><small>27</small></sup>  Herran pelko elinpäiviä jatkaa, mutta jumalattomien vuodet lyhenevät. </p>
<p id="v28"><sup><small>28</small></sup>  Vanhurskasten odotus koituu iloksi, mutta jumalattomien toivo hukkuu. </p>
<p id="v29"><sup><small>29</small></sup>  Herran johdatus on nuhteettoman turva, mutta väärintekijäin turmio. </p>
<p id="v30"><sup><small>30</small></sup>  Vanhurskas ei ikinä horju, mutta jumalattomat eivät saa asua maassa. </p>
<p id="v31"><sup><small>31</small></sup>  Vanhurskaan suu kasvaa viisauden hedelmän, mutta kavala kieli hävitetään. </p>
<p id="v32"><sup><small>32</small></sup>  Vanhurskaan huulet tietävät, mikä otollista on, mutta jumalattomien suu on sulaa kavaluutta. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fi/Bible/Proverbs/9">Sananlaskujen kirja - Luku 9</a></td>
        <td><a href="/fi/Bible/Proverbs/Index">Indeksi</a></td>
        <td><a href="/fi/Bible/Proverbs/11">Sananlaskujen kirja - Luku 11</a></td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 10:6 <i>Job: Jumala siunaa uskollisia</i>: <a href="/fi/The_Urantia_Book/148#p6_2">U-k 148:6.2</a>. </li>
</ol>
</div>
