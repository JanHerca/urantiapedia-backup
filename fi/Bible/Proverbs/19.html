<!--
title: Sananlaskujen kirja - Luku 19
description: 
published: true
date: 2022-10-6T10:23:21Z
tags: bible, bible—proverbs
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td><a href="/fi/Bible/Proverbs/18">Sananlaskujen kirja - Luku 18</a></td>
        <td><a href="/fi/Bible/Proverbs/Index">Indeksi</a></td>
        <td><a href="/fi/Bible/Proverbs/20">Sananlaskujen kirja - Luku 20</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Parempi on köyhä, joka nuhteettomasti vaeltaa, kuin huuliltansa nurja, joka on vielä tyhmäkin. </p>
<p id="v2"><sup><small>2</small></sup>  Ilman taitoa ei ole intokaan hyväksi, ja kiirehtivän jalka astuu harhaan. </p>
<p id="v3"><sup><small>3</small></sup>  Ihmisen oma hulluus turmelee hänen tiensä, mutta Herralle hän sydämessään vihoittelee. </p>
<p id="v4"><sup><small>4</small></sup>  Tavara tuo ystäviä paljon, mutta vaivainen joutuu ystävästänsä eroon. </p>
<p id="v5"><sup><small>5</small></sup>  Väärä todistaja ei jää rankaisematta, ja joka valheita puhuu, se ei pelastu. </p>
<p id="v6"><sup><small>6</small></sup>  Monet etsivät ylhäisen suosiota, ja kaikki ovat anteliaan ystäviä. </p>
<p id="v7"><sup><small>7</small></sup>  Köyhä on kaikkien veljiensä vihattu, vielä vierotumpi ystävilleen. Tyhjiä sanoja hän saa tavoitella. </p>
<p id="v8"><sup><small>8</small></sup>  Joka mieltä hankkii, se sieluansa rakastaa; joka ymmärryksen säilyttää, se onnen löytää. </p>
<p id="v9"><sup><small>9</small></sup>  Väärä todistaja ei jää rankaisematta, ja joka valheita puhuu, se hukkuu. </p>
<p id="v10"><sup><small>10</small></sup>  Ei sovi tyhmälle hyvät päivät, saati sitten palvelijalle hallita ruhtinaita. </p>
<p id="v11"><sup><small>11</small></sup>  Ymmärrys tekee ihmisen pitkämieliseksi, ja hänen kunniansa on antaa rikos anteeksi. <sup id="cite1"><a href="#fn1">[1]</a></sup></p>
<p id="v12"><sup><small>12</small></sup>  Kuninkaan viha on kuin nuoren leijonan kiljunta, mutta hänen suosionsa on kuin kaste ruoholle. </p>
<p id="v13"><sup><small>13</small></sup>  Tyhmä poika on isänsä turmio, ja vaimon tora on kuin räystäästä tippuva vesi. </p>
<p id="v14"><sup><small>14</small></sup>  Talo ja tavara peritään isiltä, mutta toimellinen vaimo tulee Herralta. </p>
<p id="v15"><sup><small>15</small></sup>  Laiskuus vaivuttaa sikeään uneen, ja veltto joutuu näkemään nälkää. </p>
<p id="v16"><sup><small>16</small></sup>  Joka käskyt pitää, saa henkensä pitää; joka ei teistänsä välitä, on kuoleman oma. </p>
<p id="v17"><sup><small>17</small></sup>  Joka vaivaista armahtaa, se lainaa Herralle, ja hän maksaa jälleen hänen hyvän tekonsa. </p>
<p id="v18"><sup><small>18</small></sup>  Kurita poikaasi, kun vielä toivoa on; ethän halunne hänen kuolemaansa. </p>
<p id="v19"><sup><small>19</small></sup>  Rajuluontoinen joutuu sakkoihin: vain yllytät, jos yrität apuun. </p>
<p id="v20"><sup><small>20</small></sup>  Kuule neuvoa, ota kuritus varteen, että olisit vasta viisaampi. </p>
<p id="v21"><sup><small>21</small></sup>  Monet ovat miehen mielessä aivoitukset, mutta Herran neuvo on pysyväinen. </p>
<p id="v22"><sup><small>22</small></sup>  Ihaninta ihmisessä on hänen laupeutensa, ja köyhä on parempi kuin valhettelija. </p>
<p id="v23"><sup><small>23</small></sup>  Herran pelko on elämäksi: saa levätä yönsä ravittuna, eikä mikään paha kohtaa. </p>
<p id="v24"><sup><small>24</small></sup>  Laiska pistää kätensä vatiin, mutta ei saa sitä viedyksi suuhunsa jälleen. </p>
<p id="v25"><sup><small>25</small></sup>  Lyö pilkkaajaa, niin yksinkertainen saa mieltä, ja jos ymmärtäväistä nuhdellaan, niin hän käsittää tiedon. </p>
<p id="v26"><sup><small>26</small></sup>  Joka isäänsä pahoin pitelee ja ajaa äitinsä pois, se on kunnoton ja rietas poika. </p>
<p id="v27"><sup><small>27</small></sup>  Jos herkeät, poikani, kuulemasta kuritusta, niin eksyt pois tiedon sanoista. </p>
<p id="v28"><sup><small>28</small></sup>  Kelvoton todistaja pitää oikeuden pilkkanaan, ja jumalattomien suu nielee vääryyttä. </p>
<p id="v29"><sup><small>29</small></sup>  Tuomiot ovat valmiina pilkkaajille ja lyönnit tyhmien selkään. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fi/Bible/Proverbs/18">Sananlaskujen kirja - Luku 18</a></td>
        <td><a href="/fi/Bible/Proverbs/Index">Indeksi</a></td>
        <td><a href="/fi/Bible/Proverbs/20">Sananlaskujen kirja - Luku 20</a></td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 19:11 <i>Harkintaisuus lykkää vihaa</i>: <a href="/fi/The_Urantia_Book/149#p4_2">U-k 149:4.2</a>. </li>
</ol>
</div>
