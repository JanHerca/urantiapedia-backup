<!--
title: Sananlaskujen kirja - Luku 17
description: 
published: true
date: 2023-11-8T20:28:17Z
tags: bible, bible—proverbs
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/Proverbs/16">
          <span class="mdi mdi-arrow-left-drop-circle"></span><span class="pl-2">Sananlaskujen kirja - Luku 16</span>
        </a>
        </td>
        <td>
        <a href="/fi/Bible/Proverbs/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/Proverbs/18">
          <span class="pr-2">Sananlaskujen kirja - Luku 18</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Parempi kuiva kannikka rauhassa kuin talon täysi uhripaistia riidassa. <sup id="cite3"><a href="#fn3">[3]</a></sup></p>
<p id="v2"><sup><small>2</small></sup>  Taitava palvelija hallitsee kunnotonta poikaa ja pääsee perinnönjaolle veljesten rinnalla. </p>
<p id="v3"><sup><small>3</small></sup>  Hopealle sulatin, kullalle uuni, mutta sydämet koettelee Herra. </p>
<p id="v4"><sup><small>4</small></sup>  Paha kuuntelee häijyjä huulia, petollisuus kuulee pahoja kieliä. </p>
<p id="v5"><sup><small>5</small></sup>  Joka köyhää pilkkaa, se herjaa hänen luojaansa; joka toisen onnettomuudesta iloitsee, ei jää rankaisematta. </p>
<p id="v6"><sup><small>6</small></sup>  Vanhusten kruunu ovat lastenlapset, ja isät ovat lasten kunnia. <sup id="cite1"><a href="#fn1">[1]</a></sup></p>
<p id="v7"><sup><small>7</small></sup>  Ei sovi houkalle ylevä puhe, saati sitten ruhtinaalle valhe. </p>
<p id="v8"><sup><small>8</small></sup>  Lahjus on käyttäjänsä silmissä kallis kivi: mihin vain hän kääntyy, hän menestyy. </p>
<p id="v9"><sup><small>9</small></sup>  Joka rikkeen peittää, se rakkautta harrastaa; mutta joka asioita kaivelee, se erottaa ystävykset. </p>
<p id="v10"><sup><small>10</small></sup>  Nuhde pystyy paremmin ymmärtäväiseen kuin sata lyöntiä tyhmään. </p>
<p id="v11"><sup><small>11</small></sup>  Pelkkää onnettomuutta hankkii kapinoitsija, mutta häntä vastaan lähetetään armoton sanansaattaja. </p>
<p id="v12"><sup><small>12</small></sup>  Kohdatkoon miestä karhu, jolta on riistetty poikaset, mutta älköön tyhmä hulluudessansa. </p>
<p id="v13"><sup><small>13</small></sup>  Joka hyvän pahalla palkitsee, sen kodista ei onnettomuus väisty. </p>
<p id="v14"><sup><small>14</small></sup>  Alottaa tora on päästää vedet valloilleen; herkeä, ennenkuin riita syttyy. </p>
<p id="v15"><sup><small>15</small></sup>  Syyllisen syyttömäksi ja syyttömän syylliseksi tekijä ovat kumpikin Herralle kauhistus. </p>
<p id="v16"><sup><small>16</small></sup>  Mitä hyötyä on rahasta tyhmän käsissä? Viisauden hankkimiseen ei ole ymmärrystä. </p>
<p id="v17"><sup><small>17</small></sup>  Ystävä rakastaa ainiaan ja veli syntyy varaksi hädässä. </p>
<p id="v18"><sup><small>18</small></sup>  Mieltä vailla on mies, joka kättä lyöpi, joka menee toista takaamaan. </p>
<p id="v19"><sup><small>19</small></sup>  Joka toraa rakastaa, se rikkomusta rakastaa; joka ovensa korottaa, se hankkii kukistumistaan. </p>
<p id="v20"><sup><small>20</small></sup>  Väärämielinen ei onnea löydä, ja kavalakielinen suistuu onnettomuuteen. </p>
<p id="v21"><sup><small>21</small></sup>  Tyhmä on murheeksi siittäjällensä, ja houkan isä on iloa vailla. </p>
<p id="v22"><sup><small>22</small></sup>  Terveydeksi on iloinen sydän, mutta murtunut mieli kuivuttaa luut. <sup id="cite2"><a href="#fn2">[2]</a></sup></p>
<p id="v23"><sup><small>23</small></sup>  Jumalaton ottaa lahjuksen vastaan toisen povelta vääristääksensä oikeuden tiet. </p>
<p id="v24"><sup><small>24</small></sup>  Ymmärtäväisellä on viisaus kasvojensa edessä, mutta tyhmän silmät kiertävät maailman rantaa. </p>
<p id="v25"><sup><small>25</small></sup>  Tyhmä poika on isällensä suruksi ja synnyttäjällensä mielihaikeaksi. </p>
<p id="v26"><sup><small>26</small></sup>  Paha jo sekin, jos syytöntä sakotetaan; kovin kohtuutonta, jos jaloja lyödään. </p>
<p id="v27"><sup><small>27</small></sup>  Joka hillitsee sanansa, on taitava, ja mielensä malttava on ymmärtäväinen mies. </p>
<p id="v28"><sup><small>28</small></sup>  Hullukin käy viisaasta, jos vaiti on; joka huulensa sulkee, on ymmärtäväinen. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/Proverbs/16">
          <span class="mdi mdi-arrow-left-drop-circle"></span><span class="pl-2">Sananlaskujen kirja - Luku 16</span>
        </a>
        </td>
        <td>
        <a href="/fi/Bible/Proverbs/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/Proverbs/18">
          <span class="pr-2">Sananlaskujen kirja - Luku 18</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 17:6 <i>Rakkaus lapsenlapsiin</i>: <a href="/fi/The_Urantia_Book/84#p7_10">U-k 84:7.10</a>.  <i>Lastenlasten rakkaus</i>: <a href="/fi/The_Urantia_Book/66#p7_4">U-k 66:7.4</a>. </li>
  <li id="fn2"><a href="#cite2">↑</a> 17:22 <i>Iloinen sydän on hyvä lääke</i>: <a href="/fi/The_Urantia_Book/149#p5_2">U-k 149:5.2</a>.  <i>Hyvää sydäntä hyvää lääkettä</i>: <a href="/fi/The_Urantia_Book/131#p2_9">U-k 131:2.9</a>. </li>
  <li id="fn3"><a href="#cite3">↑</a> 17 <i>Viisauden kirjasta</i>: <a href="/fi/The_Urantia_Book/95#p4_5">U-k 95:4.5</a>. </li>
</ol>
</div>
