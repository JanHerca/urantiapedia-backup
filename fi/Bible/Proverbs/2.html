<!--
title: Sananlaskujen kirja - Luku 2
description: 
published: true
date: 2022-8-14T17:23:51Z
tags: 
editor: ckeditor
dateCreated: 2022-8-14T17:23:51Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/fi/Bible/Proverbs/1">Sananlaskujen kirja - Luku 1</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/fi/Bible/Proverbs/Index">Indeksi</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/fi/Bible/Proverbs/3">Sananlaskujen kirja - Luku 3</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Poikani, jos sinä otat minun sanani varteen ja kätket mieleesi minun käskyni, <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  niin että herkistät korvasi viisaudelle ja taivutat sydämesi taitoon - </p>
<p id="v3"><sup><small>3</small></sup>  niin, jos kutsut ymmärrystä ja ääneesi huudat taitoa, </p>
<p id="v4"><sup><small>4</small></sup>  jos haet sitä kuin hopeata ja etsit sitä kuin aarretta, </p>
<p id="v5"><sup><small>5</small></sup>  silloin pääset ymmärtämään Herran pelon ja löydät Jumalan tuntemisen. </p>
<p id="v6"><sup><small>6</small></sup>  Sillä Herra antaa viisautta, hänen suustansa lähtee tieto ja taito. </p>
<p id="v7"><sup><small>7</small></sup>  Oikeamielisille hänellä on tallella pelastus, kilpi nuhteettomasti vaeltaville, </p>
<p id="v8"><sup><small>8</small></sup>  niin että hän suojaa oikeuden polut ja varjelee hurskaittensa tien. </p>
<p id="v9"><sup><small>9</small></sup>  Silloin ymmärrät vanhurskauden ja oikeuden ja vilpittömyyden - hyvyyden tien kaiken; </p>
<p id="v10"><sup><small>10</small></sup>  sillä viisaus tulee sydämeesi, ja tieto tulee sielullesi suloiseksi, </p>
<p id="v11"><sup><small>11</small></sup>  taidollisuus on sinua varjeleva ja ymmärrys suojeleva sinut. </p>
<p id="v12"><sup><small>12</small></sup>  Se pelastaa sinut pahojen tiestä, miehestä, joka kavalasti puhuu; <sup id="cite2"><a href="#fn2">[2]</a></sup></p>
<p id="v13"><sup><small>13</small></sup>  niistä, jotka ovat hyljänneet oikeat polut vaeltaaksensa pimeyden teitä; </p>
<p id="v14"><sup><small>14</small></sup>  niistä, jotka iloitsevat pahanteosta, riemuitsevat häijystä kavaluudesta, </p>
<p id="v15"><sup><small>15</small></sup>  joiden polut ovat mutkaiset ja jotka joutuvat väärään teillänsä. - </p>
<p id="v16"><sup><small>16</small></sup>  Se pelastaa sinut irstaasta naisesta, vieraasta vaimosta, joka sanoillansa liehakoitsee, </p>
<p id="v17"><sup><small>17</small></sup>  joka on hyljännyt nuoruutensa ystävän ja unhottanut Jumalansa liiton. </p>
<p id="v18"><sup><small>18</small></sup>  Sillä hänen huoneensa kallistuu kohti kuolemaa, hänen tiensä haamuja kohden. </p>
<p id="v19"><sup><small>19</small></sup>  Ei palaja kenkään, joka hänen luoksensa menee, eikä saavu elämän poluille. </p>
<p id="v20"><sup><small>20</small></sup>  Niin sinä vaellat hyvien tietä ja noudatat vanhurskasten polkuja. </p>
<p id="v21"><sup><small>21</small></sup>  Sillä oikeamieliset saavat asua maassa, ja nuhteettomat jäävät siihen jäljelle; </p>
<p id="v22"><sup><small>22</small></sup>  mutta jumalattomat hävitetään maasta, ja uskottomat siitä reväistään pois. </p>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 2:1-2 <i>Poikien opetus</i>: <a href="/fi/The_Urantia_Book/95#p4_2">U-k 95:4.2</a>. </li>
  <li id="fn2"><a href="#cite2">↑</a> 2:12 <i>Vapautus pahasta</i>: <a href="/fi/The_Urantia_Book/121#p5_11">U-k 121:5.11</a>. </li>
</ol>
</div>
