<!--
title: Sananlaskujen kirja - Luku 23
description: 
published: true
date: 2023-11-8T20:28:17Z
tags: bible, bible—proverbs
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/Proverbs/22">
          <span class="mdi mdi-arrow-left-drop-circle"></span><span class="pl-2">Sananlaskujen kirja - Luku 22</span>
        </a>
        </td>
        <td>
        <a href="/fi/Bible/Proverbs/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/Proverbs/24">
          <span class="pr-2">Sananlaskujen kirja - Luku 24</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Kun istut aterialle hallitsijan seurassa, niin pidä tarkoin mielessä, kuka edessäsi on, <sup id="cite5"><a href="#fn5">[5]</a></sup></p>
<p id="v2"><sup><small>2</small></sup>  ja pane veitsi kurkullesi, jos olet kovin nälkäinen. </p>
<p id="v3"><sup><small>3</small></sup>  Älä himoitse hänen herkkujansa, sillä ne ovat petollisia ruokia. </p>
<p id="v4"><sup><small>4</small></sup>  Älä näe vaivaa rikastuaksesi, lakkaa käyttämästä ymmärrystäsi siihen. </p>
<p id="v5"><sup><small>5</small></sup>  Kun silmäsi siihen lentävät, on rikkaus mennyttä; sillä se saa siivet kuin kotka, joka lentää taivaalle. <sup id="cite1"><a href="#fn1">[1]</a></sup></p>
<p id="v6"><sup><small>6</small></sup>  Älä syö pahansuovan leipää äläkä himoitse hänen herkkujansa. <sup id="cite2"><a href="#fn2">[2]</a></sup></p>
<p id="v7"><sup><small>7</small></sup>  Sillä niinkuin hän mielessään laskee, niin hän menettelee: hän sanoo sinulle: "Syö ja juo", mutta hänen sydämensä ei ole sinun puolellasi. <sup id="cite3"><a href="#fn3">[3]</a></sup></p>
<p id="v8"><sup><small>8</small></sup>  Syömäsi palan sinä olet oksentava, ja suloiset sanasi sinä tuhlasit turhaan. </p>
<p id="v9"><sup><small>9</small></sup>  Älä puhu tyhmän kuullen, sillä hän katsoo ymmärtäväiset sanasi ylen. </p>
<p id="v10"><sup><small>10</small></sup>  Älä siirrä ikivanhaa rajaa äläkä mene orpojen pelloille. <sup id="cite4"><a href="#fn4">[4]</a></sup></p>
<p id="v11"><sup><small>11</small></sup>  Sillä heidän sukulunastajansa on väkevä, ja hän ajaa heidän asiansa sinua vastaan. </p>
<p id="v12"><sup><small>12</small></sup>  Tuo sydämesi kuritettavaksi ja korvasi taidon sanojen ääreen. </p>
<p id="v13"><sup><small>13</small></sup>  Älä kiellä poikaselta kuritusta, sillä jos lyöt häntä vitsalla, säästyy hän kuolemasta. </p>
<p id="v14"><sup><small>14</small></sup>  Vitsalla sinä häntä lyöt, tuonelasta hänen sielunsa pelastat. </p>
<p id="v15"><sup><small>15</small></sup>  Poikani, jos sinun sydämesi viisastuu, niin minunkin sydämeni iloitsee; </p>
<p id="v16"><sup><small>16</small></sup>  ja sisimpäni riemuitsee, jos sinun huulesi puhuvat sitä, mikä oikein on. </p>
<p id="v17"><sup><small>17</small></sup>  Älköön sydämesi kadehtiko jumalattomia, mutta kiivaile aina Jumalan pelon puolesta, </p>
<p id="v18"><sup><small>18</small></sup>  niin sinulla totisesti on tulevaisuus, ja toivosi ei mene turhaan. </p>
<p id="v19"><sup><small>19</small></sup>  Kuule, poikani, ja viisastu, ja ohjaa sydämesi oikealle tielle. </p>
<p id="v20"><sup><small>20</small></sup>  Älä oleskele viininjuomarien parissa äläkä lihansyömärien. </p>
<p id="v21"><sup><small>21</small></sup>  Sillä juomari ja syömäri köyhtyy, ja unteluus puettaa ryysyihin. </p>
<p id="v22"><sup><small>22</small></sup>  Kuule isääsi, joka on sinut siittänyt, äläkä äitiäsi halveksi, kun hän on vanhennut. </p>
<p id="v23"><sup><small>23</small></sup>  Osta totuutta, älä myy, osta viisautta, kuria ja ymmärrystä. </p>
<p id="v24"><sup><small>24</small></sup>  Ääneen saa riemuita vanhurskaan isä; joka viisaan on siittänyt, sillä on ilo hänestä. </p>
<p id="v25"><sup><small>25</small></sup>  Olkoon sinun isälläsi ja äidilläsi ilo, sinun synnyttäjäsi riemuitkoon. </p>
<p id="v26"><sup><small>26</small></sup>  Anna sydämesi, poikani, minulle, ja olkoot minun tieni sinun silmissäsi mieluiset. </p>
<p id="v27"><sup><small>27</small></sup>  Sillä portto on syvä kuoppa, ja vieras vaimo on ahdas kaivo. </p>
<p id="v28"><sup><small>28</small></sup>  Vieläpä hän väijyy kuin rosvo, ja hän kartuttaa uskottomia ihmisten seassa. </p>
<p id="v29"><sup><small>29</small></sup>  Kenellä on voivotus, kenellä vaikerrus? Kenellä torat, kenellä valitus? Kenellä haavat ilman syytä? Kenellä sameat silmät? </p>
<p id="v30"><sup><small>30</small></sup>  Niillä, jotka viinin ääressä viipyvät, jotka tulevat makujuomaa maistelemaan. </p>
<p id="v31"><sup><small>31</small></sup>  Älä katsele viiniä, kuinka se punoittaa, kuinka se maljassa hohtaa ja helposti valahtaa alas. </p>
<p id="v32"><sup><small>32</small></sup>  Lopulta se puree kuin käärme ja pistää kuin myrkkylisko. </p>
<p id="v33"><sup><small>33</small></sup>  Silmäsi outoja näkevät, ja sydämesi haastelee sekavia. </p>
<p id="v34"><sup><small>34</small></sup>  Sinusta on kuin makaisit keskellä merta, on kuin maston huipussa makaisit. </p>
<p id="v35"><sup><small>35</small></sup>  "Löivät minua, mutta ei koskenut minuun; pieksivät minua, mutta en tiennyt mitään. Milloinkahan herännen? Tahdonpa taas hakea tätä samaa." </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/Proverbs/22">
          <span class="mdi mdi-arrow-left-drop-circle"></span><span class="pl-2">Sananlaskujen kirja - Luku 22</span>
        </a>
        </td>
        <td>
        <a href="/fi/Bible/Proverbs/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/Proverbs/24">
          <span class="pr-2">Sananlaskujen kirja - Luku 24</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 23:5 <i>Rikkaudet ottavat siivet ja lentävät</i>: <a href="/fi/The_Urantia_Book/95#p4_3">U-k 95:4.3</a>. </li>
  <li id="fn2"><a href="#cite2">↑</a> 23:6 <i>Paha silmä</i>: <a href="/fi/The_Urantia_Book/87#p5_4">U-k 87:5.4</a>. </li>
  <li id="fn3"><a href="#cite3">↑</a> 23:7 <i>Ihminen on mitä ajattelee</i>: <a href="/fi/The_Urantia_Book/131#p2_8">U-k 131:2.8</a>. </li>
  <li id="fn4"><a href="#cite4">↑</a> 23:10 <i>Maamerkkien kunnioittaminen</i>: <a href="/fi/The_Urantia_Book/69#p9_13">U-k 69:9.13</a>. </li>
  <li id="fn5"><a href="#cite5">↑</a> 23 <i>Viisauden kirjasta</i>: <a href="/fi/The_Urantia_Book/95#p4_5">U-k 95:4.5</a>. </li>
</ol>
</div>
