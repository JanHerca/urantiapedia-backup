<!--
title: Sananlaskujen kirja - Luku 18
description: 
published: true
date: 2022-10-6T10:23:21Z
tags: bible, bible—proverbs
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td><a href="/fi/Bible/Proverbs/17">Sananlaskujen kirja - Luku 17</a></td>
        <td><a href="/fi/Bible/Proverbs/Index">Indeksi</a></td>
        <td><a href="/fi/Bible/Proverbs/19">Sananlaskujen kirja - Luku 19</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Eriseurainen noudattaa omia pyyteitään; kaikin neuvoin hän riitaa haastaa. </p>
<p id="v2"><sup><small>2</small></sup>  Tyhmän halu ei ole ymmärrykseen, vaan tuomaan julki oma mielensä. </p>
<p id="v3"><sup><small>3</small></sup>  Kunne jumalaton tulee, tulee ylenkatsekin, ja häpeällisen menon mukana häväistys. </p>
<p id="v4"><sup><small>4</small></sup>  Syviä vesiä ovat sanat miehen suusta, ovat virtaava puro ja viisauden lähde. </p>
<p id="v5"><sup><small>5</small></sup>  Ei ole hyvä pitää syyllisen puolta ja vääräksi vääntää syyttömän asiaa oikeudessa. </p>
<p id="v6"><sup><small>6</small></sup>  Tyhmän huulet tuovat mukanaan riidan, ja hänen suunsa kutsuu lyöntejä. </p>
<p id="v7"><sup><small>7</small></sup>  Oma suu on tyhmälle turmioksi ja omat huulet ansaksi hänelle itselleen. </p>
<p id="v8"><sup><small>8</small></sup>  Panettelijan puheet ovat kuin herkkupalat ja painuvat sisusten kammioihin asti. </p>
<p id="v9"><sup><small>9</small></sup>  Joka on veltto toimessansa, se on jo tuhontekijän veli. </p>
<p id="v10"><sup><small>10</small></sup>  Herran nimi on vahva torni; hurskas juoksee sinne ja saa turvan. </p>
<p id="v11"><sup><small>11</small></sup>  Rikkaan tavara on hänen vahva kaupunkinsa, ja korkean muurin kaltainen hänen kuvitteluissaan. </p>
<p id="v12"><sup><small>12</small></sup>  Kukistumisen edellä miehen sydän ylpistyy, mutta kunnian edellä käy nöyryys. </p>
<p id="v13"><sup><small>13</small></sup>  Jos kuka vastaa, ennenkuin on kuullut, on se hulluutta ja koituu hänelle häpeäksi. </p>
<p id="v14"><sup><small>14</small></sup>  Miehekäs mieli pitää sairaankin pystyssä, mutta kuka voi kantaa murtunutta mieltä? </p>
<p id="v15"><sup><small>15</small></sup>  Tietoa hankkii ymmärtäväisen sydän, tietoa etsii viisasten korva. </p>
<p id="v16"><sup><small>16</small></sup>  Lahja avartaa alat ihmiselle ja vie hänet isoisten pariin. <sup id="cite1"><a href="#fn1">[1]</a></sup></p>
<p id="v17"><sup><small>17</small></sup>  Käräjissä on kukin ensiksi oikeassa, mutta sitten tulee hänen riitapuolensa ja ottaa hänestä selvän. </p>
<p id="v18"><sup><small>18</small></sup>  Arpa riidat asettaa ja ratkaisee väkevien välit. </p>
<p id="v19"><sup><small>19</small></sup>  Petetty veli on vaikeampi voittaa kuin vahva kaupunki, ja riidat ovat kuin linnan salvat. </p>
<p id="v20"><sup><small>20</small></sup>  Suunsa hedelmästä saa mies vatsansa kylläiseksi, saa kyllikseen huultensa satoa. </p>
<p id="v21"><sup><small>21</small></sup>  Kielellä on vallassansa kuolema ja elämä; jotka sitä rakastavat, saavat syödä sen hedelmää. </p>
<p id="v22"><sup><small>22</small></sup>  Joka vaimon löysi, se onnen löysi, sai Herralta mielisuosion. </p>
<p id="v23"><sup><small>23</small></sup>  Köyhä puhuu pyydellen, mutta rikas vastaa tylysti. </p>
<p id="v24"><sup><small>24</small></sup>  Häviökseen mies on monien ystävä, mutta on myös ystäviä, veljiäkin uskollisempia. <sup id="cite2"><a href="#fn2">[2]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fi/Bible/Proverbs/17">Sananlaskujen kirja - Luku 17</a></td>
        <td><a href="/fi/Bible/Proverbs/Index">Indeksi</a></td>
        <td><a href="/fi/Bible/Proverbs/19">Sananlaskujen kirja - Luku 19</a></td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 18:16 <i>Yksi lahja tekee tilaa</i>: <a href="/fi/The_Urantia_Book/133#p6_2">U-k 133:6.2</a>. </li>
  <li id="fn2"><a href="#cite2">↑</a> 18:24 <i>Joka haluaa ystäviä, on oltava ystävä</i>: <a href="/fi/The_Urantia_Book/130#p7_2">U-k 130:7.2</a>.  <i>Jos sinulla on ystäviä, ole ystävällinen</i>: <a href="/fi/The_Urantia_Book/193#p3_2">U-k 193:3.2</a>. </li>
</ol>
</div>
