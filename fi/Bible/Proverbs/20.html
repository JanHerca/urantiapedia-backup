<!--
title: Sananlaskujen kirja - Luku 20
description: 
published: true
date: 2022-10-6T10:23:21Z
tags: bible, bible—proverbs
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td><a href="/fi/Bible/Proverbs/19">Sananlaskujen kirja - Luku 19</a></td>
        <td><a href="/fi/Bible/Proverbs/Index">Indeksi</a></td>
        <td><a href="/fi/Bible/Proverbs/21">Sananlaskujen kirja - Luku 21</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Viini on pilkkaaja, väkijuoma remunpitäjä; eikä ole viisas kenkään, joka siitä hoipertelee. <sup id="cite4"><a href="#fn4">[4]</a></sup></p>
<p id="v2"><sup><small>2</small></sup>  Kuninkaan peljättäväisyys on kuin nuoren leijonan kiljunta; joka hänet vihoittaa, se henkensä rikkoo. </p>
<p id="v3"><sup><small>3</small></sup>  On kunniaksi miehelle riitaa karttaa, mutta kaikki hullut riitaa haastavat. </p>
<p id="v4"><sup><small>4</small></sup>  Syksyllä ei laiska kynnä; elonaikana hän tyhjää tapailee. <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  Kuin syvät vedet ovat miehen sydämen aivoitukset, mutta ymmärtäväinen mies ne ammentaa esiin. </p>
<p id="v6"><sup><small>6</small></sup>  Monet huutavat hyvyyttänsä kukin, mutta kuka löytää luotettavan miehen? </p>
<p id="v7"><sup><small>7</small></sup>  Vanhurskas vaeltaa nuhteettomasti, onnelliset ovat lapset hänen jälkeensä. </p>
<p id="v8"><sup><small>8</small></sup>  Kuningas istuu tuomioistuimella, hän silmillänsä perkaa kaiken pahan pois. </p>
<p id="v9"><sup><small>9</small></sup>  Kuka voi sanoa: "Olen puhdistanut sydämeni, olen puhdas synnistäni"? </p>
<p id="v10"><sup><small>10</small></sup>  Kahtalainen paino ja kahtalainen mitta - molemmat ovat Herralle kauhistus. </p>
<p id="v11"><sup><small>11</small></sup>  Teoistansa tuntee jo poikasenkin, onko hänen menonsa puhdas ja oikea. </p>
<p id="v12"><sup><small>12</small></sup>  Kuulevan korvan ja näkevän silmän - molemmat on Herra luonut. </p>
<p id="v13"><sup><small>13</small></sup>  Älä unta rakasta, ettet köyhtyisi; pidä silmäsi auki, niin saat leipää kyllin. </p>
<p id="v14"><sup><small>14</small></sup>  "Huonoa, huonoa", sanoo ostaja, mutta mentyänsä pois hän kehuskelee. </p>
<p id="v15"><sup><small>15</small></sup>  Olkoon kultaa, olkoon helmiä paljon, kallein kalu ovat taidolliset huulet. </p>
<p id="v16"><sup><small>16</small></sup>  Ota siltä vaatteet, joka toista takasi, ja ota häneltä pantti vieraitten puolesta. </p>
<p id="v17"><sup><small>17</small></sup>  Makea on miehelle petoksella saatu leipä, mutta perästäpäin hän saa suunsa täyteen soraa. </p>
<p id="v18"><sup><small>18</small></sup>  Neuvotellen suunnitelmat vahvistuvat, ja sotaa on sinun käytävä neuvokkuudella. </p>
<p id="v19"><sup><small>19</small></sup>  Salaisuuden ilmaisee, joka panettelijana käy; älä siis antaudu avosuisen pariin. </p>
<p id="v20"><sup><small>20</small></sup>  Joka isäänsä ja äitiänsä kiroaa, sen lamppu sammuu pilkkopimeään. </p>
<p id="v21"><sup><small>21</small></sup>  Tavara, jota aluksi kiivaasti tavoitellaan, ei lopulta tuo siunausta. </p>
<p id="v22"><sup><small>22</small></sup>  Älä sano: "Minä kostan pahan"; odota Herraa, hän auttaa sinua. <sup id="cite2"><a href="#fn2">[2]</a></sup></p>
<p id="v23"><sup><small>23</small></sup>  Kahtalainen paino on Herralle kauhistus, ja väärä vaaka ei ole hyvä. </p>
<p id="v24"><sup><small>24</small></sup>  Herralta tulevat miehen askeleet; mitäpä ymmärtäisi tiestänsä ihminen itse? </p>
<p id="v25"><sup><small>25</small></sup>  Ihmiselle on ansaksi luvata hätiköiden pyhä lahja ja vasta perästäpäin harkita lupauksiansa. </p>
<p id="v26"><sup><small>26</small></sup>  Viisas kuningas perkaa jumalattomat pois viskimellään ja antaa puimajyrän käydä heidän ylitsensä. </p>
<p id="v27"><sup><small>27</small></sup>  Ihmisen henki on Herran lamppu: se tutkistelee sydämen kammiot kaikki. <sup id="cite3"><a href="#fn3">[3]</a></sup></p>
<p id="v28"><sup><small>28</small></sup>  Laupeus ja uskollisuus on kuninkaan turva, ja laupeudella hän valtaistuimensa tukee. </p>
<p id="v29"><sup><small>29</small></sup>  Voima on nuorukaisen kunnia, ja harmaat hapset ovat vanhusten kaunistus. </p>
<p id="v30"><sup><small>30</small></sup>  Mustelmat ja haavat puhdistavat pahantekijän, lyönnit puhdistavat sydämen kammiot. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fi/Bible/Proverbs/19">Sananlaskujen kirja - Luku 19</a></td>
        <td><a href="/fi/Bible/Proverbs/Index">Indeksi</a></td>
        <td><a href="/fi/Bible/Proverbs/21">Sananlaskujen kirja - Luku 21</a></td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 20:4 <i>Jos ei työtä, ei ruokaa</i>: <a href="/fi/The_Urantia_Book/69#p2_5">U-k 69:2.5</a>. </li>
  <li id="fn2"><a href="#cite2">↑</a> 20:22 <i>Varoittaa kostosta</i>: <a href="/fi/The_Urantia_Book/140#p8_5">U-k 140:8.5</a>. </li>
  <li id="fn3"><a href="#cite3">↑</a> 20:27 <i>Ihmisen henki on Herran kynttilä</i>: <a href="/fi/The_Urantia_Book/149#p5_2">U-k 149:5.2</a>. </li>
  <li id="fn4"><a href="#cite4">↑</a> 20 <i>Viisauden kirjasta</i>: <a href="/fi/The_Urantia_Book/95#p4_5">U-k 95:4.5</a>. </li>
</ol>
</div>
