<!--
title: Juudaksen kirje - Luku 1
description: 
published: true
date: 2023-11-8T20:28:18Z
tags: bible, bible—jude
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td>
        </td>
        <td>
        <a href="/fi/Bible/Jude/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Juudas, Jeesuksen Kristuksen palvelija ja Jaakobin veli, kutsutuille, jotka ovat Isässä Jumalassa rakastetut ja Jeesukselle Kristukselle varjellut. </p>
<p id="v2"><sup><small>2</small></sup>  Lisääntyköön teille laupeus ja rauha ja rakkaus. </p>
<p id="v3"><sup><small>3</small></sup>  Rakkaani! Kun minulla on ollut harras halu kirjoittaa teille yhteisestä pelastuksestamme, tuli minulle pakko kirjoittaa ja kehoittaa teitä kilvoittelemaan sen uskon puolesta, joka kerta kaikkiaan on pyhille annettu. <sup id="cite1"><a href="#fn1">[1]</a></sup></p>
<p id="v4"><sup><small>4</small></sup>  Sillä teidän keskuuteenne on pujahtanut eräitä ihmisiä, joiden jo aikoja sitten on kirjoitettu tulevan tähän tuomioon, jumalattomia, jotka kääntävät meidän Jumalamme armon irstaudeksi ja kieltävät meidän ainoan valtiaamme ja Herramme, Jeesuksen Kristuksen. <sup id="cite2"><a href="#fn2">[2]</a></sup></p>
<p id="v5"><sup><small>5</small></sup>  Vaikka jo kerran olette saaneet tietää kaiken, tahdon kuitenkin muistuttaa teitä siitä, että Herra, joka oli pelastanut kansan Egyptistä, toisella kertaa hukutti ne, jotka eivät uskoneet; </p>
<p id="v6"><sup><small>6</small></sup>  ja että hän ne enkelit, jotka eivät säilyttäneet valta-asemaansa, vaan jättivät oman asumuksensa, pani pimeyteen iankaikkisissa kahleissa säilytettäviksi suuren päivän tuomioon; <sup id="cite3"><a href="#fn3">[3]</a></sup></p>
<p id="v7"><sup><small>7</small></sup>  samoin kuin Sodoma ja Gomorra ja niiden ympärillä olevat kaupungit, jotka samalla tavalla kuin nekin harjoittivat haureutta ja eksyivät luonnottomiin lihanhimoihin, ovat varoittavana esimerkkinä, kärsiessään iankaikkisen tulen rangaistusta. </p>
<p id="v8"><sup><small>8</small></sup>  Yhtäkaikki nämä uneksijat samoin saastuttavat lihan; he halveksivat herrautta, herjaavat kirkkauden henkiolentoja. </p>
<p id="v9"><sup><small>9</small></sup>  Mutta ei ylienkeli Miikaelkaan, kun riiteli ja väitteli perkeleen kanssa Mooseksen ruumiista, rohjennut lausua herjaavaa tuomiota, vaan sanoi: "Rangaiskoon sinua Herra!" <sup id="cite4"><a href="#fn4">[4]</a></sup></p>
<p id="v10"><sup><small>10</small></sup>  Nämä sitävastoin herjaavat sitä, mitä eivät tunne; mutta minkä he järjettömäin eläinten tavoin luonnostaan ymmärtävät, sillä he turmelevat itsensä. </p>
<p id="v11"><sup><small>11</small></sup>  Voi heitä, sillä he kulkevat Kainin tietä ja heittäytyvät palkan tähden Bileamin eksytykseen ja hukkuvat niskoitteluunsa niinkuin Koora! </p>
<p id="v12"><sup><small>12</small></sup>  He likapilkkuina teidän rakkausaterioillanne julkeasti kemuilevat ja itseään kestitsevät. He ovat vedettömiä, tuulten ajeltavia pilviä, paljaita, syksyisiä puita, hedelmättömiä, kahdesti kuolleita, juurineen maasta reväistyjä, </p>
<p id="v13"><sup><small>13</small></sup>  rajuja meren aaltoja, jotka vaahtoavat omia häpeitään, harhailevia tähtiä, joille pimeyden synkeys ikuisiksi ajoiksi on varattu. </p>
<p id="v14"><sup><small>14</small></sup>  Heistäkin Eenok, Aadamista seitsemäs, on ennustanut, sanoen: "Katso, Herra tulee tuhannen tuhansine pyhinensä </p>
<p id="v15"><sup><small>15</small></sup>  tuomitsemaan kaikkia ja rankaisemaan kaikkia jumalattomia kaikista heidän jumalattomista teoistansa, joita he jumalattomuudessaan ovat tehneet, ja kaikesta julkeasta, mitä nuo jumalattomat syntiset ovat häntä vastaan puhuneet". </p>
<p id="v16"><sup><small>16</small></sup>  He ovat napisijoita, kohtalonsa nurkujia ja vaeltavat himojensa mukaan; heidän suunsa puhuu pöyhkeitä, ja he mielistelevät ihmisiä oman etunsa tähden. </p>
<p id="v17"><sup><small>17</small></sup>  Mutta te, rakkaani, muistakaa nämä sanat, mitkä meidän Herramme Jeesuksen Kristuksen apostolit ovat edeltäpäin puhuneet, </p>
<p id="v18"><sup><small>18</small></sup>  sanoen teille: "Viimeisenä aikana tulee pilkkaajia, jotka vaeltavat jumalattomuutensa himojen mukaan". </p>
<p id="v19"><sup><small>19</small></sup>  Nämä juuri saavat aikaan hajaannusta, he ovat sielullisia, henkeä heillä ei ole. </p>
<p id="v20"><sup><small>20</small></sup>  Mutta te, rakkaani, rakentakaa itseänne pyhimmän uskonne perustukselle, rukoilkaa Pyhässä Hengessä </p>
<p id="v21"><sup><small>21</small></sup>  ja pysyttäkää niin itsenne Jumalan rakkaudessa, odottaessanne meidän Herramme Jeesuksen Kristuksen laupeutta iankaikkiseksi elämäksi. <sup id="cite5"><a href="#fn5">[5]</a></sup></p>
<p id="v22"><sup><small>22</small></sup>  Ja armahtakaa toisia, niitä, jotka epäilevät, pelastakaa heidät, tulesta temmaten; </p>
<p id="v23"><sup><small>23</small></sup>  toisia taas armahtakaa pelolla, inhoten lihan tahraamaa ihokastakin. </p>
<p id="v24"><sup><small>24</small></sup>  Mutta hänelle, joka voi varjella teidät lankeamasta ja asettaa teidät nuhteettomina, riemuitsevina, kirkkautensa eteen, <sup id="cite6"><a href="#fn6">[6]</a></sup></p>
<p id="v25"><sup><small>25</small></sup>  hänelle, ainoalle Jumalalle ja meidän pelastajallemme Herramme Jeesuksen Kristuksen kautta, hänelle kunnia, majesteetti, voima ja valta ennen kaikkia aikoja ja nyt ja iankaikkisesti! Amen. </p>
<br/>
<figure class="table chapter-navigator">
  <table>
    <tbody>
      <tr>
        <td>
        </td>
        <td>
        <a href="/fi/Bible/Jude/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        </td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 1:3 <i>Usko, kerran pyhille annettu</i>: <a href="/fi/The_Urantia_Book/92#p3_4">U-k 92:3.4</a>. </li>
  <li id="fn2"><a href="#cite2">↑</a> 1:4 <i>Luciferin manifesti</i>: <a href="/fi/The_Urantia_Book/53#p3_1">U-k 53:3.1</a>. </li>
  <li id="fn3"><a href="#cite3">↑</a> 1:6 <i>Enkelit jättivät entisen kartanon</i>: <a href="/fi/The_Urantia_Book/53#p1_6">U-k 53:1.6</a>. </li>
  <li id="fn4"><a href="#cite4">↑</a> 1:9 <i>Tuomari nuhtelee sinua</i>: <a href="/fi/The_Urantia_Book/53#p1_2">U-k 53:1.2</a>.  <i>Paholainen</i>: <a href="/fi/The_Urantia_Book/53#p1_4">U-k 53:1.4</a>.  <i>Mooseksen ylösnousemus</i>: <a href="/fi/The_Urantia_Book/52#p5_5">U-k 52:5.5</a>.  <i>Mikaelin arkkienkeli</i>: <a href="/fi/The_Urantia_Book/37#p3_6">U-k 37:3.6</a>. </li>
  <li id="fn5"><a href="#cite5">↑</a> 1:21 <i>Ikuisen elämän antaja</i>: <a href="/fi/The_Urantia_Book/128#p1_10">U-k 128:1.10</a>.  <i>Uskon pojat eivät koskaan kuole</i>: <a href="/fi/The_Urantia_Book/193#p1_2">U-k 193:1.2</a>.  <i>Uskovat elävät ikuisesti</i>: <a href="/fi/The_Urantia_Book/190#p5_4">U-k 190:5.4</a>.  <i>Ikuinen / ikuinen elämä</i>: <a href="/fi/The_Urantia_Book/170#p2_20">U-k 170:2.20</a>.  <i>Usko totuuteen, hanki iankaikkinen elämä</i>: <a href="/fi/The_Urantia_Book/157#p6_10">U-k 157:6.10</a>.  <i>Ikuinen elämä</i>: <a href="/fi/The_Urantia_Book/101#p6_8">U-k 101:6.8</a>.  <i>Joka uskoo, ei kuole koskaan</i>: <a href="/fi/The_Urantia_Book/168#p0_7">U-k 168:0.7</a>.  <i>Uskovilla on iankaikkinen elämä</i>: <a href="/fi/The_Urantia_Book/153#p2_11">U-k 153:2.11</a>.  <i>Ikuinen elämä</i>: <a href="/fi/The_Urantia_Book/162#p2_7">U-k 162:2.7</a>.  <i>Elämä kuoleman jälkeen</i>: <a href="/fi/The_Urantia_Book/121#p5_11">U-k 121:5.11</a>.  <i>Toivoa iankaikkiseen elämään</i>: <a href="/fi/The_Urantia_Book/170#p2_2">U-k 170:2.2</a>.  <i>Ikuinen elämä</i>: <a href="/fi/The_Urantia_Book/146#p3_7">U-k 146:3.7</a>.  <i>Ikuinen / ikuinen elämä</i>: <a href="/fi/The_Urantia_Book/181#p2_11">U-k 181:2.11</a>.  <i>Ikuinen elämä</i>: <a href="/fi/The_Urantia_Book/2#p2_1">U-k 2:2.1</a>.  <i>Elä ikuisesti</i>: <a href="/fi/The_Urantia_Book/27#p1_5">U-k 27:1.5</a>.  <i>Ikuinen elämä</i>: <a href="/fi/The_Urantia_Book/3#p0_1">U-k 3:0.1</a>.  <i>Uskovaiset eivät koskaan kuole</i>: <a href="/fi/The_Urantia_Book/162#p7_5">U-k 162:7.5</a>. </li>
  <li id="fn6"><a href="#cite6">↑</a> 1:24 <i>Ketä pelätä</i>: <a href="/fi/The_Urantia_Book/165#p3_3">U-k 165:3.3</a>.  <i>Kykenee säilyttämään ja esittämään sinut</i>: <a href="/fi/The_Urantia_Book/8#p5_4">U-k 8:5.4</a>. </li>
</ol>
</div>
