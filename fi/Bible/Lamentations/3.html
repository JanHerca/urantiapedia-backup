<!--
title: Valitusvirret - Luku 3
description: 
published: true
date: 2022-8-14T17:23:51Z
tags: 
editor: ckeditor
dateCreated: 2022-8-14T17:23:51Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/fi/Bible/Lamentations/2">Valitusvirret - Luku 2</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/fi/Bible/Lamentations/Index">Indeksi</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/fi/Bible/Lamentations/4">Valitusvirret - Luku 4</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Minä olen se mies, joka olen kurjuutta nähnyt hänen vihastuksensa vitsan alla. </p>
<p id="v2"><sup><small>2</small></sup>  Minut hän on johdattanut ja kuljettanut pimeyteen eikä valkeuteen. </p>
<p id="v3"><sup><small>3</small></sup>  Juuri minua vastaan hän kääntää kätensä, yhäti, kaiken päivää. </p>
<p id="v4"><sup><small>4</small></sup>  Hän on kalvanut minun lihani ja nahkani, musertanut minun luuni. </p>
<p id="v5"><sup><small>5</small></sup>  Hän on rakentanut varustukset minua vastaan ja piirittänyt minut myrkyllä ja vaivalla. </p>
<p id="v6"><sup><small>6</small></sup>  Hän on pannut minut asumaan pimeydessä niinkuin ikiaikojen kuolleet. </p>
<p id="v7"><sup><small>7</small></sup>  Hän on tehnyt muurin minun ympärilleni, niin etten pääse ulos, on pannut minut raskaisiin vaskikahleisiin. </p>
<p id="v8"><sup><small>8</small></sup>  Vaikka minä huudan ja parun, hän vaientaa minun rukoukseni. </p>
<p id="v9"><sup><small>9</small></sup>  Hakatuista kivistä hän on tehnyt minun teilleni muurin, on mutkistanut minun polkuni. </p>
<p id="v10"><sup><small>10</small></sup>  Vaaniva karhu on hän minulle, piilossa väijyvä leijona. </p>
<p id="v11"><sup><small>11</small></sup>  Hän on vienyt harhaan minun tieni ja repinyt minut kappaleiksi, hän on minut autioksi tehnyt. </p>
<p id="v12"><sup><small>12</small></sup>  Hän on jännittänyt jousensa ja asettanut minut nuoltensa maalitauluksi. </p>
<p id="v13"><sup><small>13</small></sup>  Hän on ampunut munuaisiini nuolet, viinensä lapset. </p>
<p id="v14"><sup><small>14</small></sup>  Minä olen joutunut koko kansani nauruksi, heidän jokapäiväiseksi pilkkalauluksensa. </p>
<p id="v15"><sup><small>15</small></sup>  Hän on ravinnut minua katkeruudella, juottanut minua koiruoholla. </p>
<p id="v16"><sup><small>16</small></sup>  Hän on purettanut minulla hampaat rikki soraan, painanut minut alas tomuun. </p>
<p id="v17"><sup><small>17</small></sup>  Sinä olet syössyt minun sieluni ulos, rauhasta pois, minä olen unhottanut onnen. </p>
<p id="v18"><sup><small>18</small></sup>  Ja minä sanon: mennyt on minulta kunnia ja Herran odotus. </p>
<p id="v19"><sup><small>19</small></sup>  Muista minun kurjuuttani ja kodittomuuttani, koiruohoa ja myrkkyä. </p>
<p id="v20"><sup><small>20</small></sup>  Sinä kyllä muistat sen, että minun sieluni on alaspainettu. </p>
<p id="v21"><sup><small>21</small></sup>  Tämän minä painan sydämeeni, sentähden minä toivon. </p>
<p id="v22"><sup><small>22</small></sup>  Herran armoa on, ettemme ole aivan hävinneet, sillä hänen laupeutensa ei ole loppunut: </p>
<p id="v23"><sup><small>23</small></sup>  se on joka aamu uusi, ja suuri on hänen uskollisuutensa. </p>
<p id="v24"><sup><small>24</small></sup>  Minun osani on Herra, sanoo minun sieluni; sentähden minä panen toivoni häneen. </p>
<p id="v25"><sup><small>25</small></sup>  Hyvä on Herra häntä odottaville, sille sielulle, joka häntä etsii. <sup id="cite1"><a href="#fn1">[1]</a></sup></p>
<p id="v26"><sup><small>26</small></sup>  Hyvä on hiljaisuudessa toivoa Herran apua. </p>
<p id="v27"><sup><small>27</small></sup>  Hyvä on miehelle, että hän kantaa iestä nuoruudessaan. </p>
<p id="v28"><sup><small>28</small></sup>  Istukoon hän yksin ja hiljaa, kun Herra on sen hänen päällensä pannut. </p>
<p id="v29"><sup><small>29</small></sup>  Laskekoon suunsa tomuun - ehkä on vielä toivoa. </p>
<p id="v30"><sup><small>30</small></sup>  Ojentakoon hän posken sille, joka häntä lyö, saakoon kyllälti häväistystä. </p>
<p id="v31"><sup><small>31</small></sup>  Sillä ei Herra hylkää iankaikkisesti; </p>
<p id="v32"><sup><small>32</small></sup>  vaan jos hän on murheelliseksi saattanut, hän osoittaa laupeutta suuressa armossansa. </p>
<p id="v33"><sup><small>33</small></sup>  Sillä ei hän sydämensä halusta vaivaa eikä murehduta ihmislapsia. <sup id="cite2"><a href="#fn2">[2]</a></sup></p>
<p id="v34"><sup><small>34</small></sup>  Kun jalkojen alle poljetaan kaikki vangit maassa, </p>
<p id="v35"><sup><small>35</small></sup>  kun väännetään miehen oikeutta Korkeimman kasvojen edessä, <sup id="cite3"><a href="#fn3">[3]</a></sup></p>
<p id="v36"><sup><small>36</small></sup>  kun ihmiselle tehdään vääryyttä hänen riita-asiassaan - eikö Herra sitä näkisi? </p>
<p id="v37"><sup><small>37</small></sup>  Onko kukaan sanonut, ja se on tapahtunut, jos ei Herra ole käskenyt? </p>
<p id="v38"><sup><small>38</small></sup>  Eikö lähde Korkeimman suusta paha ja hyvä? </p>
<p id="v39"><sup><small>39</small></sup>  Miksi tuskittelee ihminen eläessään, mies syntiensä palkkaa? </p>
<p id="v40"><sup><small>40</small></sup>  Koetelkaamme teitämme, tutkikaamme niitä ja palatkaamme Herran tykö. </p>
<p id="v41"><sup><small>41</small></sup>  Kohottakaamme sydämemme ynnä kätemme Jumalan puoleen, joka on taivaassa. </p>
<p id="v42"><sup><small>42</small></sup>  Me olemme luopuneet pois ja olleet kapinalliset; sinä et ole antanut anteeksi, </p>
<p id="v43"><sup><small>43</small></sup>  olet peittänyt itsesi vihassasi, ajanut meitä takaa, surmannut säälimättä; </p>
<p id="v44"><sup><small>44</small></sup>  olet peittänyt itsesi pilvellä, niin ettei rukous pääse lävitse. </p>
<p id="v45"><sup><small>45</small></sup>  Tunkioksi ja hylyksi sinä olet meidät tehnyt kansojen seassa. </p>
<p id="v46"><sup><small>46</small></sup>  Suut ammollaan meitä vastaan ovat kaikki meidän vihamiehemme. </p>
<p id="v47"><sup><small>47</small></sup>  Osaksemme on tullut kauhu ja kuoppa, turmio ja sortuminen. </p>
<p id="v48"><sup><small>48</small></sup>  Vesipurot juoksevat minun silmistäni tyttären, minun kansani, sortumisen tähden. </p>
<p id="v49"><sup><small>49</small></sup>  Minun silmäni vuotaa lakkaamatta, hellittämättä </p>
<p id="v50"><sup><small>50</small></sup>  siihen asti, kunnes katsoo, kunnes näkee Herra taivaasta. </p>
<p id="v51"><sup><small>51</small></sup>  Silmäni tuottaa tuskaa minun sielulleni kaikkien minun kaupunkini tyttärien tähden. </p>
<p id="v52"><sup><small>52</small></sup>  Kiihkeästi pyydystivät minua kuin lintua ne, jotka syyttä ovat vihamiehiäni. </p>
<p id="v53"><sup><small>53</small></sup>  He sulkivat kuoppaan minun elämäni ja heittivät päälleni kiviä. </p>
<p id="v54"><sup><small>54</small></sup>  Vedet tulvivat minun pääni ylitse; minä sanoin: olen hukassa. </p>
<p id="v55"><sup><small>55</small></sup>  Minä huusin sinun nimeäsi, Herra, kuopan syvyydestä. </p>
<p id="v56"><sup><small>56</small></sup>  Sinä kuulit minun huutoni: "Älä peitä korvaasi minun avunhuudoltani, että saisin hengähtää". </p>
<p id="v57"><sup><small>57</small></sup>  Sinä olit läsnä silloin, kun minä sinua huusin; sinä sanoit: "Älä pelkää". </p>
<p id="v58"><sup><small>58</small></sup>  Sinä, Herra, ajoit minun riita-asiani, lunastit minun henkeni. </p>
<p id="v59"><sup><small>59</small></sup>  Olethan nähnyt, Herra, minun kärsimäni sorron: hanki minulle oikeus. </p>
<p id="v60"><sup><small>60</small></sup>  Olethan nähnyt kaiken heidän kostonhimonsa, kaikki heidän juonensa minua vastaan. </p>
<p id="v61"><sup><small>61</small></sup>  Sinä olet kuullut heidän häväistyksensä, Herra, kaikki heidän juonensa minua vastaan. </p>
<p id="v62"><sup><small>62</small></sup>  Minun vastustajaini huulet ja heidän aikeensa ovat minua vastaan kaiken päivää. </p>
<p id="v63"><sup><small>63</small></sup>  Istuivatpa he tai nousivat, katso: minä olen heillä pilkkalauluna. </p>
<p id="v64"><sup><small>64</small></sup>  Kosta heille, Herra, heidän kättensä teot. </p>
<p id="v65"><sup><small>65</small></sup>  Paaduta heidän sydämensä, kohdatkoon heitä sinun kirouksesi. </p>
<p id="v66"><sup><small>66</small></sup>  Aja heitä takaa vihassasi ja hävitä heidät Herran taivaan alta. </p>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 3:25 <i>Osa 1: Jumala on hyvä</i>: <a href="/fi/The_Urantia_Book/2#p6_3">U-k 2:6.3</a>. </li>
  <li id="fn2"><a href="#cite2">↑</a> 3:33 <i>Hän ei ahdista vapaaehtoisesti</i>: <a href="/fi/The_Urantia_Book/2#p4_1">U-k 2:4.1</a>.  <i>Herra ei ahdista vapaaehtoisesti</i>: <a href="/fi/The_Urantia_Book/148#p5_5">U-k 148:5.5</a>.  <i>Hän ei ahdista vapaaehtoisesti</i>: <a href="/fi/The_Urantia_Book/97#p6_3">U-k 97:6.3</a>.  <i>Isä ei mielellään ahdista</i>: <a href="/fi/The_Urantia_Book/148#p6_11">U-k 148:6.11</a>. </li>
  <li id="fn3"><a href="#cite3">↑</a> 3:35,38 <i>Most Highs</i>: <a href="/fi/The_Urantia_Book/43#p3_1">U-k 43:3.1</a>.  <i>Kaikkein Korkein</i>: <a href="/fi/The_Urantia_Book/93#p3_2">U-k 93:3.2</a>.  <i>Korkein Jumala</i>: <a href="/fi/The_Urantia_Book/93#p2_3">U-k 93:2.3</a>. </li>
</ol>
</div>
