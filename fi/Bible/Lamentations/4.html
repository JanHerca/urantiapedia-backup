<!--
title: Valitusvirret - Luku 4
description: 
published: true
date: 2022-10-6T10:23:21Z
tags: bible, bible—lamentations
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td><a href="/fi/Bible/Lamentations/3">Valitusvirret - Luku 3</a></td>
        <td><a href="/fi/Bible/Lamentations/Index">Indeksi</a></td>
        <td><a href="/fi/Bible/Lamentations/5">Valitusvirret - Luku 5</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Kuinka onkaan kulta tummunut, muuttunut hyvä kulta; kuinka ovat pyhät kivet viskeltyinä kaikkien katujen kulmiin! </p>
<p id="v2"><sup><small>2</small></sup>  Siionin pojat, nuo kalliit, punnitut puhtaimman kullan arvoisiksi - kuinka he ovatkaan saviastiain arvossa, savenvalajan kätten tekojen! </p>
<p id="v3"><sup><small>3</small></sup>  Aavikkosudetkin taritsevat nisiänsä, imettävät pentujansa; mutta tytär, minun kansani, on tullut tylyksi kuin kamelikurki erämaassa. </p>
<p id="v4"><sup><small>4</small></sup>  Imeväisen kieli tarttuu suulakeen janon tähden. Lapsukaiset pyytävät leipää; ei ole, kuka sitä heille taittaisi. </p>
<p id="v5"><sup><small>5</small></sup>  Jotka herkkuja söivät, ne nääntyvät kaduilla. Joita punapurppuran päällä kanneltiin, ne tunkioita syleilevät. </p>
<p id="v6"><sup><small>6</small></sup>  Tyttären, minun kansani, syntivelka on Sodoman syntiä suurempi; Sodoma hävitettiin yhtäkkiä kätten siellä riehumatta. </p>
<p id="v7"><sup><small>7</small></sup>  Siionin ruhtinaat olivat lunta puhtaammat, maitoa valkoisemmat, heidän ruumiinsa oli koralleja rusottavampi, heidän hahmonsa oli kuin safiiri. </p>
<p id="v8"><sup><small>8</small></sup>  Nyt on heidän muotonsa nokea mustempi, ei voi heitä tuntea kaduilla. Rypyssä on heillä nahka luitten päällä, se on kuivettunut kuin puu. </p>
<p id="v9"><sup><small>9</small></sup>  Parempi oli miekan kaatamien kuin nälän kaatamien, jotka menehtyivät, kuin lävitsepistetyt, pellon viljaa vailla. </p>
<p id="v10"><sup><small>10</small></sup>  Armeliaat vaimot keittivät omin käsin lapsiansa: ne tulivat heille ruuaksi tyttären, minun kansani, sortuessa. </p>
<p id="v11"><sup><small>11</small></sup>  Herra on pannut täytäntöön kiivautensa, vuodattanut vihansa hehkun; hän on sytyttänyt Siioniin tulen, joka on kuluttanut sen perustukset. </p>
<p id="v12"><sup><small>12</small></sup>  Eivät olisi uskoneet maan kuninkaat, ei maanpiirin asukkaista kenkään, että vihollinen ja vainomies hyökkää sisään Jerusalemin porteista. </p>
<p id="v13"><sup><small>13</small></sup>  Sen profeettain syntien tähden kävi näin, sen pappien pahain tekojen tähden, niiden, jotka siellä olivat vuodattaneet vanhurskaitten verta. </p>
<p id="v14"><sup><small>14</small></sup>  He harhailivat sokeina kaduilla, verellä tahrattuina, niin ettei voinut koskea heidän vaatteisiinsa. </p>
<p id="v15"><sup><small>15</small></sup>  "Väistykää! Saastainen!" huudettiin heistä. "Väistykää, väistykää, älkää koskeko!" Paettuaankin he yhä harhailivat; pakanain seassa sanottiin: "Eivät he saa kauemmin asustaa täällä". </p>
<p id="v16"><sup><small>16</small></sup>  Herran kasvot ovat hajottaneet heidät, hän ei heihin enää katso. Papeista ei välitetty, vanhimpia ei armahdettu. </p>
<p id="v17"><sup><small>17</small></sup>  Vieläkin me, silmät rauenneina, turhaan odotimme apua; tähystyspaikastamme me tähyilimme kansaa, josta ei pelastusta tullut. </p>
<p id="v18"><sup><small>18</small></sup>  Meidän askeleitamme vaanittiin, niin ettemme voineet kulkea kaduillamme. Meidän loppumme lähestyi, päivämme täyttyivät - niin, loppumme tuli. </p>
<p id="v19"><sup><small>19</small></sup>  Meidän vainoojamme olivat nopeammat kuin kotkat taivaalla. Vuorilla he ajoivat meitä takaa, väijyivät meitä erämaassa. </p>
<p id="v20"><sup><small>20</small></sup>  Hän, meidän elämänhenkemme, Herran voideltu, joutui vangiksi heidän kuoppiinsa, hän, josta me olimme sanoneet: hänen varjossaan me saamme elää pakanakansain seassa. </p>
<p id="v21"><sup><small>21</small></sup>  Iloitse ja riemuitse, tytär Edom, joka asut Uusin maassa! Mutta malja on tuleva sinunkin kohdallesi: sinä juovut ja paljastat itsesi. </p>
<p id="v22"><sup><small>22</small></sup>  Sinun syntivelkasi, tytär Siion, on loppunut: ei Herra ole enää siirtävä sinua pois. Sinun syntivelkasi, tytär Edom, hän on etsiskelevä, on paljastava sinun syntisi. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fi/Bible/Lamentations/3">Valitusvirret - Luku 3</a></td>
        <td><a href="/fi/Bible/Lamentations/Index">Indeksi</a></td>
        <td><a href="/fi/Bible/Lamentations/5">Valitusvirret - Luku 5</a></td>
      </tr>
    </tbody>
  </table>
</figure>
