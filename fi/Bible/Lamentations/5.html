<!--
title: Valitusvirret - Luku 5
description: 
published: true
date: 2022-8-14T17:23:51Z
tags: 
editor: ckeditor
dateCreated: 2022-8-14T17:23:51Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/fi/Bible/Lamentations/4">Valitusvirret - Luku 4</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/fi/Bible/Lamentations/Index">Indeksi</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"> </td>
      </tr>
    </tbody>
  </table>
</figure>
<p id="v1"><sup><small>1</small></sup>  Muista, Herra, mitä meille on tapahtunut; katso ja näe meidän häväistyksemme. </p>
<p id="v2"><sup><small>2</small></sup>  Meidän perintöosamme on siirtynyt vieraille, meidän talomme muukalaisille. </p>
<p id="v3"><sup><small>3</small></sup>  Me olemme tulleet orvoiksi, isättömiksi, meidän äitimme ovat kuin lesket. </p>
<p id="v4"><sup><small>4</small></sup>  Oman juomavetemme me ostamme rahalla; omat puumme saamme, jos maksamme hinnan. </p>
<p id="v5"><sup><small>5</small></sup>  Vainoojamme ovat meidän niskassamme; kun uuvumme, ei meille lepoa suoda. </p>
<p id="v6"><sup><small>6</small></sup>  Egyptille me lyömme kättä ja Assurille saadaksemme leipää ravinnoksi. </p>
<p id="v7"><sup><small>7</small></sup>  Meidän isämme ovat syntiä tehneet; heitä ei enää ole. Me kannamme heidän syntivelkaansa. </p>
<p id="v8"><sup><small>8</small></sup>  Orjat hallitsevat meitä; ei ole sitä, joka tempaisi meidät heidän käsistänsä. </p>
<p id="v9"><sup><small>9</small></sup>  Henkemme kaupalla me noudamme leipämme, väistäen miekkaa erämaassa. </p>
<p id="v10"><sup><small>10</small></sup>  Meidän ihomme halkeilee kuin uuni nälän poltteiden takia. </p>
<p id="v11"><sup><small>11</small></sup>  Naisia raiskataan Siionissa, neitsyitä Juudan kaupungeissa. </p>
<p id="v12"><sup><small>12</small></sup>  Ruhtinaita heidän kätensä hirttävät, vanhinten kasvoja ei pidetä arvossa. </p>
<p id="v13"><sup><small>13</small></sup>  Nuorukaiset kantavat myllynkiviä, poikaset kompastelevat puutaakkojen alla. </p>
<p id="v14"><sup><small>14</small></sup>  Poissa ovat vanhukset porteista, nuorukaiset kielisoittimiensa äärestä. </p>
<p id="v15"><sup><small>15</small></sup>  Poissa on ilo sydämistämme, karkelomme on valitukseksi muuttunut. </p>
<p id="v16"><sup><small>16</small></sup>  Pudonnut on päästämme kruunu. Voi meitä, sillä me olemme syntiä tehneet! </p>
<p id="v17"><sup><small>17</small></sup>  Tästä syystä on sydämemme tullut sairaaksi, näitten tähden ovat silmämme pimenneet - </p>
<p id="v18"><sup><small>18</small></sup>  Siionin vuoren tähden, joka on autiona, jolla ketut juoksentelevat. </p>
<p id="v19"><sup><small>19</small></sup>  Sinä, Herra, hallitset iankaikkisesti, sinun valtaistuimesi pysyy suvusta sukuun. </p>
<p id="v20"><sup><small>20</small></sup>  Miksi unhotat meidät ainiaaksi, hylkäät meidät ikipäiviksi? </p>
<p id="v21"><sup><small>21</small></sup>  Palauta meidät, Herra, tykösi, niin me palajamme; uudista meidän päivämme muinaiselleen. </p>
<p id="v22"><sup><small>22</small></sup>  Vai oletko meidät peräti hyljännyt, vihastunut meihin ylenmäärin? </p>
