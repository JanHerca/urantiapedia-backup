<!--
title: Psalmien kirja - Luku 49
description: 
published: true
date: 2023-11-8T20:28:17Z
tags: bible, bible—psalms
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/Psalms/48">
          <span class="mdi mdi-arrow-left-drop-circle"></span><span class="pl-2">Psalmien kirja - Luku 48</span>
        </a>
        </td>
        <td>
        <a href="/fi/Bible/Psalms/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/Psalms/50">
          <span class="pr-2">Psalmien kirja - Luku 50</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Veisuunjohtajalle; koorahilaisten virsi. </p>
<p id="v2"><sup><small>2</small></sup>  Kuulkaa tämä, kaikki kansat, ottakaa korviinne, maailman asukkaat kaikki, </p>
<p id="v3"><sup><small>3</small></sup>  sekä alhaiset että ylhäiset, niin rikkaat kuin köyhät. </p>
<p id="v4"><sup><small>4</small></sup>  Minun suuni puhuu viisautta, minun sydämeni ajatus on ymmärrystä. </p>
<p id="v5"><sup><small>5</small></sup>  Minä kallistan korvani kuulemaan mietelauseita, minä selitän ongelmani kannelta soittaen. </p>
<p id="v6"><sup><small>6</small></sup>  Miksi minä pelkäisin pahoina päivinä, kun minun vainoojani vääryys piirittää minut? </p>
<p id="v7"><sup><small>7</small></sup>  He luottavat tavaroihinsa ja kerskaavat suuresta rikkaudestaan. </p>
<p id="v8"><sup><small>8</small></sup>  Kukaan ei voi veljeänsä lunastaa eikä hänestä Jumalalle sovitusta maksaa. </p>
<p id="v9"><sup><small>9</small></sup>  Sillä hänen sielunsa lunastus on ylen kallis ja jää iäti suorittamatta, </p>
<p id="v10"><sup><small>10</small></sup>  että hän saisi elää iankaikkisesti eikä kuolemaa näkisi. </p>
<p id="v11"><sup><small>11</small></sup>  Vaan hänen täytyy nähdä, että viisaat kuolevat, että tyhmät ja järjettömät myös hukkuvat ja jättävät toisille tavaransa. </p>
<p id="v12"><sup><small>12</small></sup>  He luulevat, että heidän huoneensa pysyvät iäti ja heidän asuntonsa polvesta polveen; he nimittävät maatiloja nimensä mukaan. </p>
<p id="v13"><sup><small>13</small></sup>  Mutta ihminen, mahtavinkaan, ei ole pysyväinen: hän on verrattava eläimiin, jotka hukkuvat. </p>
<p id="v14"><sup><small>14</small></sup>  Näin käy niiden, jotka itseensä luottavat, ja heidän perässään niiden, jotka mielistyvät heidän puheisiinsa. Sela. </p>
<p id="v15"><sup><small>15</small></sup>  Kuin lammaslauma heidät viedään tuonelaan, kuolema heitä kaitsee, jo huomenna oikeamieliset astuvat heidän ylitsensä; tuonela kalvaa heidän hahmoansa, eikä heillä ole asuntoa. </p>
<p id="v16"><sup><small>16</small></sup>  Mutta minun sieluni Jumala lunastaa tuonelan vallasta, sillä hän ottaa minut huomaansa. Sela. </p>
<p id="v17"><sup><small>17</small></sup>  Älä pelkää, jos joku rikastuu, jos hänen talonsa komeus karttuu. </p>
<p id="v18"><sup><small>18</small></sup>  Sillä kuollessaan ei hän ota mitään mukaansa, eikä hänen komeutensa astu alas hänen jäljessänsä. </p>
<p id="v19"><sup><small>19</small></sup>  Vaikka hän eläissänsä kiittää itseään siunatuksi, vaikka sinua ylistetään, kun vietät hyviä päiviä, </p>
<p id="v20"><sup><small>20</small></sup>  täytyy sinun mennä isiesi suvun tykö, jotka eivät ikinä enää valoa näe. </p>
<p id="v21"><sup><small>21</small></sup>  Ihminen, mahtavinkin, on ymmärrystä vailla, hän on verrattava eläimiin, jotka hukkuvat. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/Psalms/48">
          <span class="mdi mdi-arrow-left-drop-circle"></span><span class="pl-2">Psalmien kirja - Luku 48</span>
        </a>
        </td>
        <td>
        <a href="/fi/Bible/Psalms/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/Psalms/50">
          <span class="pr-2">Psalmien kirja - Luku 50</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
