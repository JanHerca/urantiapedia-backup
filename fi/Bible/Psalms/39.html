<!--
title: Psalmien kirja - Luku 39
description: 
published: true
date: 2022-8-14T17:23:51Z
tags: 
editor: ckeditor
dateCreated: 2022-8-14T17:23:51Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/fi/Bible/Psalms/38">Psalmien kirja - Luku 38</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/fi/Bible/Psalms/Index">Indeksi</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/fi/Bible/Psalms/40">Psalmien kirja - Luku 40</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Veisuunjohtajalle; Jedutunin tapaan; Daavidin virsi. </p>
<p id="v2"><sup><small>2</small></sup>  Minä sanoin: "Minä pidän vaelluksestani vaarin, etten kielelläni syntiä tekisi. Minä pidän suustani vaarin ja suistan sen, niin kauan kuin jumalaton on minun edessäni." </p>
<p id="v3"><sup><small>3</small></sup>  Minä olin vaiti, olin ääneti, en puhunut siitä, mikä hyvä on; mutta minun tuskani yltyi. </p>
<p id="v4"><sup><small>4</small></sup>  Minun sydämeni hehkui minun rinnassani; kun minä huokailin, syttyi minussa tuli, ja niin minä kielelläni puhuin. </p>
<p id="v5"><sup><small>5</small></sup>  Herra, opeta minua ajattelemaan loppuani, ja mikä minun päivieni mitta on, että ymmärtäisin, kuinka katoavainen minä olen. </p>
<p id="v6"><sup><small>6</small></sup>  Katso, kämmenen leveydeksi sinä teit minun päiväni, ja minun elämäni on sinun edessäsi niinkuin ei mitään. Vain tuulen henkäys ovat kaikki ihmiset, kuinka lujina seisokootkin. Sela. </p>
<p id="v7"><sup><small>7</small></sup>  Varjona vain ihminen vaeltaa, turhaan vain he touhuavat, kokoavat, eivätkä tiedä, kuka ne saa. </p>
<p id="v8"><sup><small>8</small></sup>  Ja nyt, mitä minä odotan, Herra? Sinuun minä panen toivoni. </p>
<p id="v9"><sup><small>9</small></sup>  Päästä minut kaikista synneistäni, älä pane minua houkkain pilkaksi. </p>
<p id="v10"><sup><small>10</small></sup>  Minä vaikenen enkä suutani avaa; sillä sinä sen teit. </p>
<p id="v11"><sup><small>11</small></sup>  Käännä vitsauksesi minusta pois, sillä minä menehdyn sinun kätesi kuritukseen. </p>
<p id="v12"><sup><small>12</small></sup>  Kun sinä ihmistä synnin tähden rangaistuksilla kuritat, kulutat sinä hänen kauneutensa niinkuin koinsyömän. Vain tuulen henkäys ovat kaikki ihmiset. Sela. </p>
<p id="v13"><sup><small>13</small></sup>  Kuule minun rukoukseni, Herra, ota korviisi minun huutoni. Älä ole kuuro minun kyyneleilleni; sillä minä olen muukalainen sinun tykönäsi, vieras, niinkuin kaikki minun isänikin. </p>
<p id="v14"><sup><small>14</small></sup>  Käännä pois katseesi minusta, että minä ilostuisin, ennenkuin menen pois eikä minua enää ole. </p>
