<!--
title: Psalmien kirja - Luku 104
description: 
published: true
date: 2022-10-6T10:23:20Z
tags: bible, bible—psalms
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td><a href="/fi/Bible/Psalms/103">Psalmien kirja - Luku 103</a></td>
        <td><a href="/fi/Bible/Psalms/Index">Indeksi</a></td>
        <td><a href="/fi/Bible/Psalms/105">Psalmien kirja - Luku 105</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Kiitä Herraa, minun sieluni, Herra, minun Jumalani, sinä olet ylen suuri; valkeus ja kirkkaus on sinun pukusi. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Sinä verhoudut valoon niinkuin viittaan, sinä levität taivaat niinkuin teltan; <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v3"><sup><small>3</small></sup>  sinä rakennat salisi vetten päälle, teet pilvet vaunuiksesi ja kuljet tuulen siivillä. </p>
<p id="v4"><sup><small>4</small></sup>  Sinä teet tuulet sanasi saattajiksi, palvelijoiksesi tulen liekit. <sup id="cite4"><a href="#fn4">[4]</a></sup></p>
<p id="v5"><sup><small>5</small></sup>  Sinä asetit maan perustuksillensa, niin että se pysyy horjumatta iankaikkisesti. </p>
<p id="v6"><sup><small>6</small></sup>  Sinä peitit sen syvyyden vesillä kuin vaatteella: vuoria ylempänä seisoivat vedet. </p>
<p id="v7"><sup><small>7</small></sup>  Mutta ne pakenivat sinun nuhteluasi, sinun jylinääsi ne juoksivat pakoon; </p>
<p id="v8"><sup><small>8</small></sup>  vuoret kohosivat ja laaksot laskeutuivat paikkoihin, jotka sinä olit niille valmistanut. </p>
<p id="v9"><sup><small>9</small></sup>  Sinä panit rajan, jonka yli vedet eivät käy eivätkä palaja peittämään maata. </p>
<p id="v10"><sup><small>10</small></sup>  Sinä kuohutit laaksoista lähteet, jotka vuorten välillä vuotavat. </p>
<p id="v11"><sup><small>11</small></sup>  Ne antavat juoman kaikille metsän eläimille, villiaasit niistä janonsa sammuttavat. </p>
<p id="v12"><sup><small>12</small></sup>  Niiden partailla asuvat taivaan linnut ja visertävät lehvien välissä. </p>
<p id="v13"><sup><small>13</small></sup>  Saleistasi sinä kastelet vuoret, sinun töittesi hedelmistä maa saa ravintonsa. </p>
<p id="v14"><sup><small>14</small></sup>  Sinä kasvatat ruohon karjalle ja kasvit ihmisen tarpeeksi. Niin sinä tuotat maasta leivän </p>
<p id="v15"><sup><small>15</small></sup>  ja viinin, joka ilahuttaa ihmisen sydämen; niin sinä saatat kasvot öljystä kiiltäviksi, ja leipä vahvistaa ihmisen sydäntä. </p>
<p id="v16"><sup><small>16</small></sup>  Ravintonsa saavat myös Herran puut, Libanonin setrit, jotka hän on istuttanut. </p>
<p id="v17"><sup><small>17</small></sup>  Niissä lintuset pesivät, ja haikaroilla on majansa kypresseissä. </p>
<p id="v18"><sup><small>18</small></sup>  Korkeat vuoret ovat kauristen hallussa, kallionkolot ovat tamaanien suoja. </p>
<p id="v19"><sup><small>19</small></sup>  Kuun sinä olet tehnyt näyttämään aikoja; aurinko tietää laskunsa. </p>
<p id="v20"><sup><small>20</small></sup>  Sinä teet pimeän, niin tulee yö; silloin lähtevät liikkeelle kaikki metsän eläimet. </p>
<p id="v21"><sup><small>21</small></sup>  Nuoret jalopeurat kiljuvat saalista ja pyytävät Jumalalta elatustansa. </p>
<p id="v22"><sup><small>22</small></sup>  Aurinko nousee, ne vetäytyvät pois ja laskeutuvat luoliinsa maata. </p>
<p id="v23"><sup><small>23</small></sup>  Silloin ihminen menee töihinsä ja askaroitsee iltaan asti. </p>
<p id="v24"><sup><small>24</small></sup>  Kuinka moninaiset ovat sinun tekosi, Herra! Sinä olet ne kaikki viisaasti tehnyt, maa on täynnä sinun luotujasi. <sup id="cite5"><a href="#fn5">[5]</a></sup></p>
<p id="v25"><sup><small>25</small></sup>  Merikin, suuri ja aava - siinä vilisee lukemattomat laumat pieniä ja suuria eläviä. </p>
<p id="v26"><sup><small>26</small></sup>  Siellä kulkevat laivat, siellä Leviatan, jonka sinä olet luonut siinä leikitsemään. </p>
<p id="v27"><sup><small>27</small></sup>  Ne kaikki odottavat sinua, että antaisit heille ruuan ajallansa. </p>
<p id="v28"><sup><small>28</small></sup>  Sinä annat niille, ja ne kokoavat, sinä avaat kätesi, ja ne ravitaan hyvyydellä. </p>
<p id="v29"><sup><small>29</small></sup>  Sinä peität kasvosi, ja ne peljästyvät, sinä otat pois niiden hengen, ne kuolevat ja palajavat tomuun jälleen. </p>
<p id="v30"><sup><small>30</small></sup>  Sinä lähetät henkesi, ja ne luodaan; ja sinä uudistat maan muodon. <sup id="cite6"><a href="#fn6">[6]</a></sup></p>
<p id="v31"><sup><small>31</small></sup>  Pysyköön Herran kunnia iankaikkisesti. Saakoon Herra teoistansa iloita, </p>
<p id="v32"><sup><small>32</small></sup>  hän, joka katsahtaa maahan, ja se vapisee, joka koskettaa vuoria, ja ne suitsuavat. </p>
<p id="v33"><sup><small>33</small></sup>  Kaiken ikäni minä ylistän Herraa, minä veisaan Jumalani kiitosta, niin kauan kuin elän. </p>
<p id="v34"><sup><small>34</small></sup>  Olkoot minun tutkisteluni hänelle otolliset; minä iloitsen Herrassa. </p>
<p id="v35"><sup><small>35</small></sup>  Hävitkööt syntiset maasta, älköön jumalattomia enää olko. Kiitä Herraa, minun sieluni. Halleluja! </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fi/Bible/Psalms/103">Psalmien kirja - Luku 103</a></td>
        <td><a href="/fi/Bible/Psalms/Index">Indeksi</a></td>
        <td><a href="/fi/Bible/Psalms/105">Psalmien kirja - Luku 105</a></td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 104:1-32 <i>Jumala ohjaajana</i>: <a href="/fi/The_Urantia_Book/0#p2_9">U-k 0:2.9</a>. </li>
  <li id="fn2"><a href="#cite2">↑</a> 104:2 <i>Osa 3: Luoja peittää itsensä</i>: <a href="/fi/The_Urantia_Book/1#p0_1">U-k 1:0.1</a>. </li>
  <li id="fn3"><a href="#cite3">↑</a> 104:2-9 <i>Fyysinen luominen</i>: <a href="/fi/The_Urantia_Book/29#p0_1">U-k 29:0.1</a>. </li>
  <li id="fn4"><a href="#cite4">↑</a> 104:4 <i>Tulen enkelit</i>: <a href="/fi/The_Urantia_Book/85#p4_2">U-k 85:4.2</a>. </li>
  <li id="fn5"><a href="#cite5">↑</a> 104:24 <i>Viisaudella hän loi kaiken</i>: <a href="/fi/The_Urantia_Book/131#p2_2">U-k 131:2.2</a>. </li>
  <li id="fn6"><a href="#cite6">↑</a> 104:30 <i>Lähettää luojapoikia</i>: <a href="/fi/The_Urantia_Book/4#p1_5">U-k 4:1.5</a>.  <i>Jatkuvasti uudistuu</i>: <a href="/fi/The_Urantia_Book/4#p1_6">U-k 4:1.6</a>.  <i>Rajaton henki</i>: <a href="/fi/The_Urantia_Book/2#p1_2">U-k 2:1.2</a>.  <i>Elämä, sekä aineellinen että hengellinen</i>: <a href="/fi/The_Urantia_Book/36#p6_1">U-k 36:6.1</a>.  <i>Sinä lähetät henkesi</i>: <a href="/fi/The_Urantia_Book/34#p2_4">U-k 34:2.4</a>. </li>
</ol>
</div>
