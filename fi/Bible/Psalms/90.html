<!--
title: Psalmien kirja - Luku 90
description: 
published: true
date: 2023-11-8T20:28:17Z
tags: bible, bible—psalms
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/Psalms/89">
          <span class="mdi mdi-arrow-left-drop-circle"></span><span class="pl-2">Psalmien kirja - Luku 89</span>
        </a>
        </td>
        <td>
        <a href="/fi/Bible/Psalms/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/Psalms/91">
          <span class="pr-2">Psalmien kirja - Luku 91</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Mooseksen, Jumalan miehen, rukous. Herra, sinä olet meidän turvamme polvesta polveen. </p>
<p id="v2"><sup><small>2</small></sup>  Ennenkuin vuoret syntyivät ja sinä loit maan ja maanpiirin, iankaikkisesta iankaikkiseen olet sinä, Jumala. <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  Sinä palautat ihmiset takaisin tomuun ja sanot: "Palatkaa jälleen, te ihmisten lapset". </p>
<p id="v4"><sup><small>4</small></sup>  Sillä tuhat vuotta on sinun silmissäsi niinkuin eilinen päivä, joka meni ohitse, ja niinkuin öinen vartiohetki. <sup id="cite2"><a href="#fn2">[2]</a></sup></p>
<p id="v5"><sup><small>5</small></sup>  Sinä huuhdot heidät pois; he ovat kuin uni, ovat kuin ruoho, joka aamulla kukoistaa: </p>
<p id="v6"><sup><small>6</small></sup>  aamulla se kasvaa ja kukoistaa, mutta illalla se leikataan ja kuivettuu. </p>
<p id="v7"><sup><small>7</small></sup>  Sillä me hukumme sinun vihasi voimasta, ja sinun kiivastuksesi voimasta me häviämme pois. </p>
<p id="v8"><sup><small>8</small></sup>  Meidän pahat tekomme sinä asetat eteesi, salaiset syntimme kasvojesi valkeuteen. </p>
<p id="v9"><sup><small>9</small></sup>  Niin kaikki meidän päivämme kuluvat sinun vihasi alla, vuotemme päättyvät meiltä kuin huokaus. </p>
<p id="v10"><sup><small>10</small></sup>  Meidän elinpäivämme ovat seitsemänkymmentä vuotta taikka enintään kahdeksankymmentä vuotta; ja parhaimmillaankin ne ovat vaiva ja turhuus, sillä ne kiitävät ohitse, niinkuin me lentäisimme pois. <sup id="cite3"><a href="#fn3">[3]</a></sup></p>
<p id="v11"><sup><small>11</small></sup>  Kuka ajattelee sinun vihasi ankaruutta, sinun kiivauttasi, niin että hän sinua pelkäisi? </p>
<p id="v12"><sup><small>12</small></sup>  Opeta meitä laskemaan päivämme oikein, että me saisimme viisaan sydämen. </p>
<p id="v13"><sup><small>13</small></sup>  Herra, palaja jälleen. Voi, kuinka kauan? Armahda palvelijoitasi. </p>
<p id="v14"><sup><small>14</small></sup>  Ravitse aamulla meitä armollasi, suo meille iloa ja riemua kaikkina päivinämme. </p>
<p id="v15"><sup><small>15</small></sup>  Suo meidän iloita yhtä monta päivää, kuin olet nöyryyttänyt meitä, yhtä monta vuotta, kuin olemme kovaa kokeneet. </p>
<p id="v16"><sup><small>16</small></sup>  Saakoot palvelijasi nähdä sinun tekosi ja heidän lapsensa sinun kunniasi. </p>
<p id="v17"><sup><small>17</small></sup>  Ja tulkoon osaksemme Herran, meidän Jumalamme, laupeus. Suo menestyä meille kättemme työn; niin, suo menestyä meidän kättemme työn. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/Psalms/89">
          <span class="mdi mdi-arrow-left-drop-circle"></span><span class="pl-2">Psalmien kirja - Luku 89</span>
        </a>
        </td>
        <td>
        <a href="/fi/Bible/Psalms/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/Psalms/91">
          <span class="pr-2">Psalmien kirja - Luku 91</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 90:2 <i>Ikuinen Jumala</i>: <a href="/fi/The_Urantia_Book/1#p1_6">U-k 1:1.6</a>. </li>
  <li id="fn2"><a href="#cite2">↑</a> 90:4 <i>Tuhat vuotta, mutta yksi päivä</i>: <a href="/fi/The_Urantia_Book/14#p1_5">U-k 14:1.5</a>.  <i>Jumala on ajaton</i>: <a href="/fi/The_Urantia_Book/2#p2_2">U-k 2:2.2</a>. </li>
  <li id="fn3"><a href="#cite3">↑</a> 90:10 <i>Kolme kymmentä ja kymmenen</i>: <a href="/fi/The_Urantia_Book/77#p2_11">U-k 77:2.11</a>. </li>
</ol>
</div>
