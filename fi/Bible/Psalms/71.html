<!--
title: Psalmien kirja - Luku 71
description: 
published: true
date: 2022-8-14T17:23:51Z
tags: 
editor: ckeditor
dateCreated: 2022-8-14T17:23:51Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/fi/Bible/Psalms/70">Psalmien kirja - Luku 70</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/fi/Bible/Psalms/Index">Indeksi</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/fi/Bible/Psalms/72">Psalmien kirja - Luku 72</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Sinuun, Herra, minä turvaan, älä salli minun joutua häpeään iankaikkisesti. </p>
<p id="v2"><sup><small>2</small></sup>  Pelasta minut, vapahda minut vanhurskaudessasi, kallista korvasi minun puoleeni ja auta minua. </p>
<p id="v3"><sup><small>3</small></sup>  Ole minulle kallio, jolla saan asua ja jonne aina saan mennä, sinä, joka olet säätänyt minulle pelastuksen. Sillä sinä olet minun kallioni ja linnani. </p>
<p id="v4"><sup><small>4</small></sup>  Jumalani, vapauta minut jumalattoman kädestä, väärän ja väkivaltaisen kourista. </p>
<p id="v5"><sup><small>5</small></sup>  Sillä sinä olet minun toivoni, Herra, Herra, minun turvani hamasta nuoruudestani. </p>
<p id="v6"><sup><small>6</small></sup>  Sinä olet minun tukeni syntymästäni saakka, sinä päästit minut äitini kohdusta; sinua minä alati ylistän. </p>
<p id="v7"><sup><small>7</small></sup>  Monelle minä olen kuin kummitus, mutta sinä olet minun vahva suojani. </p>
<p id="v8"><sup><small>8</small></sup>  Minun suuni on täynnä sinun kiitostasi, täynnä sinun ylistystäsi kaiken päivää. </p>
<p id="v9"><sup><small>9</small></sup>  Älä heitä minua pois minun vanhalla iälläni, älä hylkää minua, kun voimani loppuu. </p>
<p id="v10"><sup><small>10</small></sup>  Sillä minun viholliseni puhuvat minusta; ne, jotka väijyvät minun henkeäni, neuvottelevat keskenänsä: </p>
<p id="v11"><sup><small>11</small></sup>  Jumala on hänet hyljännyt; ajakaa häntä takaa ja ottakaa kiinni, sillä auttajaa ei ole. </p>
<p id="v12"><sup><small>12</small></sup>  Jumala, älä ole minusta kaukana, Jumalani, riennä minun avukseni. </p>
<p id="v13"><sup><small>13</small></sup>  Joutukoot häpeään ja hukkukoot ne, jotka vainoavat minun sieluani; peittäköön häpeä ja pilkka ne, jotka hankkivat minulle onnettomuutta. </p>
<p id="v14"><sup><small>14</small></sup>  Mutta minä odotan alati, ja yhäti minä sinua kiitän. </p>
<p id="v15"><sup><small>15</small></sup>  Minun suuni on julistava sinun vanhurskauttasi, sinun pelastustekojasi kaiken päivää, sillä niiden määrää en minä tunne. </p>
<p id="v16"><sup><small>16</small></sup>  Herran, Herran väkeviä tekoja minä tuon julki, minä ylistän sinun vanhurskauttasi, sinun ainoan. </p>
<p id="v17"><sup><small>17</small></sup>  Jumala, sinä olet opettanut minua hamasta nuoruudestani, ja yhä vielä minä sinun ihmeitäsi julistan. </p>
<p id="v18"><sup><small>18</small></sup>  Älä, Jumala, minua hylkää vanhaksi ja harmaaksi tultuani, niin minä julistan sinun käsivartesi voimaa nousevalle polvelle, sinun väkevyyttäsi kaikille vielä tuleville. </p>
<p id="v19"><sup><small>19</small></sup>  Jumala, sinun vanhurskautesi ulottuu hamaan korkeuksiin, sinun, joka teet niin suuria. Jumala, kuka on sinun vertaisesi? </p>
<p id="v20"><sup><small>20</small></sup>  Sinä, joka olet antanut meidän kokea paljon ahdistusta ja onnettomuutta, sinä virvoitat meidät jälleen henkiin, ja maan syvyyksistä sinä tuot meidät takaisin. </p>
<p id="v21"><sup><small>21</small></sup>  Anna minun arvoni kasvaa ja lohduta minua jälleen. </p>
<p id="v22"><sup><small>22</small></sup>  Niin minä myös ylistän harpulla sinua, sinun uskollisuuttasi, minun Jumalani, soitan kanteleella kiitosta sinulle, sinä Israelin Pyhä. <sup id="cite1"><a href="#fn1">[1]</a></sup></p>
<p id="v23"><sup><small>23</small></sup>  Minun huuleni riemuitsevat, kun minä sinulle soitan, ja myös minun sieluni, jonka sinä olet lunastanut. </p>
<p id="v24"><sup><small>24</small></sup>  Minun kieleni julistaa sinun vanhurskauttasi kaiken päivää, sillä häpeään ja pilkkaan ovat joutuneet ne, jotka hankkivat minulle onnettomuutta. </p>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 71:22 <i>Israelin Pyhä</i>: <a href="/fi/The_Urantia_Book/128#p1_10">U-k 128:1.10</a>.  <i>Israelin Pyhä</i>: <a href="/fi/The_Urantia_Book/196#p0_2">U-k 196:0.2</a>.  <i>Pyhä</i>: <a href="/fi/The_Urantia_Book/96#p1_9">U-k 96:1.9</a>. </li>
</ol>
</div>
