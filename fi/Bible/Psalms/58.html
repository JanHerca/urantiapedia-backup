<!--
title: Psalmien kirja - Luku 58
description: 
published: true
date: 2022-10-6T10:23:20Z
tags: bible, bible—psalms
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td><a href="/fi/Bible/Psalms/57">Psalmien kirja - Luku 57</a></td>
        <td><a href="/fi/Bible/Psalms/Index">Indeksi</a></td>
        <td><a href="/fi/Bible/Psalms/59">Psalmien kirja - Luku 59</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Veisuunjohtajalle; veisataan kuin: "Älä turmele"; Daavidin laulu. </p>
<p id="v2"><sup><small>2</small></sup>  Totisesti, onko vanhurskaus mykkä, ja te puhutte? Tekö tuomitsette oikein, te ihmislapset? </p>
<p id="v3"><sup><small>3</small></sup>  Ei, vaan te hankitsette sydämessänne vääryyttä, teidän kätenne käyttävät maassa väkivallan vaakaa. </p>
<p id="v4"><sup><small>4</small></sup>  Luopuneita ovat jumalattomat äidin kohdusta asti, eksyneitä valhettelijat hamasta äidin helmasta. </p>
<p id="v5"><sup><small>5</small></sup>  Heidän myrkkynsä on niinkuin käärmeen myrkky, he ovat kuin kuuro kyy, joka korvansa tukitsee, </p>
<p id="v6"><sup><small>6</small></sup>  ettei se kuulisi lumoojan ääntä, taitavan taikojan loitsuja. </p>
<p id="v7"><sup><small>7</small></sup>  Jumala, särje hampaat heidän suustansa, Herra, murra nuorten jalopeurain raateluhampaat. </p>
<p id="v8"><sup><small>8</small></sup>  Haihtukoot he tyhjiin niinkuin vesi, joka valuu kuiviin. Kun he ampuvat nuolensa, olkoot ne kuin kärjettömät. </p>
<p id="v9"><sup><small>9</small></sup>  Olkoot he niinkuin etana, joka sulaa mataessaan, niinkuin vaimon keskoiset, jotka eivät aurinkoa näe. </p>
<p id="v10"><sup><small>10</small></sup>  Ennenkuin teidän patanne tuntevat tulen altansa orjantappuroista, hän myrskyllään puhaltaa pois kaiken, niin raa'an kuin kypsänkin. <sup id="cite1"><a href="#fn1">[1]</a></sup></p>
<p id="v11"><sup><small>11</small></sup>  Vanhurskas iloitsee, kun hän näkee koston, hän pesee jalkansa jumalattoman veressä. </p>
<p id="v12"><sup><small>12</small></sup>  Silloin ihmiset sanovat: "Totisesti, vanhurskaalla on hedelmä; totisesti, on Jumala, joka tuomitsee maan päällä". </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fi/Bible/Psalms/57">Psalmien kirja - Luku 57</a></td>
        <td><a href="/fi/Bible/Psalms/Index">Indeksi</a></td>
        <td><a href="/fi/Bible/Psalms/59">Psalmien kirja - Luku 59</a></td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 58:10 <i>Kostaa syntisille</i>: <a href="/fi/The_Urantia_Book/142#p2_1">U-k 142:2.1</a>. </li>
</ol>
</div>
