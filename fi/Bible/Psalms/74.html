<!--
title: Psalmien kirja - Luku 74
description: 
published: true
date: 2022-8-14T17:23:51Z
tags: 
editor: ckeditor
dateCreated: 2022-8-14T17:23:51Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/fi/Bible/Psalms/73">Psalmien kirja - Luku 73</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/fi/Bible/Psalms/Index">Indeksi</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/fi/Bible/Psalms/75">Psalmien kirja - Luku 75</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Aasafin mietevirsi. Miksi sinä, Jumala, hylkäsit meidät ainiaaksi, miksi suitsuaa sinun vihasi laitumesi lampaita vastaan? </p>
<p id="v2"><sup><small>2</small></sup>  Muista seurakuntaasi, jonka muinoin omaksesi otit, jonka lunastit perintösuvuksesi. Muista Siionin vuorta, jolla sinä asut. <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  Ohjaa askeleesi ikuisille raunioille. Vihollinen on raiskannut kaiken pyhäkössä. </p>
<p id="v4"><sup><small>4</small></sup>  Sinun vihollisesi huusivat kokoushuoneessasi, he pystyttivät omat merkkinsä merkeiksi sinne. </p>
<p id="v5"><sup><small>5</small></sup>  Näytti, kuin olisi tiheässä metsässä kirveitä heilutettu korkealle. </p>
<p id="v6"><sup><small>6</small></sup>  Niin he löivät kaikki sen veistokset kirveillä ja nuijilla rikki. </p>
<p id="v7"><sup><small>7</small></sup>  He pistivät sinun pyhäkkösi tuleen, he häväisivät, panivat maan tasalle sinun nimesi asumuksen. </p>
<p id="v8"><sup><small>8</small></sup>  He sanoivat sydämessään: "Me hävitämme heidät kaikki tyynni". He polttivat kaikki jumalanpalvelushuoneet maasta. </p>
<p id="v9"><sup><small>9</small></sup>  Merkkejämme me emme näe, ei ole enää profeettaa, eikä ole joukossamme ketään, joka tietäisi, kuinka kauan -. </p>
<p id="v10"><sup><small>10</small></sup>  Kuinka kauan, Jumala, vihollinen saa herjata, vihamies pilkata sinun nimeäsi lakkaamatta? </p>
<p id="v11"><sup><small>11</small></sup>  Miksi pidätät kättäsi, oikeata kättäsi? Vedä se povestasi ja hävitä heidät. </p>
<p id="v12"><sup><small>12</small></sup>  Jumala on minun kuninkaani ammoisista ajoista, hän toimittaa pelastuksen maan päällä. </p>
<p id="v13"><sup><small>13</small></sup>  Sinä voimallasi halkaisit meren, sinä musersit lohikäärmeitten päät vetten päällä. </p>
<p id="v14"><sup><small>14</small></sup>  Sinä ruhjoit rikki Leviatanin päät, sinä annoit hänet ruuaksi erämaan eläinten laumalle. </p>
<p id="v15"><sup><small>15</small></sup>  Sinä puhkaisit kuohumaan lähteen ja puron, sinä kuivasit väkevät virrat. </p>
<p id="v16"><sup><small>16</small></sup>  Sinun on päivä, sinun on yö, sinä valmistit valon ja auringon. </p>
<p id="v17"><sup><small>17</small></sup>  Sinä määräsit kaikki maan rajat, sinä asetit kesän ja talven. </p>
<p id="v18"><sup><small>18</small></sup>  Niin muista tämä: vihollinen herjaa Herraa, houkkiokansa pilkkaa sinun nimeäsi. </p>
<p id="v19"><sup><small>19</small></sup>  Älä anna pedolle alttiiksi metsäkyyhkysesi sielua, älä iäksi unhota kurjiesi elämää. </p>
<p id="v20"><sup><small>20</small></sup>  Katso liittoasi. Sillä maan pimennot ovat väkivallan pesiä täynnä. </p>
<p id="v21"><sup><small>21</small></sup>  Älä salli sorretun kääntyä häväistynä takaisin. Kurja ja köyhä saakoot ylistää sinun nimeäsi. </p>
<p id="v22"><sup><small>22</small></sup>  Nouse, Jumala, aja asiasi. Muista, miten houkat herjaavat sinua kaiken aikaa. </p>
<p id="v23"><sup><small>23</small></sup>  Älä unhota vihollistesi huutoa, älä vastustajaisi melua, joka kohoaa lakkaamatta. </p>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 74:2 <i>Pyhät vuoret</i>: <a href="/fi/The_Urantia_Book/85#p1_5">U-k 85:1.5</a>. </li>
</ol>
</div>
