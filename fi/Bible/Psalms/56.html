<!--
title: Psalmien kirja - Luku 56
description: 
published: true
date: 2022-8-14T17:23:51Z
tags: 
editor: ckeditor
dateCreated: 2022-8-14T17:23:51Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/fi/Bible/Psalms/55">Psalmien kirja - Luku 55</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/fi/Bible/Psalms/Index">Indeksi</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/fi/Bible/Psalms/57">Psalmien kirja - Luku 57</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Veisuunjohtajalle; veisataan kuin: "Mykkä kyyhkynen kaukaisessa maassa". Daavidin laulu, kun filistealaiset ottivat hänet kiinni Gatissa. </p>
<p id="v2"><sup><small>2</small></sup>  Jumala, ole minulle armollinen, sillä ihmiset minua polkevat, joka päivä he sotivat minua vastaan, ahdistavat minua. </p>
<p id="v3"><sup><small>3</small></sup>  Joka päivä minun vihamieheni minua polkevat; sillä paljon on niitä, jotka ylpeästi sotivat minua vastaan. </p>
<p id="v4"><sup><small>4</small></sup>  Mutta sinä päivänä, jota minä pelkään, minä turvaan sinuun. </p>
<p id="v5"><sup><small>5</small></sup>  Jumalaan minä luotan ja ylistän hänen sanaansa, Jumalaan minä turvaan enkä pelkää. Mitä liha minulle tekisi? </p>
<p id="v6"><sup><small>6</small></sup>  Joka päivä he vääntelevät minun sanojani, kaikki heidän ajatuksensa tarkoittavat minulle pahaa. </p>
<p id="v7"><sup><small>7</small></sup>  He ahdistavat, he väijyvät minua, he vakoilevat minun askeleitani, sillä he tavoittavat minun henkeäni. </p>
<p id="v8"><sup><small>8</small></sup>  Hekö pahuudessaan pelastuisivat? Syökse, Jumala, vihassasi kansat maahan. </p>
<p id="v9"><sup><small>9</small></sup>  Sinä olet lukenut minun pakolaispäiväni; pane leiliisi minun kyyneleeni, ovathan ne sinun kirjassasi. </p>
<p id="v10"><sup><small>10</small></sup>  Kerran väistyvät minun viholliseni, sinä päivänä, jona minä huudan; minä tiedän, että Jumala on minun puolellani. </p>
<p id="v11"><sup><small>11</small></sup>  Jumalaan minä luotan ja ylistän hänen sanaansa, Herraan minä luotan ja ylistän hänen sanaansa. </p>
<p id="v12"><sup><small>12</small></sup>  Jumalaan minä turvaan enkä pelkää. Mitä ihminen minulle tekisi? </p>
<p id="v13"><sup><small>13</small></sup>  Minulla on lupaus täytettävänä sinulle, Jumala; minä maksan sinulle kiitosuhrit. </p>
<p id="v14"><sup><small>14</small></sup>  Sillä sinä pelastit minun sieluni kuolemasta, minun jalkani kompastumasta, että minä vaeltaisin Jumalan edessä, eläväin valkeudessa. </p>
