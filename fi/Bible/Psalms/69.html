<!--
title: Psalmien kirja - Luku 69
description: 
published: true
date: 2022-10-6T10:23:20Z
tags: bible, bible—psalms
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td><a href="/fi/Bible/Psalms/68">Psalmien kirja - Luku 68</a></td>
        <td><a href="/fi/Bible/Psalms/Index">Indeksi</a></td>
        <td><a href="/fi/Bible/Psalms/70">Psalmien kirja - Luku 70</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Veisuunjohtajalle; veisataan kuin: "Liljat"; Daavidin virsi. </p>
<p id="v2"><sup><small>2</small></sup>  Pelasta minut, Jumala, sillä vedet käyvät minun sieluuni asti. </p>
<p id="v3"><sup><small>3</small></sup>  Minä olen vajonnut syvään, pohjattomaan liejuun, olen joutunut vetten syvyyksiin, ja virta tulvii minun ylitseni. </p>
<p id="v4"><sup><small>4</small></sup>  Minä olen väsynyt huutamisesta, minun kurkkuni kuivettuu, minun silmäni ovat rauenneet odottaessani Jumalaani. <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  Enemmän kuin hiuksia päässäni on niitä, jotka minua syyttömästi vihaavat; paljon on niitä, jotka tahtovat tuhota minut, jotka syyttä ovat vihollisiani; mitä en ole ryöstänyt, se täytyy minun maksaa. </p>
<p id="v6"><sup><small>6</small></sup>  Jumala, sinä tunnet minun hulluuteni, eivätkä minun vikani ole sinulta salassa. </p>
<p id="v7"><sup><small>7</small></sup>  Älä anna minussa häpeään joutua niiden, jotka odottavat sinua, Herra, Herra Sebaot. Älä salli minussa pettyä niiden, jotka etsivät sinua, Israelin Jumala. </p>
<p id="v8"><sup><small>8</small></sup>  Sillä sinun tähtesi minä kärsin herjausta, pilkka peittää minun kasvoni. </p>
<p id="v9"><sup><small>9</small></sup>  Veljilleni minä olen tullut vieraaksi, olen tullut oudoksi äitini lapsille. </p>
<p id="v10"><sup><small>10</small></sup>  Sillä kiivaus sinun huoneesi puolesta on minut kuluttanut, ja niiden herjaukset, jotka sinua herjaavat, ovat sattuneet minuun. </p>
<p id="v11"><sup><small>11</small></sup>  Minä, minun sieluni itki ja paastosi, mutta siitä koitui minulle vain herjausta. </p>
<p id="v12"><sup><small>12</small></sup>  Minä pukeuduin säkkipukuun, mutta tulin sananparreksi heidän suussaan. </p>
<p id="v13"><sup><small>13</small></sup>  Porteissa-istujat minusta jaarittelevat, ja väkijuomain juojat minusta laulavat. </p>
<p id="v14"><sup><small>14</small></sup>  Mutta minä rukoilen sinua, Herra, otollisella ajalla, sinua, Jumala, sinun suuren laupeutesi turvin. Vastaa minulle pelastavan uskollisuutesi tähden. </p>
<p id="v15"><sup><small>15</small></sup>  Päästä minut loasta, etten siihen vajoa, auta, että pääsen vihollisistani ja syvistä vesistä. </p>
<p id="v16"><sup><small>16</small></sup>  Älä anna vetten vuon minua upottaa, syvyyden minua niellä ja kuilun sulkea suutaan minun ylitseni. </p>
<p id="v17"><sup><small>17</small></sup>  Vastaa minulle, Herra, sillä sinun armosi on hyvä, käänny minun puoleeni suuressa laupeudessasi. </p>
<p id="v18"><sup><small>18</small></sup>  Älä peitä kasvojasi palvelijaltasi, sillä minä olen ahdistuksessa; joudu, vastaa minulle. </p>
<p id="v19"><sup><small>19</small></sup>  Lähesty minun sieluani ja lunasta se, vapahda minut vihollisteni tähden. </p>
<p id="v20"><sup><small>20</small></sup>  Sinä tiedät minun häväistykseni, minun häpeäni ja pilkkani, sinun edessäsi ovat julki kaikki minun ahdistajani. </p>
<p id="v21"><sup><small>21</small></sup>  Häväistys on särkenyt minun sydämeni, minä olen käynyt heikoksi; minä odotin sääliä, mutta en saanut, ja lohduttajia, mutta en löytänyt. </p>
<p id="v22"><sup><small>22</small></sup>  Koiruohoa he antoivat minun syödäkseni ja juottivat minulle janooni hapanviiniä. </p>
<p id="v23"><sup><small>23</small></sup>  Tulkoon heidän pöytänsä heille paulaksi, ansaksi noille suruttomille. </p>
<p id="v24"><sup><small>24</small></sup>  Soetkoot heidän silmänsä, niin etteivät näe, ja saata heidän lanteensa alati horjumaan. </p>
<p id="v25"><sup><small>25</small></sup>  Vuodata vihastuksesi heidän päällensä, ja yllättäköön heidät sinun vihasi hehku. </p>
<p id="v26"><sup><small>26</small></sup>  Joutukoon heidän leiripaikkansa autioksi, älköön heidän majoissansa asukasta olko. </p>
<p id="v27"><sup><small>27</small></sup>  Sillä he vainoavat sitä, jota sinä olet lyönyt, he juttelevat niiden tuskista, joita sinä olet haavoittanut. </p>
<p id="v28"><sup><small>28</small></sup>  Lisää heille rikosta rikoksen päälle, ja sinun vanhurskauteesi he älkööt pääskö. <sup id="cite4"><a href="#fn4">[4]</a></sup></p>
<p id="v29"><sup><small>29</small></sup>  Pyyhittäköön heidät pois elämän kirjasta, älköönkä heitä kirjoitettako vanhurskasten lukuun. </p>
<p id="v30"><sup><small>30</small></sup>  Mutta minä olen kurja ja vaivattu, suojatkoon minua sinun apusi, Jumala, <sup id="cite2"><a href="#fn2">[2]</a></sup></p>
<p id="v31"><sup><small>31</small></sup>  niin minä veisuulla kiitän Jumalan nimeä ja ylistän häntä kiitosvirsillä. </p>
<p id="v32"><sup><small>32</small></sup>  Se on Herralle otollisempi kuin härkä, kuin mulli, sarvipää ja sorkkajalka. <sup id="cite3"><a href="#fn3">[3]</a></sup></p>
<p id="v33"><sup><small>33</small></sup>  Nöyrät näkevät sen ja riemuitsevat; elpyköön teidän sydämenne, teidän, jotka etsitte Jumalaa. </p>
<p id="v34"><sup><small>34</small></sup>  Sillä Herra kuulee köyhiä eikä halveksi vankejansa. </p>
<p id="v35"><sup><small>35</small></sup>  Kiittäkööt häntä taivaat ja maa, meret ja kaikki, mitä niissä liikkuu. </p>
<p id="v36"><sup><small>36</small></sup>  Sillä Jumala on pelastava Siionin ja rakentava Juudan kaupungit, niin että he asettuvat niihin ja omistavat ne. </p>
<p id="v37"><sup><small>37</small></sup>  Hänen palvelijainsa jälkeläiset saavat sen perinnökseen, ja ne, jotka hänen nimeänsä rakastavat, saavat asua siinä. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fi/Bible/Psalms/68">Psalmien kirja - Luku 68</a></td>
        <td><a href="/fi/Bible/Psalms/Index">Indeksi</a></td>
        <td><a href="/fi/Bible/Psalms/70">Psalmien kirja - Luku 70</a></td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 69:4 <i>He vihasivat ilman syytä</i>: <a href="/fi/The_Urantia_Book/180#p3_2">U-k 180:3.2</a>. </li>
  <li id="fn2"><a href="#cite2">↑</a> 69:30-31 <i>Ylistäkää Jumalaa laulaen</i>: <a href="/fi/The_Urantia_Book/146#p2_16">U-k 146:2.16</a>. </li>
  <li id="fn3"><a href="#cite3">↑</a> 69:32 <i>Jumalan etsiminen</i>: <a href="/fi/The_Urantia_Book/1#p2_3">U-k 1:2.3</a>. </li>
  <li id="fn4"><a href="#cite4">↑</a> 69:28 <i>Tyhjennetty arkistosta</i>: <a href="/fi/The_Urantia_Book/37#p3_7">U-k 37:3.7</a>. </li>
</ol>
</div>
