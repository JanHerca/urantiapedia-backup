<!--
title: Psalmien kirja - Luku 139
description: 
published: true
date: 2022-8-14T17:23:51Z
tags: 
editor: ckeditor
dateCreated: 2022-8-14T17:23:51Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/fi/Bible/Psalms/138">Psalmien kirja - Luku 138</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/fi/Bible/Psalms/Index">Indeksi</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/fi/Bible/Psalms/140">Psalmien kirja - Luku 140</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Veisuunjohtajalle; Daavidin virsi. Herra, sinä tutkit minua ja tunnet minut. </p>
<p id="v2"><sup><small>2</small></sup>  Istunpa minä tahi nousen, sinä sen tiedät; sinä ymmärrät minun ajatukseni kaukaa. <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  Käynpä tahi makaan, sinä sen havaitset, ja kaikki minun tieni ovat sinulle tutut. </p>
<p id="v4"><sup><small>4</small></sup>  Sillä, katso, ei ole sanaa minun kielelläni, jota sinä, Herra, et täysin tunne. </p>
<p id="v5"><sup><small>5</small></sup>  Sinä olet saartanut minut edestä ja takaa ja laskenut kätesi minun päälleni. </p>
<p id="v6"><sup><small>6</small></sup>  Senkaltainen tieto on minulle ylen ihmeellinen, ylen korkea käsittääkseni sen. </p>
<p id="v7"><sup><small>7</small></sup>  Minne minä voisin mennä, kussa ei sinun Henkesi olisi, minne paeta sinun kasvojesi edestä? <sup id="cite2"><a href="#fn2">[2]</a></sup></p>
<p id="v8"><sup><small>8</small></sup>  Jos minä taivaaseen nousisin, niin sinä olet siellä; jos minä tuonelaan vuoteeni tekisin, niin katso, sinä olet siellä. </p>
<p id="v9"><sup><small>9</small></sup>  Jos minä kohoaisin aamuruskon siivillä ja asettuisin asumaan meren ääriin, </p>
<p id="v10"><sup><small>10</small></sup>  sielläkin sinun kätesi minua taluttaisi, sinun oikea kätesi tarttuisi minuun. </p>
<p id="v11"><sup><small>11</small></sup>  Ja jos minä sanoisin: "Peittäköön minut pimeys, ja valkeus minun ympärilläni tulkoon yöksi", </p>
<p id="v12"><sup><small>12</small></sup>  niin ei pimeyskään olisi sinulle pimeä: yö valaisisi niinkuin päivä, pimeys olisi niinkuin valkeus. </p>
<p id="v13"><sup><small>13</small></sup>  Sillä sinä olet luonut minun munaskuuni, sinä kudoit minut kokoon äitini kohdussa. </p>
<p id="v14"><sup><small>14</small></sup>  Minä kiitän sinua siitä, että olen tehty ylen ihmeellisesti; ihmeelliset ovat sinun tekosi, sen minun sieluni kyllä tietää. <sup id="cite3"><a href="#fn3">[3]</a></sup></p>
<p id="v15"><sup><small>15</small></sup>  Minun luuni eivät olleet sinulta salatut, kun minut salassa valmistettiin, kun minut taiten tehtiin maan syvyyksissä. </p>
<p id="v16"><sup><small>16</small></sup>  Sinun silmäsi näkivät minut jo idussani. Minun päiväni olivat määrätyt ja kirjoitetut kaikki sinun kirjaasi, ennenkuin ainoakaan niistä oli tullut. </p>
<p id="v17"><sup><small>17</small></sup>  Mutta kuinka kalliit ovat minulle sinun ajatuksesi, Jumala, kuinka suuri on niitten luku! </p>
<p id="v18"><sup><small>18</small></sup>  Jos minä tahtoisin ne lukea, olisi niitä enemmän kuin hiekan jyväsiä. - Minä herään ja olen vielä sinun tykönäsi. </p>
<p id="v19"><sup><small>19</small></sup>  Jumala, jospa sinä surmaisit jumalattomat! Ja te murhamiehet, väistykää minusta pois! </p>
<p id="v20"><sup><small>20</small></sup>  Sillä he puhuvat sinusta petollisesti ja lausuvat turhaan sinun nimesi - nuo sinun vihollisesi. </p>
<p id="v21"><sup><small>21</small></sup>  Herra, enkö minä vihaisi niitä, jotka sinua vihaavat, enkö inhoaisi niitä, jotka sinua vastustavat? </p>
<p id="v22"><sup><small>22</small></sup>  Kaikella vihalla minä heitä vihaan, he ovat minun omia vihollisiani. </p>
<p id="v23"><sup><small>23</small></sup>  Tutki minua, Jumala, ja tunne minun sydämeni, koettele minua ja tunne minun ajatukseni. </p>
<p id="v24"><sup><small>24</small></sup>  Ja katso: jos minun tieni on vaivaan vievä, niin johdata minut iankaikkiselle tielle. </p>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 139:2-3 <i>Jumala tuntee tekemisen ja ajattelun</i>: <a href="/fi/The_Urantia_Book/3#p3_2">U-k 3:3.2</a>. </li>
  <li id="fn2"><a href="#cite2">↑</a> 139:7 <i>Pyhä Henki</i>: <a href="/fi/The_Urantia_Book/34#p4_1">U-k 34:4.1</a>.  <i>Minne mennä välttämään Jumalaa?</i>: <a href="/fi/The_Urantia_Book/3#p1_1">U-k 3:1.1</a>.  <i>Henki ihmisessä (Pyhä Henki)</i>: <a href="/fi/The_Urantia_Book/103#p1_6">U-k 103:1.6</a>.  <i>Jumalan Henki (Pyhä Henki)</i>: <a href="/fi/The_Urantia_Book/8#p5_5">U-k 8:5.5</a>.  <i>Ei piilottelua Jumalalta</i>: <a href="/fi/The_Urantia_Book/131#p2_4">U-k 131:2.4</a>.  <i>Jumalan Henki (Pyhä Henki)</i>: <a href="/fi/The_Urantia_Book/8#p5_3">U-k 8:5.3</a>. </li>
  <li id="fn3"><a href="#cite3">↑</a> 139:14 <i>Sielu tietää ja tietää nyt</i>: <a href="/fi/The_Urantia_Book/102#p2_4">U-k 102:2.4</a>. </li>
</ol>
</div>
