<!--
title: Psalmien kirja - Luku 116
description: 
published: true
date: 2022-8-14T17:23:51Z
tags: 
editor: ckeditor
dateCreated: 2022-8-14T17:23:51Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/fi/Bible/Psalms/115">Psalmien kirja - Luku 115</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/fi/Bible/Psalms/Index">Indeksi</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/fi/Bible/Psalms/117">Psalmien kirja - Luku 117</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Minä rakastan Herraa, sillä hän kuulee minun ääneni ja rukoukseni; <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  sillä hän on kallistanut korvansa minun puoleeni, ja minä huudan häntä avuksi kaiken elinaikani. </p>
<p id="v3"><sup><small>3</small></sup>  Kuoleman paulat piirittivät minut, tuonelan ahdistukset kohtasivat minua; minä jouduin hätään ja murheeseen. </p>
<p id="v4"><sup><small>4</small></sup>  Mutta minä huusin avukseni Herran nimeä: "Oi Herra, pelasta minun sieluni!" </p>
<p id="v5"><sup><small>5</small></sup>  Herra on armollinen ja vanhurskas, meidän Jumalamme on laupias. <sup id="cite2"><a href="#fn2">[2]</a></sup></p>
<p id="v6"><sup><small>6</small></sup>  Herra varjelee yksinkertaiset; minä olin viheliäinen, mutta hän auttoi minua. </p>
<p id="v7"><sup><small>7</small></sup>  Palaja, sieluni, takaisin lepoosi, sillä Herra on tehnyt sinulle hyvin. </p>
<p id="v8"><sup><small>8</small></sup>  Sillä sinä olet pelastanut minun sieluni kuolemasta, minun silmäni kyynelistä, jalkani kompastumasta. </p>
<p id="v9"><sup><small>9</small></sup>  Minä saan vaeltaa Herran kasvojen edessä elävien maassa. </p>
<p id="v10"><sup><small>10</small></sup>  Minä uskon, sentähden minä puhun, minä, joka olin kovin vaivattu. </p>
<p id="v11"><sup><small>11</small></sup>  Minä sanoin hädässäni: "Kaikki ihmiset ovat valhettelijoita". </p>
<p id="v12"><sup><small>12</small></sup>  Kuinka minä maksan Herralle kaikki hänen hyvät tekonsa minua kohtaan? </p>
<p id="v13"><sup><small>13</small></sup>  Minä kohotan pelastuksen maljan ja huudan avukseni Herran nimeä. </p>
<p id="v14"><sup><small>14</small></sup>  Minä täytän lupaukseni Herralle kaiken hänen kansansa edessä. </p>
<p id="v15"><sup><small>15</small></sup>  Kallis on Herran silmissä hänen hurskaittensa kuolema. </p>
<p id="v16"><sup><small>16</small></sup>  Oi Herra, minä olen sinun palvelijasi, sinun palvelijasi minä olen, sinun palvelijattaresi poika! Sinä päästit minun siteeni. </p>
<p id="v17"><sup><small>17</small></sup>  Sinulle minä uhraan kiitosuhrin ja huudan avukseni Herran nimeä. </p>
<p id="v18"><sup><small>18</small></sup>  Minä täytän lupaukseni Herralle kaiken hänen kansansa edessä </p>
<p id="v19"><sup><small>19</small></sup>  Herran huoneen esikartanoissa, sinun keskelläsi, Jerusalem. Halleluja! </p>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 116:1-19 <i>Psalmit 113-118</i>: <a href="/fi/The_Urantia_Book/162#p4_4">U-k 162:4.4</a>. </li>
  <li id="fn2"><a href="#cite2">↑</a> 116:5 <i>Armoa</i>: <a href="/fi/The_Urantia_Book/131#p10_6">U-k 131:10.6</a>.  <i>Armopalvelu</i>: <a href="/fi/The_Urantia_Book/6#p3_2">U-k 6:3.2</a>.  <i>Mikael oli oikeudenmukainen ja vanhurskas</i>: <a href="/fi/The_Urantia_Book/119#p2_6">U-k 119:2.6</a>.  <i>Jumala iloitsee armosta</i>: <a href="/fi/The_Urantia_Book/143#p1_6">U-k 143:1.6</a>.  <i>Jumala on armollinen</i>: <a href="/fi/The_Urantia_Book/2#p5_7">U-k 2:5.7</a>.  <i>Kaikkivaltias</i>: <a href="/fi/The_Urantia_Book/142#p3_7">U-k 142:3.7</a>. </li>
</ol>
</div>
