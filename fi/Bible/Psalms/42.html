<!--
title: Psalmien kirja - Luku 42
description: 
published: true
date: 2022-10-6T10:23:20Z
tags: bible, bible—psalms
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td><a href="/fi/Bible/Psalms/41">Psalmien kirja - Luku 41</a></td>
        <td><a href="/fi/Bible/Psalms/Index">Indeksi</a></td>
        <td><a href="/fi/Bible/Psalms/43">Psalmien kirja - Luku 43</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Veisuunjohtajalle; koorahilaisten mietevirsi. </p>
<p id="v2"><sup><small>2</small></sup>  Niinkuin peura halajaa vesipuroille, niin minun sieluni halajaa sinua, Jumala. </p>
<p id="v3"><sup><small>3</small></sup>  Minun sieluni janoo Jumalaa, elävää Jumalaa. Milloin saan minä tulla Jumalan kasvojen eteen? </p>
<p id="v4"><sup><small>4</small></sup>  Kyyneleeni ovat minun ruokani päivin ja öin, kun minulle joka päivä sanotaan: "Missä on sinun Jumalasi?" </p>
<p id="v5"><sup><small>5</small></sup>  Näitä minä muistelen ja vuodatan sydämeni: minä kuljin väentungoksessa, astuin sen kanssa Jumalan huoneeseen riemun ja kiitoksen raikuessa juhlivasta joukosta. </p>
<p id="v6"><sup><small>6</small></sup>  Miksi murehdit, minun sieluni, ja olet minussa niin levoton? Odota Jumalaa. Sillä vielä minä saan häntä kiittää hänen kasvojensa avusta. </p>
<p id="v7"><sup><small>7</small></sup>  Minun Jumalani, minun sieluni on murheellinen minussa, sentähden minä muistan sinua Jordanin maalla, Hermonin kukkuloilla ja Misarin vuorella. </p>
<p id="v8"><sup><small>8</small></sup>  Sinun koskiesi pauhussa syvyys syvyydelle huutaa, kaikki sinun kuohusi ja aaltosi käyvät minun ylitseni. </p>
<p id="v9"><sup><small>9</small></sup>  Päivällä Herra säätää armonsa, ja yöllä minä hänelle veisaan ja rukoilen elämäni Jumalaa. </p>
<p id="v10"><sup><small>10</small></sup>  Minä sanon Jumalalle, kalliolleni: "Miksi olet minut unhottanut? Miksi minun täytyy käydä murhepuvussa, vihollisen ahdistamana?" </p>
<p id="v11"><sup><small>11</small></sup>  Minun luitani jäytää, kun viholliseni minua häpäisevät, sanoen minulle kaiken päivää: "Missä on sinun Jumalasi?" </p>
<p id="v12"><sup><small>12</small></sup>  Miksi murehdit, minun sieluni, ja miksi olet minussa niin levoton? Odota Jumalaa. Sillä vielä minä saan kiittää häntä, minun kasvojeni apua, minun Jumalaani. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fi/Bible/Psalms/41">Psalmien kirja - Luku 41</a></td>
        <td><a href="/fi/Bible/Psalms/Index">Indeksi</a></td>
        <td><a href="/fi/Bible/Psalms/43">Psalmien kirja - Luku 43</a></td>
      </tr>
    </tbody>
  </table>
</figure>
