<!--
title: Psalmien kirja - Luku 44
description: 
published: true
date: 2023-11-8T20:28:17Z
tags: bible, bible—psalms
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/Psalms/43">
          <span class="mdi mdi-arrow-left-drop-circle"></span><span class="pl-2">Psalmien kirja - Luku 43</span>
        </a>
        </td>
        <td>
        <a href="/fi/Bible/Psalms/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/Psalms/45">
          <span class="pr-2">Psalmien kirja - Luku 45</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Veisuunjohtajalle; koorahilaisten mietevirsi. </p>
<p id="v2"><sup><small>2</small></sup>  Jumala, me olemme omin korvin kuulleet, meidän isämme ovat meille kertoneet, minkä teon sinä teit heidän päivinänsä, muinaisina päivinä. </p>
<p id="v3"><sup><small>3</small></sup>  Sinä karkoitit kädelläsi pakanat, mutta heidät sinä istutit, sinä hävitit kansat, mutta heidät sinä levitit. </p>
<p id="v4"><sup><small>4</small></sup>  Sillä eivät he miekallansa valloittaneet maata, eikä heidän käsivartensa heitä auttanut, vaan sinun oikea kätesi, sinun käsivartesi ja sinun kasvojesi valkeus, koska sinä olit heihin mielistynyt. </p>
<p id="v5"><sup><small>5</small></sup>  Sinä, Jumala, sinä olet minun kuninkaani, toimita Jaakobille apu. </p>
<p id="v6"><sup><small>6</small></sup>  Sinun avullasi me syöksemme ahdistajamme maahan, sinun nimessäsi me tallaamme vastustajamme. </p>
<p id="v7"><sup><small>7</small></sup>  Sillä en minä jouseeni luota, eikä miekkani minua auta; </p>
<p id="v8"><sup><small>8</small></sup>  vaan sinä pelastat meidät vihollisistamme, ja saatat vihamiehemme häpeään. </p>
<p id="v9"><sup><small>9</small></sup>  Jumala on meidän kerskauksemme kaikkina päivinä, ja sinun nimeäsi me ylistämme iankaikkisesti. Sela. </p>
<p id="v10"><sup><small>10</small></sup>  Kuitenkin sinä meidät hylkäsit ja saatoit meidät häpeään, et lähtenyt sotaan meidän joukkojemme kanssa. </p>
<p id="v11"><sup><small>11</small></sup>  Sinä käänsit meidät vihollista pakoon, ja meidän vihamiehemme ryöstivät saalista. </p>
<p id="v12"><sup><small>12</small></sup>  Sinä annoit meidät syötäviksi kuin lampaat, ja hajotit meidät pakanain sekaan. </p>
<p id="v13"><sup><small>13</small></sup>  Sinä myit kansasi halvasta etkä heidän hinnastaan paljoa hyötynyt. </p>
<p id="v14"><sup><small>14</small></sup>  Sinä annat meidät naapuriemme häväistäviksi, ympärillämme asuvaisten pilkaksi ja ivaksi. </p>
<p id="v15"><sup><small>15</small></sup>  Sinä saatat meidät sananparreksi pakanoille, pään pudistukseksi kansoille. </p>
<p id="v16"><sup><small>16</small></sup>  Joka päivä on häväistykseni minun edessäni, ja kasvojeni häpeä peittää minut, </p>
<p id="v17"><sup><small>17</small></sup>  herjaajan ja pilkkaajan puheen tähden, vihollisen ja kostonhimoisen katseitten tähden. </p>
<p id="v18"><sup><small>18</small></sup>  Tämä kaikki on meitä kohdannut, vaikka emme ole sinua unhottaneet emmekä sinun liittoasi rikkoneet. </p>
<p id="v19"><sup><small>19</small></sup>  Ei ole meidän sydämemme sinusta luopunut, eivät meidän askeleemme sinun polultasi poikenneet. </p>
<p id="v20"><sup><small>20</small></sup>  Kuitenkin sinä runtelit meidät aavikkosutten asuinsijoilla ja peitit meidät synkeydellä. </p>
<p id="v21"><sup><small>21</small></sup>  Jos me olisimme unhottaneet Jumalamme nimen ja ojentaneet kätemme vieraan jumalan puoleen, </p>
<p id="v22"><sup><small>22</small></sup>  eikö Jumala olisi sitä tutkituksi saanut, sillä hän tuntee sydämen salaisuudet? </p>
<p id="v23"><sup><small>23</small></sup>  Ei, vaan sinun tähtesi meitä surmataan kaiken päivää, meitä pidetään teuraslampaina. </p>
<p id="v24"><sup><small>24</small></sup>  Heräjä, miksi nukut, Herra? Nouse, älä iäksi hylkää. </p>
<p id="v25"><sup><small>25</small></sup>  Miksi peität kasvosi, unhotat meidän kurjuutemme ja ahdistuksemme? </p>
<p id="v26"><sup><small>26</small></sup>  Sillä meidän sielumme on vaipunut tomuun, meidän ruumiimme painunut maahan. </p>
<p id="v27"><sup><small>27</small></sup>  Nouse, auta meitä ja lunasta meidät armosi tähden. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/Psalms/43">
          <span class="mdi mdi-arrow-left-drop-circle"></span><span class="pl-2">Psalmien kirja - Luku 43</span>
        </a>
        </td>
        <td>
        <a href="/fi/Bible/Psalms/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/Psalms/45">
          <span class="pr-2">Psalmien kirja - Luku 45</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
