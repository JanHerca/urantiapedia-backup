<!--
title: Psalmien kirja - Luku 37
description: 
published: true
date: 2023-11-8T20:28:17Z
tags: bible, bible—psalms
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/Psalms/36">
          <span class="mdi mdi-arrow-left-drop-circle"></span><span class="pl-2">Psalmien kirja - Luku 36</span>
        </a>
        </td>
        <td>
        <a href="/fi/Bible/Psalms/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/Psalms/38">
          <span class="pr-2">Psalmien kirja - Luku 38</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Daavidin virsi. Älä vihastu pahain tähden, älä kadehdi väärintekijöitä. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Sillä niinkuin heinä heidät pian niitetään pois, ja he lakastuvat niinkuin vihanta ruoho. </p>
<p id="v3"><sup><small>3</small></sup>  Turvaa Herraan ja tee sitä, mikä hyvä on, asu maassa ja noudata totuutta; </p>
<p id="v4"><sup><small>4</small></sup>  silloin sinulla on ilo Herrassa, ja hän antaa sinulle, mitä sinun sydämesi halajaa. <sup id="cite2"><a href="#fn2">[2]</a></sup></p>
<p id="v5"><sup><small>5</small></sup>  Anna tiesi Herran haltuun ja turvaa häneen, kyllä hän sen tekee. <sup id="cite3"><a href="#fn3">[3]</a></sup></p>
<p id="v6"><sup><small>6</small></sup>  Ja hän antaa sinun vanhurskautesi nousta niinkuin valkeuden ja sinun oikeutesi niinkuin keskipäivän. </p>
<p id="v7"><sup><small>7</small></sup>  Hiljenny Herran edessä ja odota häntä. Älä vihastu siihen, jonka tie menestyy, mieheen, joka juonia punoo. </p>
<p id="v8"><sup><small>8</small></sup>  Herkeä vihasta ja heitä kiukku, älä kiivastu, se on vain pahaksi. </p>
<p id="v9"><sup><small>9</small></sup>  Sillä pahat hävitetään, mutta jotka Herraa odottavat, ne perivät maan. </p>
<p id="v10"><sup><small>10</small></sup>  Hetkinen vielä, niin jumalatonta ei enää ole; kun hänen sijaansa katsot, on hän jo poissa. </p>
<p id="v11"><sup><small>11</small></sup>  Mutta nöyrät perivät maan ja iloitsevat suuresta rauhasta. <sup id="cite4"><a href="#fn4">[4]</a></sup></p>
<p id="v12"><sup><small>12</small></sup>  Jumalaton miettii vanhurskaalle pahaa ja kiristelee hänelle hampaitansa; </p>
<p id="v13"><sup><small>13</small></sup>  mutta Herra nauraa hänelle, sillä hän näkee hänen päivänsä joutuvan. </p>
<p id="v14"><sup><small>14</small></sup>  Jumalattomat paljastavat miekkansa ja jännittävät jousensa, kaataaksensa kurjan ja köyhän, teurastaaksensa ne, jotka ovat oikealla tiellä. </p>
<p id="v15"><sup><small>15</small></sup>  Mutta heidän miekkansa käy heidän omaan sydämeensä, ja heidän jousensa särkyvät. </p>
<p id="v16"><sup><small>16</small></sup>  Vanhurskaan vähä vara on parempi kuin monen jumalattoman tavarain paljous. <sup id="cite5"><a href="#fn5">[5]</a></sup></p>
<p id="v17"><sup><small>17</small></sup>  Sillä jumalattomain käsivarret särjetään, mutta Herra tukee vanhurskaita. <sup id="cite6"><a href="#fn6">[6]</a></sup></p>
<p id="v18"><sup><small>18</small></sup>  Herra tuntee nuhteettomain päivät, ja heidän perintönsä pysyy iankaikkisesti. </p>
<p id="v19"><sup><small>19</small></sup>  Pahana aikana he eivät joudu häpeään, ja nälän päivinä heillä on kyllin syötävää. </p>
<p id="v20"><sup><small>20</small></sup>  Sillä jumalattomat hukkuvat, ja Herran viholliset ovat kuin niittyjen koreus: he katoavat, katoavat niinkuin savu. </p>
<p id="v21"><sup><small>21</small></sup>  Jumalaton ottaa lainan eikä maksa, mutta vanhurskas on armahtavainen ja antelias. </p>
<p id="v22"><sup><small>22</small></sup>  Sillä hänen siunaamansa perivät maan, mutta hänen kiroamansa hävitetään. </p>
<p id="v23"><sup><small>23</small></sup>  Herra vahvistaa sen miehen askeleet, jonka tie hänelle kelpaa. </p>
<p id="v24"><sup><small>24</small></sup>  Jos hän lankeaa, ei hän maahan sorru, sillä Herra tukee hänen kättänsä. </p>
<p id="v25"><sup><small>25</small></sup>  Olen ollut nuori ja olen vanhaksi tullut, mutta en ole nähnyt vanhurskasta hyljättynä enkä hänen lastensa kerjäävän leipää. </p>
<p id="v26"><sup><small>26</small></sup>  Aina hän on armahtavainen ja antaa lainaksi, ja hänen lapsensa ovat siunaukseksi. </p>
<p id="v27"><sup><small>27</small></sup>  Karta pahaa ja tee hyvää, niin sinä pysyt iankaikkisesti. </p>
<p id="v28"><sup><small>28</small></sup>  Sillä Herra rakastaa oikeutta eikä hylkää hurskaitansa; heidät varjellaan iankaikkisesti, mutta jumalattomain siemen hävitetään. </p>
<p id="v29"><sup><small>29</small></sup>  Vanhurskaat perivät maan ja asuvat siinä iankaikkisesti. </p>
<p id="v30"><sup><small>30</small></sup>  Vanhurskaan suu lausuu viisautta, ja hänen kielensä puhuu oikeuden sanoja. </p>
<p id="v31"><sup><small>31</small></sup>  Hänen Jumalansa laki on hänen sydämessään, hänen askeleensa eivät horju. </p>
<p id="v32"><sup><small>32</small></sup>  Jumalaton väijyy vanhurskasta ja etsii häntä tappaaksensa. </p>
<p id="v33"><sup><small>33</small></sup>  Mutta Herra ei jätä häntä hänen käsiinsä eikä tuomitse häntä syylliseksi, kun hänen asiansa on oikeudessa. </p>
<p id="v34"><sup><small>34</small></sup>  Odota Herraa ja ota vaari hänen tiestänsä, niin hän korottaa sinut, ja sinä perit maan ja näet, kuinka jumalattomat hävitetään. </p>
<p id="v35"><sup><small>35</small></sup>  Minä näin jumalattoman, väkivaltaisen, rehevänä kuin viheriöivä puu, juurtunut paikoilleen. </p>
<p id="v36"><sup><small>36</small></sup>  Mutta kun ohi kuljettiin, katso, ei häntä enää ollut; minä etsin häntä, vaan häntä ei löytynyt. </p>
<p id="v37"><sup><small>37</small></sup>  Ota nuhteettomasta vaari, katso rehellistä: rauhan miehellä on tulevaisuus, </p>
<p id="v38"><sup><small>38</small></sup>  mutta luopuneet hukkuvat kaikki, ja jumalattomain tulevaisuus leikataan pois. </p>
<p id="v39"><sup><small>39</small></sup>  Mutta vanhurskasten pelastus tulee Herralta, hän on heidän linnansa ahdingon aikana. </p>
<p id="v40"><sup><small>40</small></sup>  Herra auttaa heitä ja vapahtaa heidät, vapahtaa jumalattomista ja pelastaa heidät; sillä he turvaavat häneen. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/Psalms/36">
          <span class="mdi mdi-arrow-left-drop-circle"></span><span class="pl-2">Psalmien kirja - Luku 36</span>
        </a>
        </td>
        <td>
        <a href="/fi/Bible/Psalms/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/Psalms/38">
          <span class="pr-2">Psalmien kirja - Luku 38</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 37:1 <i>Älä huoli pahantekijöistä</i>: <a href="/fi/The_Urantia_Book/131#p2_8">U-k 131:2.8</a>. </li>
  <li id="fn2"><a href="#cite2">↑</a> 37:4 <i>Ilo Jumalasta</i>: <a href="/fi/The_Urantia_Book/146#p2_9">U-k 146:2.9</a>. </li>
  <li id="fn3"><a href="#cite3">↑</a> 37:5 <i>Luota Herraan</i>: <a href="/fi/The_Urantia_Book/131#p2_10">U-k 131:2.10</a>.  <i>Luota Jumalaan</i>: <a href="/fi/The_Urantia_Book/146#p2_9">U-k 146:2.9</a>. </li>
  <li id="fn4"><a href="#cite4">↑</a> 37:11 <i>Sävyiset perivät maan, rauhan</i>: <a href="/fi/The_Urantia_Book/131#p2_9">U-k 131:2.9</a>. </li>
  <li id="fn5"><a href="#cite5">↑</a> 37:16 <i>Vähän vanhurskasta/parempaa</i>: <a href="/fi/The_Urantia_Book/149#p5_2">U-k 149:5.2</a>.  <i>Vähän oikeamielistä parempaa</i>: <a href="/fi/The_Urantia_Book/165#p4_8">U-k 165:4.8</a>. </li>
  <li id="fn6"><a href="#cite6">↑</a> 37:17,24 <i>Jumala valvojana</i>: <a href="/fi/The_Urantia_Book/128#p1_10">U-k 128:1.10</a>.  <i>Jumala valvojana</i>: <a href="/fi/The_Urantia_Book/0#p2_9">U-k 0:2.9</a>. </li>
</ol>
</div>
