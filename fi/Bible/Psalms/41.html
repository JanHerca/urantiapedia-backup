<!--
title: Psalmien kirja - Luku 41
description: 
published: true
date: 2022-8-14T17:23:51Z
tags: 
editor: ckeditor
dateCreated: 2022-8-14T17:23:51Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/fi/Bible/Psalms/40">Psalmien kirja - Luku 40</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/fi/Bible/Psalms/Index">Indeksi</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/fi/Bible/Psalms/42">Psalmien kirja - Luku 42</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Veisuunjohtajalle; Daavidin virsi. </p>
<p id="v2"><sup><small>2</small></sup>  Autuas se, joka vaivaista holhoo! Hänet Herra pelastaa pahana päivänä. </p>
<p id="v3"><sup><small>3</small></sup>  Herra varjelee häntä ja pitää hänet hengissä, ja maassa ylistetään hänen onneansa, etkä sinä anna häntä alttiiksi hänen vihollistensa raivolle. <sup id="cite1"><a href="#fn1">[1]</a></sup></p>
<p id="v4"><sup><small>4</small></sup>  Herra tukee häntä tautivuoteessa; hänen sairasvuoteensa sinä peräti muutat. </p>
<p id="v5"><sup><small>5</small></sup>  Minä sanoin: "Herra, ole minulle armollinen, paranna minun sieluni, sillä minä olen tehnyt syntiä sinua vastaan". </p>
<p id="v6"><sup><small>6</small></sup>  Minun viholliseni puhuvat minusta pahaa: "Milloinka hän kuolee ja hänen nimensä katoaa?" </p>
<p id="v7"><sup><small>7</small></sup>  Ja jos joku tulee minua katsomaan, puhuu hän petosta; hänen sydämensä kerää häijyyttä itseensä, hän menee ulos kadulle ja purkaa sitä. </p>
<p id="v8"><sup><small>8</small></sup>  Kaikki minun vihamieheni minusta keskenään kuiskuttelevat ja hankitsevat minulle pahaa: </p>
<p id="v9"><sup><small>9</small></sup>  Jokin parantumaton paha on häneen tarttunut, ja siitä, missä hän makaa, hän ei enää nouse. </p>
<p id="v10"><sup><small>10</small></sup>  Ystävänikin, johon minä luotin, joka minun leipääni söi, nostaa kantapäänsä minua vastaan. </p>
<p id="v11"><sup><small>11</small></sup>  Mutta sinä, Herra, armahda minua ja auta minut ylös, pystyyn, niin minä sen heille maksan. </p>
<p id="v12"><sup><small>12</small></sup>  Siitä minä tiedän sinun mielistyneen minuun, ettei minun viholliseni saa minusta riemuita. </p>
<p id="v13"><sup><small>13</small></sup>  Minun nuhteettomuuteni tähden sinä minua tuet ja annat minun seisoa kasvojesi edessä ainiaan. </p>
<p id="v14"><sup><small>14</small></sup>  Kiitetty olkoon Herra, Israelin Jumala, iankaikkisesta iankaikkiseen. Amen. Amen. </p>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 41:3 <i>Jumala ei unohda sairaita</i>: <a href="/fi/The_Urantia_Book/148#p5_5">U-k 148:5.5</a>. </li>
</ol>
</div>
