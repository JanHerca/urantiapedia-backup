<!--
title: Psalmien kirja - Luku 119
description: 
published: true
date: 2023-11-8T20:28:17Z
tags: bible, bible—psalms
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/Psalms/118">
          <span class="mdi mdi-arrow-left-drop-circle"></span><span class="pl-2">Psalmien kirja - Luku 118</span>
        </a>
        </td>
        <td>
        <a href="/fi/Bible/Psalms/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/Psalms/120">
          <span class="pr-2">Psalmien kirja - Luku 120</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Autuaat ne, joiden tie on nuhteeton, jotka Herran laissa vaeltavat! </p>
<p id="v2"><sup><small>2</small></sup>  Autuaat ne, jotka ottavat vaarin hänen todistuksistaan, jotka etsivät häntä kaikesta sydämestänsä, </p>
<p id="v3"><sup><small>3</small></sup>  jotka eivät vääryyttä tee, vaan vaeltavat hänen teillään! </p>
<p id="v4"><sup><small>4</small></sup>  Sinä olet asetuksesi säätänyt, että niitä tarkasti noudatettaisiin. </p>
<p id="v5"><sup><small>5</small></sup>  Oi, jospa minun vaellukseni olisi vakaa, niin että noudattaisin sinun käskyjäsi! </p>
<p id="v6"><sup><small>6</small></sup>  Silloin minä en joudu häpeään, kun katselen kaikkia sinun käskyjäsi. </p>
<p id="v7"><sup><small>7</small></sup>  Minä kiitän sinua vilpittömällä sydämellä, kun opin sinun vanhurskautesi oikeudet. </p>
<p id="v8"><sup><small>8</small></sup>  Minä noudatan sinun käskyjäsi, älä minua peräti hylkää. </p>
<p id="v9"><sup><small>9</small></sup>  Kuinka voi nuorukainen pitää tiensä puhtaana? Siten, että hän noudattaa sinun sanaasi. </p>
<p id="v10"><sup><small>10</small></sup>  Minä etsin sinua kaikesta sydämestäni, älä salli minun eksyä pois sinun käskyistäsi. </p>
<p id="v11"><sup><small>11</small></sup>  Minä kätken sinun sanasi sydämeeni, etten tekisi syntiä sinua vastaan. </p>
<p id="v12"><sup><small>12</small></sup>  Kiitetty ole sinä, Herra, opeta minulle käskysi. </p>
<p id="v13"><sup><small>13</small></sup>  Huulillani minä julistan kaikki sinun suusi oikeudet. </p>
<p id="v14"><sup><small>14</small></sup>  Minä iloitsen sinun todistustesi tiestä, niinkuin kaikkinaisesta rikkaudesta. </p>
<p id="v15"><sup><small>15</small></sup>  Minä tutkistelen sinun asetuksiasi ja katselen sinun polkujasi. </p>
<p id="v16"><sup><small>16</small></sup>  Minä iloitsen sinun käskyistäsi enkä sinun sanaasi unhota. </p>
<p id="v17"><sup><small>17</small></sup>  Tee palvelijallesi hyvin, että minä eläisin ja noudattaisin sinun sanaasi. </p>
<p id="v18"><sup><small>18</small></sup>  Avaa minun silmäni näkemään sinun lakisi ihmeitä. </p>
<p id="v19"><sup><small>19</small></sup>  Minä olen muukalainen maan päällä; älä salaa minulta käskyjäsi. </p>
<p id="v20"><sup><small>20</small></sup>  Minun sieluni hiukeaa ikävöidessäni alati sinun oikeuksiasi. </p>
<p id="v21"><sup><small>21</small></sup>  Sinä nuhtelet julkeita, kirotuita, jotka poikkeavat pois sinun käskyistäsi. </p>
<p id="v22"><sup><small>22</small></sup>  Poista minun päältäni häväistys ja ylenkatse, sillä minä otan sinun todistuksistasi vaarin. </p>
<p id="v23"><sup><small>23</small></sup>  Ruhtinaatkin istuvat ja pitävät neuvoa minua vastaan, mutta palvelijasi tutkistelee sinun käskyjäsi. </p>
<p id="v24"><sup><small>24</small></sup>  Sinun todistuksesi ovat minun iloni, ne ovat minun neuvonantajani. </p>
<p id="v25"><sup><small>25</small></sup>  Minun sieluni on vaipunut tomuun; virvoita minua sanasi jälkeen. </p>
<p id="v26"><sup><small>26</small></sup>  Minä kerron vaellukseni, ja sinä vastaat minulle; opeta minulle käskysi. </p>
<p id="v27"><sup><small>27</small></sup>  Saata minut ymmärtämään asetustesi tie, niin minä tutkistelen sinun ihmeitäsi. </p>
<p id="v28"><sup><small>28</small></sup>  Minun sieluni itkee murheesta; vahvista minua sanasi jälkeen. </p>
<p id="v29"><sup><small>29</small></sup>  Käännä minusta pois valheen tie, ja anna armostasi minulle lakisi. </p>
<p id="v30"><sup><small>30</small></sup>  Minä olen valinnut totuuden tien, olen asettanut eteeni sinun oikeutesi. </p>
<p id="v31"><sup><small>31</small></sup>  Minä riipun kiinni sinun todistuksissasi, Herra, älä anna minun joutua häpeään. </p>
<p id="v32"><sup><small>32</small></sup>  Minä juoksen sinun käskyjesi tietä, sillä sinä avarrat minun sydämeni. </p>
<p id="v33"><sup><small>33</small></sup>  Opeta minulle, Herra, käskyjesi tie, niin minä seuraan sitä loppuun asti. </p>
<p id="v34"><sup><small>34</small></sup>  Anna minulle ymmärrys ottaakseni sinun laistasi vaarin ja noudattaakseni sitä kaikesta sydämestäni. </p>
<p id="v35"><sup><small>35</small></sup>  Anna minun vaeltaa sinun käskyjesi polkua, sillä sitä minä halajan. </p>
<p id="v36"><sup><small>36</small></sup>  Anna minun sydämeni taipua sinun todistuksiisi, ei väärän voiton puoleen. </p>
<p id="v37"><sup><small>37</small></sup>  Käännä silmäni pois turhuutta katselemasta, anna minun saada virvoitus sinun teilläsi. </p>
<p id="v38"><sup><small>38</small></sup>  Anna palvelijallesi toteutua lupauksesi, joka on annettu sinua pelkääville. </p>
<p id="v39"><sup><small>39</small></sup>  Poista minusta häväistys, jota pelkään, sillä sinun oikeutesi ovat hyvät. </p>
<p id="v40"><sup><small>40</small></sup>  Katso, minä ikävöitsen sinun asetuksiasi; virvoita minua vanhurskaudellasi. </p>
<p id="v41"><sup><small>41</small></sup>  Tulkoon minulle sinun armosi, Herra, sinun apusi, sinun lupauksesi jälkeen, </p>
<p id="v42"><sup><small>42</small></sup>  että minä voisin vastata herjaajalleni; sillä sinun sanaasi minä turvaan. </p>
<p id="v43"><sup><small>43</small></sup>  Älä ota peräti pois minun suustani totuuden sanaa, sillä sinun oikeuteesi minä panen toivoni. </p>
<p id="v44"><sup><small>44</small></sup>  Minä tahdon alati noudattaa sinun lakiasi, aina ja iankaikkisesti. </p>
<p id="v45"><sup><small>45</small></sup>  Silloin minä vaellan avaralla paikalla; sillä sinun asetuksiasi minä kysyn. </p>
<p id="v46"><sup><small>46</small></sup>  Minä puhun sinun todistuksistasi kuningasten edessä, enkä häpeään joudu. </p>
<p id="v47"><sup><small>47</small></sup>  Minä iloitsen sinun käskyistäsi, jotka ovat minulle rakkaat. </p>
<p id="v48"><sup><small>48</small></sup>  Minä kohotan käteni sinun käskyjesi puoleen, jotka ovat minulle rakkaat, ja tutkistelen sinun säädöksiäsi. </p>
<p id="v49"><sup><small>49</small></sup>  Muista sana, jonka olet palvelijallesi puhunut, sillä sinä olet antanut minulle toivon. </p>
<p id="v50"><sup><small>50</small></sup>  Se on minun lohdutukseni kurjuudessani, että sinun lupauksesi minua virvoittaa. </p>
<p id="v51"><sup><small>51</small></sup>  Julkeat pilkkaavat minua kovin, mutta sinun laistasi minä en poikkea. </p>
<p id="v52"><sup><small>52</small></sup>  Herra, minä ajattelen sinun tuomioitasi, tuomioitasi hamasta ikiajoista asti, ja minä saan lohdutuksen. </p>
<p id="v53"><sup><small>53</small></sup>  Minut valtaa palava vihastus jumalattomien tähden, jotka hylkäävät sinun lakisi. </p>
<p id="v54"><sup><small>54</small></sup>  Sinun käskysi ovat minun ylistysvirteni minun muukalaisuuteni majassa. </p>
<p id="v55"><sup><small>55</small></sup>  Yöllä minä ajattelen sinun nimeäsi, Herra, ja minä noudatan sinun lakiasi. </p>
<p id="v56"><sup><small>56</small></sup>  Tämä on minun osakseni suotu: että otan vaarin sinun asetuksistasi. </p>
<p id="v57"><sup><small>57</small></sup>  Herra on minun osani; minä olen päättänyt noudattaa sinun sanojasi. </p>
<p id="v58"><sup><small>58</small></sup>  Minä etsin sinun mielisuosiotasi kaikesta sydämestäni; ole minulle armollinen lupauksesi mukaan. </p>
<p id="v59"><sup><small>59</small></sup>  Minä tutkin teitäni, ja käännän askeleeni sinun todistustesi puoleen. </p>
<p id="v60"><sup><small>60</small></sup>  Minä riennän viivyttelemättä noudattamaan sinun käskyjäsi. </p>
<p id="v61"><sup><small>61</small></sup>  Jumalattomain paulat piirittävät minua, mutta minä en unhota sinun lakiasi. </p>
<p id="v62"><sup><small>62</small></sup>  Puoliyöstä minä nousen kiittämään sinua sinun vanhurskautesi oikeuksista. </p>
<p id="v63"><sup><small>63</small></sup>  Minä olen kaikkien niiden ystävä, jotka sinua pelkäävät ja noudattavat sinun asetuksiasi. </p>
<p id="v64"><sup><small>64</small></sup>  Maa on täynnä sinun laupeuttasi, Herra; opeta minulle käskysi. </p>
<p id="v65"><sup><small>65</small></sup>  Sinä osoitat palvelijallesi hyvyyttä sanasi jälkeen, Herra. </p>
<p id="v66"><sup><small>66</small></sup>  Opeta minulle hyvä ymmärrys ja tieto, sillä sinun käskyihisi minä panen uskallukseni. </p>
<p id="v67"><sup><small>67</small></sup>  Ennenkuin minut nöyryytettiin, minä eksyin, mutta nyt minä noudatan sinun sanaasi. <sup id="cite4"><a href="#fn4">[4]</a></sup></p>
<p id="v68"><sup><small>68</small></sup>  Sinä olet hyvä, ja hyvin sinä teet; opeta minulle käskysi. </p>
<p id="v69"><sup><small>69</small></sup>  Julkeat tahraavat minua valheillansa, mutta minä otan sinun asetuksistasi vaarin kaikesta sydämestäni. </p>
<p id="v70"><sup><small>70</small></sup>  Heidän sydämensä on turta kuin ihra, mutta minä iloitsen sinun laistasi. </p>
<p id="v71"><sup><small>71</small></sup>  Hyvä oli minulle, että minut nöyryytettiin: niin minä opin sinun käskysi. <sup id="cite5"><a href="#fn5">[5]</a></sup></p>
<p id="v72"><sup><small>72</small></sup>  Sinun suusi laki on minulle kalliimpi kuin tuhannet kappaleet kultaa ja hopeata. </p>
<p id="v73"><sup><small>73</small></sup>  Sinun kätesi ovat minut tehneet ja valmistaneet; anna minulle ymmärrys oppiakseni sinun käskysi. </p>
<p id="v74"><sup><small>74</small></sup>  Sinua pelkääväiset näkevät minut ja iloitsevat, sillä minä panen toivoni sinun sanaasi. </p>
<p id="v75"><sup><small>75</small></sup>  Herra, minä tiedän, että sinun tuomiosi ovat vanhurskaat, ja uskollisuudessasi sinä olet minut nöyryyttänyt. </p>
<p id="v76"><sup><small>76</small></sup>  Sinun armosi olkoon minun lohdutukseni, niinkuin sinä olet palvelijallesi luvannut. </p>
<p id="v77"><sup><small>77</small></sup>  Tulkoon minulle sinun laupeutesi, että minä eläisin; sillä sinun lakisi on minun iloni. </p>
<p id="v78"><sup><small>78</small></sup>  Joutukoot julkeat häpeään, sillä he sortavat minua syyttä; minä tutkistelen sinun asetuksiasi. </p>
<p id="v79"><sup><small>79</small></sup>  Kääntykööt minun puolelleni ne, jotka sinua pelkäävät ja jotka sinun todistuksesi tuntevat. </p>
<p id="v80"><sup><small>80</small></sup>  Pysyköön sydämeni vakaana sinun käskyissäsi, etten minä häpeään joutuisi. </p>
<p id="v81"><sup><small>81</small></sup>  Sinun apuasi minun sieluni ikävöitsee, sinun sanaasi minä panen toivoni. </p>
<p id="v82"><sup><small>82</small></sup>  Minun silmäni ikävöitsevät sinun sanaasi; minä kysyn: "Milloin lohdutat minua?" </p>
<p id="v83"><sup><small>83</small></sup>  Sillä minä olen kuin nahkaleili savussa, mutta sinun käskyjäsi minä en unhota. </p>
<p id="v84"><sup><small>84</small></sup>  Kuinka harvat ovat palvelijasi päivät! Milloin sinä tuomitset minun vainoojani? </p>
<p id="v85"><sup><small>85</small></sup>  Julkeat kaivavat minulle kuoppia, ne, jotka eivät elä sinun lakisi mukaan. </p>
<p id="v86"><sup><small>86</small></sup>  Kaikki sinun käskysi ovat todet; syyttä he minua vainoavat; auta minua. </p>
<p id="v87"><sup><small>87</small></sup>  He ovat minut miltei tuhonneet tässä maassa, mutta minä en ole hyljännyt sinun asetuksiasi. </p>
<p id="v88"><sup><small>88</small></sup>  Virvoita minua armosi jälkeen, niin minä noudatan sinun suusi todistuksia. </p>
<p id="v89"><sup><small>89</small></sup>  Iankaikkisesti pysyy sinun sanasi, Herra, vahvana taivaissa. <sup id="cite6"><a href="#fn6">[6]</a></sup></p>
<p id="v90"><sup><small>90</small></sup>  Sinun uskollisuutesi kestää polvesta polveen, sinä perustit maan, ja se pysyy. </p>
<p id="v91"><sup><small>91</small></sup>  Sinun järjestyksesi mukaan ne pysyvät vielä tänä päivänä, sillä ne kaikki ovat sinun palvelijoitasi. </p>
<p id="v92"><sup><small>92</small></sup>  Ellei sinun lakisi olisi ollut minun iloni, olisin menehtynyt kurjuuteeni. </p>
<p id="v93"><sup><small>93</small></sup>  En minä ikinä unhota sinun asetuksiasi, sillä niillä sinä minua virvoitat. <sup id="cite7"><a href="#fn7">[7]</a></sup></p>
<p id="v94"><sup><small>94</small></sup>  Sinun omasi minä olen, pelasta minut, sillä sinun asetuksiasi minä kysyn. </p>
<p id="v95"><sup><small>95</small></sup>  Jumalattomat väijyvät minua, tuhotakseen minut, mutta minä tarkkaan sinun todistuksiasi. </p>
<p id="v96"><sup><small>96</small></sup>  Kaikella täydellisellä on rajansa - sen olen nähnyt - mutta sinun käskysi ovat ylen avarat. </p>
<p id="v97"><sup><small>97</small></sup>  Kuinka sinun lakisi onkaan minulle rakas! Kaiken päivää minä sitä tutkistelen. </p>
<p id="v98"><sup><small>98</small></sup>  Sinun käskysi tekevät minut vihollisiani viisaammaksi, sillä ne ovat minun omani iankaikkisesti. </p>
<p id="v99"><sup><small>99</small></sup>  Minä olen kaikkia opettajiani taitavampi, sillä minä tutkistelen sinun todistuksiasi. </p>
<p id="v100"><sup><small>100</small></sup>  Minä olen ymmärtäväisempi kuin vanhat, sillä minä otan vaarin sinun asetuksistasi. </p>
<p id="v101"><sup><small>101</small></sup>  Minä pidätän jalkani kaikilta pahoilta teiltä, noudattaakseni sinun sanaasi. </p>
<p id="v102"><sup><small>102</small></sup>  Minä en poikkea sinun oikeuksistasi, sillä sinä neuvot minua. </p>
<p id="v103"><sup><small>103</small></sup>  Kuinka makeat ovat minulle sinun lupauksesi! Ne ovat hunajaa makeammat minun suussani. <sup id="cite1"><a href="#fn1">[1]</a></sup></p>
<p id="v104"><sup><small>104</small></sup>  Sinun asetuksistasi minä saan ymmärrystä; sentähden minä vihaan kaikkia valheen teitä. </p>
<p id="v105"><sup><small>105</small></sup>  Sinun sanasi on minun jalkaini lamppu ja valkeus minun tielläni. </p>
<p id="v106"><sup><small>106</small></sup>  Minä olen vannonut ja tahdon sen täyttää: noudattaa sinun vanhurskautesi oikeuksia. </p>
<p id="v107"><sup><small>107</small></sup>  Minä olen kovin vaivattu; Herra, virvoita minua sanasi jälkeen. </p>
<p id="v108"><sup><small>108</small></sup>  Kelvatkoot sinulle, Herra, minun suuni vapaaehtoiset uhrit, ja opeta minulle oikeutesi. </p>
<p id="v109"><sup><small>109</small></sup>  Minun henkeni häälyy alati kämmenelläni, mutta sinun lakiasi minä en unhota. </p>
<p id="v110"><sup><small>110</small></sup>  Jumalattomat virittävät pauloja minun eteeni, mutta sinun asetuksistasi minä en eksy. </p>
<p id="v111"><sup><small>111</small></sup>  Sinun todistuksesi ovat minun ikuinen perintöosani, sillä ne ovat minun sydämeni ilo. </p>
<p id="v112"><sup><small>112</small></sup>  Minä olen taivuttanut sydämeni pitämään sinun käskysi, aina ja loppuun asti. </p>
<p id="v113"><sup><small>113</small></sup>  Kaksimielisiä minä vihaan, mutta sinun lakiasi minä rakastan. </p>
<p id="v114"><sup><small>114</small></sup>  Sinä olet minun suojani ja kilpeni, sinun sanaasi minä panen toivoni. </p>
<p id="v115"><sup><small>115</small></sup>  Luopukaa minusta, te pahantekijät, minä tahdon ottaa Jumalani käskyistä vaarin. </p>
<p id="v116"><sup><small>116</small></sup>  Tue minua lupauksesi jälkeen, että minä eläisin, äläkä anna minun joutua toivossani häpeään. </p>
<p id="v117"><sup><small>117</small></sup>  Vahvista minua, että minä pelastuisin, niin minä katselen alati sinun käskyjäsi. </p>
<p id="v118"><sup><small>118</small></sup>  Sinä hylkäät kaikki, jotka sinun käskyistäsi eksyvät, sillä heidän kavaluutensa on turha. </p>
<p id="v119"><sup><small>119</small></sup>  Kaikki maan jumalattomat sinä heität pois niinkuin kuonan; sentähden minä rakastan sinun todistuksiasi. </p>
<p id="v120"><sup><small>120</small></sup>  Sinun peljättävyytesi edessä minun ruumiini vapisee, ja minä pelkään sinun tuomioitasi. </p>
<p id="v121"><sup><small>121</small></sup>  Minä teen oikeuden ja vanhurskauden, älä jätä minua sortajaini käsiin. </p>
<p id="v122"><sup><small>122</small></sup>  Ole palvelijasi puolusmies hänen parhaaksensa, älä salli julkeain minua sortaa. </p>
<p id="v123"><sup><small>123</small></sup>  Minun silmäni hiueten halajavat sinun apuasi ja sinun vanhurskaita lupauksiasi. </p>
<p id="v124"><sup><small>124</small></sup>  Tee palvelijallesi armosi jälkeen ja opeta minulle käskysi. </p>
<p id="v125"><sup><small>125</small></sup>  Minä olen sinun palvelijasi, anna minulle ymmärrys, että minä sinun todistuksesi tuntisin. </p>
<p id="v126"><sup><small>126</small></sup>  On aika Herran tehdä tekonsa: he ovat rikkoneet sinun lakisi. </p>
<p id="v127"><sup><small>127</small></sup>  Sentähden minä rakastan sinun käskyjäsi enemmän kuin kultaa, enemmän kuin puhtainta kultaa. </p>
<p id="v128"><sup><small>128</small></sup>  Sentähden minä vaellan kaikessa suoraan, kaikkien sinun asetuksiesi mukaan; kaikkia valheen teitä minä vihaan. </p>
<p id="v129"><sup><small>129</small></sup>  Ihmeelliset ovat sinun todistuksesi, sentähden minun sieluni ottaa niistä vaarin. </p>
<p id="v130"><sup><small>130</small></sup>  Kun sinun sanasi avautuvat, niin ne valaisevat ja antavat yksinkertaiselle ymmärrystä. </p>
<p id="v131"><sup><small>131</small></sup>  Minä avaan suuni ja huohotan, sillä minä halajan sinun käskyjäsi. </p>
<p id="v132"><sup><small>132</small></sup>  Käänny minun puoleeni, ole minulle armollinen, niinkuin on oikein niitä kohtaan, jotka sinun nimeäsi rakastavat. </p>
<p id="v133"><sup><small>133</small></sup>  Tee minun askeleeni vakaviksi sanallasi äläkä salli minkään vääryyden minua hallita. </p>
<p id="v134"><sup><small>134</small></sup>  Päästä minut ihmisten sorrosta, niin minä noudatan sinun asetuksiasi. </p>
<p id="v135"><sup><small>135</small></sup>  Kirkasta kasvosi palvelijallesi ja opeta minulle käskysi. </p>
<p id="v136"><sup><small>136</small></sup>  Minun silmistäni vuotavat kyynelvirrat, kun sinun lakiasi ei noudateta. </p>
<p id="v137"><sup><small>137</small></sup>  Sinä olet vanhurskas, Herra, ja sinun tuomiosi ovat oikeat. </p>
<p id="v138"><sup><small>138</small></sup>  Sinä olet säätänyt todistuksesi vanhurskaudessa ja suuressa uskollisuudessa. </p>
<p id="v139"><sup><small>139</small></sup>  Minun kiivauteni kuluttaa minut, sillä minun vihamieheni unhottavat sinun sanasi. </p>
<p id="v140"><sup><small>140</small></sup>  Sinun sanasi on hyvin koeteltu, ja sinun palvelijasi rakastaa sitä. </p>
<p id="v141"><sup><small>141</small></sup>  Minä olen vähäinen ja halveksittu, mutta minä en unhota sinun asetuksiasi. </p>
<p id="v142"><sup><small>142</small></sup>  Sinun vanhurskautesi on iankaikkinen vanhurskaus, ja sinun lakisi on totuus. </p>
<p id="v143"><sup><small>143</small></sup>  Hätä ja ahdistus ovat minut saavuttaneet, mutta sinun käskysi ovat minun iloni. </p>
<p id="v144"><sup><small>144</small></sup>  Sinun todistuksesi ovat iankaikkisesti vanhurskaat; anna minulle ymmärrys, että minä eläisin. </p>
<p id="v145"><sup><small>145</small></sup>  Kaikesta sydämestäni minä huudan; vastaa minulle, Herra. Minä tahdon ottaa sinun käskyistäsi vaarin. </p>
<p id="v146"><sup><small>146</small></sup>  Minä huudan sinua, pelasta minut, niin minä noudatan sinun todistuksiasi. </p>
<p id="v147"><sup><small>147</small></sup>  Jo ennen aamun valkenemista minä huudan, sinun sanoihisi minä panen toivoni. </p>
<p id="v148"><sup><small>148</small></sup>  Jo ennen yön vartiohetkiä minun silmäni tutkistelevat sinun puhettasi. </p>
<p id="v149"><sup><small>149</small></sup>  Kuule minun ääneni armosi jälkeen; Herra, virvoita minua oikeutesi mukaan. </p>
<p id="v150"><sup><small>150</small></sup>  Lähellä ovat ilkeät vainoojat, jotka ovat kaukana sinun laistasi. </p>
<p id="v151"><sup><small>151</small></sup>  Lähellä olet sinä, Herra, ja kaikki sinun käskysi ovat todet. </p>
<p id="v152"><sup><small>152</small></sup>  Jo aikoja minä olen tiennyt sinun todistuksistasi, että sinä olet ne perustanut iäti pysyviksi. </p>
<p id="v153"><sup><small>153</small></sup>  Katso minun kurjuuttani ja pelasta minut, sillä minä en unhota sinun lakiasi. </p>
<p id="v154"><sup><small>154</small></sup>  Aja minun asiani ja lunasta minut, virvoita minua lupauksesi jälkeen. </p>
<p id="v155"><sup><small>155</small></sup>  Kaukana on pelastus jumalattomista, sillä he eivät kysy sinun käskyjäsi. </p>
<p id="v156"><sup><small>156</small></sup>  Herra, sinun armahtavaisuutesi on suuri, virvoita minua oikeutesi mukaan. </p>
<p id="v157"><sup><small>157</small></sup>  Monta on minulla vainoojaa ja vihamiestä, mutta sinun todistuksistasi minä en poikkea. </p>
<p id="v158"><sup><small>158</small></sup>  Minä näen uskottomat, ja minua iljettää, sillä he eivät noudata sinun sanaasi. </p>
<p id="v159"><sup><small>159</small></sup>  Huomaa, että minä rakastan sinun asetuksiasi. Herra, virvoita minua armosi jälkeen. </p>
<p id="v160"><sup><small>160</small></sup>  Sinun sanasi on kokonansa totuus, ja kaikki sinun vanhurskautesi oikeudet pysyvät iankaikkisesti. </p>
<p id="v161"><sup><small>161</small></sup>  Ruhtinaat vainoavat minua syyttä, mutta minun sydämeni pelkää sinun sanojasi. </p>
<p id="v162"><sup><small>162</small></sup>  Minä riemuitsen sinun puheestasi, niinkuin suuren saaliin saanut. </p>
<p id="v163"><sup><small>163</small></sup>  Valhetta minä vihaan ja inhoan, mutta sinun lakiasi minä rakastan. </p>
<p id="v164"><sup><small>164</small></sup>  Seitsemästi päivässä minä ylistän sinua sinun vanhurskautesi oikeuksien tähden. </p>
<p id="v165"><sup><small>165</small></sup>  Suuri rauha on niillä, jotka rakastavat sinun lakiasi, eikä heille kompastusta tule. <sup id="cite2"><a href="#fn2">[2]</a></sup></p>
<p id="v166"><sup><small>166</small></sup>  Minä odotan sinulta pelastusta, Herra, ja täytän sinun käskysi. </p>
<p id="v167"><sup><small>167</small></sup>  Minun sieluni noudattaa sinun todistuksiasi, ja suuresti minä niitä rakastan. </p>
<p id="v168"><sup><small>168</small></sup>  Minä noudatan sinun asetuksiasi ja sinun todistuksiasi, sillä kaikki minun tieni ovat sinun edessäsi. </p>
<p id="v169"><sup><small>169</small></sup>  Herra, suo minun valitukseni tulla sinun kasvojesi eteen, anna minulle ymmärrys sanasi jälkeen. </p>
<p id="v170"><sup><small>170</small></sup>  Tulkoon minun anomiseni sinun kasvojesi eteen, pelasta minut lupauksesi mukaan. </p>
<p id="v171"><sup><small>171</small></sup>  Vuodattakoot minun huuleni ylistystä, sillä sinä opetat minulle käskysi. </p>
<p id="v172"><sup><small>172</small></sup>  Minun kieleni veisatkoon sinun lupauksistasi, sillä kaikki sinun käskysi ovat vanhurskaat. <sup id="cite3"><a href="#fn3">[3]</a></sup></p>
<p id="v173"><sup><small>173</small></sup>  Sinun kätesi olkoon minun apuni, sillä minä olen valinnut sinun asetuksesi. </p>
<p id="v174"><sup><small>174</small></sup>  Minä ikävöitsen pelastusta sinulta, Herra, ja sinun lakisi on minun iloni. </p>
<p id="v175"><sup><small>175</small></sup>  Saakoon minun sieluni elää ja ylistää sinua, ja sinun oikeutesi minua auttakoot. </p>
<p id="v176"><sup><small>176</small></sup>  Minä olen eksyksissä kuin kadonnut lammas; etsi palvelijaasi, sillä minä en unhota sinun käskyjäsi. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/Psalms/118">
          <span class="mdi mdi-arrow-left-drop-circle"></span><span class="pl-2">Psalmien kirja - Luku 118</span>
        </a>
        </td>
        <td>
        <a href="/fi/Bible/Psalms/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/Psalms/120">
          <span class="pr-2">Psalmien kirja - Luku 120</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 119:103 <i>Hengellinen maku</i>: <a href="/fi/The_Urantia_Book/2#p7_6">U-k 2:7.6</a>. </li>
  <li id="fn2"><a href="#cite2">↑</a> 119:165 <i>Suuri rauha lain ystäville</i>: <a href="/fi/The_Urantia_Book/131#p2_12">U-k 131:2.12</a>.  <i>Pysyvä rauha</i>: <a href="/fi/The_Urantia_Book/5#p4_2">U-k 5:4.2</a>. </li>
  <li id="fn3"><a href="#cite3">↑</a> 119:172 <i># 2 Jumalan lait ovat oikeudenmukaisia</i>: <a href="/fi/The_Urantia_Book/4#p1_3">U-k 4:1.3</a>. </li>
  <li id="fn4"><a href="#cite4">↑</a> 119:67 <i>Osa 1: Ennen kärsimystä, eksyksissä</i>: <a href="/fi/The_Urantia_Book/148#p5_5">U-k 148:5.5</a>. </li>
  <li id="fn5"><a href="#cite5">↑</a> 119:71 <i>Osa 2: Ahdistus hyvä minulle</i>: <a href="/fi/The_Urantia_Book/148#p5_5">U-k 148:5.5</a>. </li>
  <li id="fn6"><a href="#cite6">↑</a> 119:89-90 <i>Sana, joka asettuu taivaaseen</i>: <a href="/fi/The_Urantia_Book/4#p1_3">U-k 4:1.3</a>. </li>
  <li id="fn7"><a href="#cite7">↑</a> 119:93 <i>Tärkeä kipinä – elämän mysteeri</i>: <a href="/fi/The_Urantia_Book/36#p3_4">U-k 36:3.4</a>. </li>
</ol>
</div>
