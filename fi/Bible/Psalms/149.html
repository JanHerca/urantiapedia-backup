<!--
title: Psalmien kirja - Luku 149
description: 
published: true
date: 2022-8-14T17:23:51Z
tags: 
editor: ckeditor
dateCreated: 2022-8-14T17:23:51Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/fi/Bible/Psalms/148">Psalmien kirja - Luku 148</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/fi/Bible/Psalms/Index">Indeksi</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/fi/Bible/Psalms/150">Psalmien kirja - Luku 150</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Halleluja! Veisatkaa Herralle uusi virsi: ylistysvirsi hänelle hurskasten seurakunnassa. </p>
<p id="v2"><sup><small>2</small></sup>  Iloitkoon Israel tekijästänsä, Siionin lapset riemuitkoot kuninkaastaan. </p>
<p id="v3"><sup><small>3</small></sup>  Ylistäkööt he karkeloiden hänen nimeänsä, soittakoot hänelle kiitosta vaskirummuilla ja kanteleilla. </p>
<p id="v4"><sup><small>4</small></sup>  Sillä Herra on mielistynyt kansaansa, hän kaunistaa nöyrät pelastuksella. </p>
<p id="v5"><sup><small>5</small></sup>  Iloitkoot hurskaat, veisaten hänen kunniaansa, riemuitkoot he vuoteissansa. </p>
<p id="v6"><sup><small>6</small></sup>  Jumalan ylistys on heidän suussansa, ja heidän kädessään kaksiteräinen miekka, </p>
<p id="v7"><sup><small>7</small></sup>  että he kostaisivat pakanoille, kurittaisivat kansakuntia, </p>
<p id="v8"><sup><small>8</small></sup>  panisivat kahleisiin heidän kuninkaansa ja jalkarautoihin heidän ylhäisensä </p>
<p id="v9"><sup><small>9</small></sup>  ja täyttäisivät heissä tuomion, joka on kirjoitettu. Tämä on kaikkien hänen hurskaittensa kunnia. Halleluja! </p>
