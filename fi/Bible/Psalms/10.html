<!--
title: Psalmien kirja - Luku 10
description: 
published: true
date: 2022-10-6T10:23:20Z
tags: bible, bible—psalms
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td><a href="/fi/Bible/Psalms/9">Psalmien kirja - Luku 9</a></td>
        <td><a href="/fi/Bible/Psalms/Index">Indeksi</a></td>
        <td><a href="/fi/Bible/Psalms/11">Psalmien kirja - Luku 11</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Miksi, Herra, seisot niin kaukana, miksi kätkeydyt ahdingon aikoina? </p>
<p id="v2"><sup><small>2</small></sup>  Jumalattomien ylpeyden tähden kurja kärsii, takertuu heidän punomiinsa juoniin. </p>
<p id="v3"><sup><small>3</small></sup>  Sillä jumalaton kerskaa omista himoistansa, ja kiskuri kiroaa, pilkkaa Herraa. <sup id="cite2"><a href="#fn2">[2]</a></sup></p>
<p id="v4"><sup><small>4</small></sup>  Jumalaton sanoo ylvästellen: "Ei hän kosta". "Ei Jumalaa ole" - siinä kaikki hänen ajatuksensa. <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  Hänen hankkeensa menestyvät joka aika. Sinun tuomiosi ovat korkealla, kaukana hänestä; kaikille vastustajilleen hän hymähtää. </p>
<p id="v6"><sup><small>6</small></sup>  Hän sanoo sydämessään: "En horju minä, en ikinä joudu onnettomuuteen". </p>
<p id="v7"><sup><small>7</small></sup>  Hänen suunsa on täynnä kirousta, petosta, sortoa; tuho ja turmio on hänen kielensä alla. </p>
<p id="v8"><sup><small>8</small></sup>  Kylien vaiheilla hän istuu väijyksissä, hän murhaa salaa syyttömän. Hänen silmänsä vaanivat onnetonta. </p>
<p id="v9"><sup><small>9</small></sup>  Kätkössään hän väijyy, niinkuin leijona pensaikossa, hän väijyy hyökätäksensä kurjan kimppuun; hän saa kurjan kiinni, vetää hänet verkkoonsa. </p>
<p id="v10"><sup><small>10</small></sup>  Hän kyyristyy, painautuu maahan, ja onnettomat joutuvat hänen kynsiinsä. </p>
<p id="v11"><sup><small>11</small></sup>  Hän sanoo sydämessään: "Jumala sen unhottaa, hän on peittänyt kasvonsa, hän ei sitä ikinä näe". </p>
<p id="v12"><sup><small>12</small></sup>  Nouse, Herra, kohota kätesi, Jumala! Älä unhota kurjia. </p>
<p id="v13"><sup><small>13</small></sup>  Miksi jumalaton pilkkaa Jumalaa? Miksi hän sanoo sydämessään: "Et sinä kosta?" </p>
<p id="v14"><sup><small>14</small></sup>  Sinä olet sen nähnyt, sillä sinä havaitset vaivan ja tuskan, ja sinä otat sen oman kätesi huomaan; sinulle onneton uskoo asiansa, sinä olet orpojen auttaja. </p>
<p id="v15"><sup><small>15</small></sup>  Murskaa jumalattoman käsivarsi ja kosta pahan jumalattomuus, niin ettei häntä enää löydetä. </p>
<p id="v16"><sup><small>16</small></sup>  Herra on kuningas ainiaan ja iankaikkisesti; hävinneet ovat pakanat hänen maastansa. </p>
<p id="v17"><sup><small>17</small></sup>  Sinä kuulet nöyrien halajamisen, Herra, sinä vahvistat heidän sydämensä, sinä teroitat korvasi, </p>
<p id="v18"><sup><small>18</small></sup>  auttaaksesi orvon ja sorretun oikeuteensa, ettei ihminen, joka maasta on, enää saisi kauhua aikaan. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fi/Bible/Psalms/9">Psalmien kirja - Luku 9</a></td>
        <td><a href="/fi/Bible/Psalms/Index">Indeksi</a></td>
        <td><a href="/fi/Bible/Psalms/11">Psalmien kirja - Luku 11</a></td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 10:4c <i>Militantti maallistuminen</i>: <a href="/fi/The_Urantia_Book/195#p8_5">U-k 195:8.5</a>. </li>
  <li id="fn2"><a href="#cite2">↑</a> 10:3 <i>Herra inhoaa ahneita</i>: <a href="/fi/The_Urantia_Book/165#p4_8">U-k 165:4.8</a>. </li>
</ol>
</div>
