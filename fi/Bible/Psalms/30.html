<!--
title: Psalmien kirja - Luku 30
description: 
published: true
date: 2022-8-14T17:23:51Z
tags: 
editor: ckeditor
dateCreated: 2022-8-14T17:23:51Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/fi/Bible/Psalms/29">Psalmien kirja - Luku 29</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/fi/Bible/Psalms/Index">Indeksi</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/fi/Bible/Psalms/31">Psalmien kirja - Luku 31</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Daavidin virsi; temppelin vihkimislaulu. </p>
<p id="v2"><sup><small>2</small></sup>  Minä ylistän sinua, Herra, sillä sinä pelastit minut etkä sallinut viholliseni iloita minusta. </p>
<p id="v3"><sup><small>3</small></sup>  Herra, minun Jumalani, sinua minä huusin, ja sinä paransit minut. </p>
<p id="v4"><sup><small>4</small></sup>  Herra, sinä nostit minun sieluni tuonelasta, sinä herätit minut henkiin hautaan vaipuvien joukosta. </p>
<p id="v5"><sup><small>5</small></sup>  Veisatkaa kiitosta Herralle, te hänen hurskaansa, ylistäkää hänen pyhää nimeänsä. <sup id="cite1"><a href="#fn1">[1]</a></sup></p>
<p id="v6"><sup><small>6</small></sup>  Sillä silmänräpäyksen kestää hänen vihansa, eliniän hänen armonsa; ehtoolla on itku vieraana, mutta aamulla ilo. </p>
<p id="v7"><sup><small>7</small></sup>  Minä sanoin menestykseni päivinä: "En minä ikinä horju". </p>
<p id="v8"><sup><small>8</small></sup>  Herra, sinä armossasi vahvistit minun vuoreni. Mutta kun sinä kätkit kasvosi, niin minä peljästyin. </p>
<p id="v9"><sup><small>9</small></sup>  Sinua, Herra, minä huusin ja Herraa minä rukoilin: </p>
<p id="v10"><sup><small>10</small></sup>  Mitä etua on minun verestäni, jos minä hautaan vaivun? Ylistääkö tomu sinua, julistaako se sinun uskollisuuttasi? </p>
<p id="v11"><sup><small>11</small></sup>  Kuule, Herra, ja armahda minua, Herra, ole minun auttajani. </p>
<p id="v12"><sup><small>12</small></sup>  Sinä muutit minun murheeni ilokarkeloksi, sinä riisuit minun surupukuni ja vyötit minut riemulla, </p>
<p id="v13"><sup><small>13</small></sup>  että minun sieluni veisaisi sinulle kiitosta, eikä vaikenisi. Herra, minun Jumalani, sinua minä ylistän iankaikkisesti. </p>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 30:5 <i>Itku menee pois</i>: <a href="/fi/The_Urantia_Book/131#p2_9">U-k 131:2.9</a>. </li>
</ol>
</div>
