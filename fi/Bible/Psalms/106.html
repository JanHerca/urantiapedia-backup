<!--
title: Psalmien kirja - Luku 106
description: 
published: true
date: 2022-10-6T10:23:20Z
tags: bible, bible—psalms
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td><a href="/fi/Bible/Psalms/105">Psalmien kirja - Luku 105</a></td>
        <td><a href="/fi/Bible/Psalms/Index">Indeksi</a></td>
        <td><a href="/fi/Bible/Psalms/107">Psalmien kirja - Luku 107</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Halleluja! Kiittäkää Herraa, sillä hän on hyvä, sillä hänen armonsa pysyy iankaikkisesti. </p>
<p id="v2"><sup><small>2</small></sup>  Kuka voi kertoa Herran voimalliset teot, julistaa kaiken hänen ylistyksensä? </p>
<p id="v3"><sup><small>3</small></sup>  Autuaat ne, jotka noudattavat oikeutta, jotka aina tekevät vanhurskauden! </p>
<p id="v4"><sup><small>4</small></sup>  Muista minua, Herra, armolla, jota kansallesi osoitat, etsi minua avullasi, </p>
<p id="v5"><sup><small>5</small></sup>  että minä näkisin sinun valittujesi onnen, iloitsisin sinun kansasi ilolla, kerskaisin sinun perintöosasi kanssa. </p>
<p id="v6"><sup><small>6</small></sup>  Me olemme tehneet syntiä isäimme kanssa, me olemme pahoin tehneet ja olleet jumalattomat. </p>
<p id="v7"><sup><small>7</small></sup>  Eivät meidän isämme Egyptissä painaneet mieleensä sinun ihmeitäsi, eivät muistaneet sinun monia armotekojasi, vaan niskoittelivat meren rannalla, Kaislameren rannalla. </p>
<p id="v8"><sup><small>8</small></sup>  Kuitenkin hän pelasti heidät nimensä tähden, tehdäkseen voimansa tiettäväksi. <sup id="cite1"><a href="#fn1">[1]</a></sup></p>
<p id="v9"><sup><small>9</small></sup>  Hän nuhteli Kaislamerta, ja se kuivui. Hän kuljetti heitä syvyyksissä niinkuin erämaassa. </p>
<p id="v10"><sup><small>10</small></sup>  Hän pelasti heidät vihamiehen kädestä ja lunasti heidät vihollisen vallasta. </p>
<p id="v11"><sup><small>11</small></sup>  Vedet peittivät heidän ahdistajansa, ei yhtäkään niistä jäänyt jäljelle. </p>
<p id="v12"><sup><small>12</small></sup>  Silloin he uskoivat hänen sanansa, veisasivat hänen ylistystään. </p>
<p id="v13"><sup><small>13</small></sup>  Mutta pian he unhottivat hänen tekonsa eivätkä odottaneet hänen neuvoansa. </p>
<p id="v14"><sup><small>14</small></sup>  Heissä syttyi himo erämaassa, ja he kiusasivat Jumalaa autiossa maassa. </p>
<p id="v15"><sup><small>15</small></sup>  Ja hän antoi heille, mitä he pyysivät, mutta lähetti heihin hivuttavan taudin. </p>
<p id="v16"><sup><small>16</small></sup>  Ja heissä syttyi leirissä kateus Moosesta vastaan ja Aaronia, Herran pyhää, vastaan. </p>
<p id="v17"><sup><small>17</small></sup>  Mutta maa aukeni ja nieli Daatanin ja peitti Abiramin joukkion. </p>
<p id="v18"><sup><small>18</small></sup>  Ja heidän joukkiossaan syttyi tuli, liekki poltti jumalattomat. </p>
<p id="v19"><sup><small>19</small></sup>  He tekivät vasikan Hoorebin juurella ja kumarsivat valettua kuvaa; </p>
<p id="v20"><sup><small>20</small></sup>  he vaihtoivat Kunniansa ruohoa syövän härän kuvaan. </p>
<p id="v21"><sup><small>21</small></sup>  He unhottivat Jumalan, pelastajansa, joka oli tehnyt Egyptissä suuria tekoja, </p>
<p id="v22"><sup><small>22</small></sup>  ihmeitä Haamin maassa, peljättäviä tekoja Kaislameren rannalla. </p>
<p id="v23"><sup><small>23</small></sup>  Silloin hän aikoi hävittää heidät, mutta Mooses, hänen valittunsa, seisoi suojana hänen edessään ja käänsi pois hänen vihansa tuhoa tuottamasta. </p>
<p id="v24"><sup><small>24</small></sup>  He pitivät halpana ihanan maan eivätkä uskoneet hänen sanaansa. </p>
<p id="v25"><sup><small>25</small></sup>  He napisivat teltoissansa eivätkä kuulleet Herran ääntä. </p>
<p id="v26"><sup><small>26</small></sup>  Silloin hän nosti kätensä heitä vastaan kaataakseen heidät erämaassa, </p>
<p id="v27"><sup><small>27</small></sup>  kaataakseen heidän jälkeläisensä pakanain seassa ja hajottaakseen heidät pakanamaihin. </p>
<p id="v28"><sup><small>28</small></sup>  He antautuivat palvelemaan Baal-Peoria ja söivät kuolleitten jumalien uhreja. </p>
<p id="v29"><sup><small>29</small></sup>  He vihoittivat hänet teoillansa, ja niin vitsaus alkoi riehua heidän keskuudessaan. </p>
<p id="v30"><sup><small>30</small></sup>  Mutta Piinehas astui esiin ja pani tuomion toimeen, ja vitsaus taukosi. </p>
<p id="v31"><sup><small>31</small></sup>  Ja se luettiin hänelle vanhurskaudeksi, polvesta polveen, iankaikkisesti. <sup id="cite2"><a href="#fn2">[2]</a></sup></p>
<p id="v32"><sup><small>32</small></sup>  He vihoittivat hänet Meriban vetten luona, ja Mooseksen kävi pahoin heidän tähtensä. </p>
<p id="v33"><sup><small>33</small></sup>  Sillä he niskoittelivat Jumalan Henkeä vastaan, ja hän puhui huulillaan ajattelemattomasti. </p>
<p id="v34"><sup><small>34</small></sup>  He eivät hävittäneet niitä kansoja, jotka Herra oli käskenyt heidän hävittää, </p>
<p id="v35"><sup><small>35</small></sup>  vaan pitivät yhteyttä pakanain kanssa ja oppivat heidän tekonsa. </p>
<p id="v36"><sup><small>36</small></sup>  He palvelivat heidän jumalankuviansa, ja niistä tuli heille paula. </p>
<p id="v37"><sup><small>37</small></sup>  Ja he uhrasivat poikiansa ja tyttäriänsä riivaajille. </p>
<p id="v38"><sup><small>38</small></sup>  He vuodattivat viatonta verta, poikiensa ja tyttäriensä verta, uhraten heidät Kanaanin epäjumalille, ja maa saastui veriveloista. </p>
<p id="v39"><sup><small>39</small></sup>  Näin he saastuttivat itsensä töillään ja olivat haureelliset teoissansa. </p>
<p id="v40"><sup><small>40</small></sup>  Ja Herran viha syttyi hänen kansaansa vastaan, ja hän kyllästyi perintöosaansa. </p>
<p id="v41"><sup><small>41</small></sup>  Ja hän jätti heidät pakanain käsiin, ja heidän vihamiehensä vallitsivat heitä. </p>
<p id="v42"><sup><small>42</small></sup>  Heidän vihollisensa ahdistivat heitä, ja heidän täytyi painua niiden käden alle. </p>
<p id="v43"><sup><small>43</small></sup>  Monet kerrat hän pelasti heidät, mutta he olivat uppiniskaiset omassa neuvossaan ja sortuivat pahain tekojensa tähden. </p>
<p id="v44"><sup><small>44</small></sup>  Mutta hän katsoi heihin heidän ahdistuksessaan, kun hän kuuli heidän valitushuutonsa. </p>
<p id="v45"><sup><small>45</small></sup>  Ja hän muisti heidän hyväkseen liittonsa ja armahti heitä suuressa laupeudessansa. <sup id="cite3"><a href="#fn3">[3]</a></sup></p>
<p id="v46"><sup><small>46</small></sup>  Ja hän salli heidän saada armon kaikilta, jotka olivat vieneet heidät vankeuteen. </p>
<p id="v47"><sup><small>47</small></sup>  Pelasta meidät, Herra, meidän Jumalamme, ja kokoa meidät pakanain seasta, että me kiittäisimme sinun pyhää nimeäsi ja kerskauksemme olisi, että me sinua ylistämme. </p>
<p id="v48"><sup><small>48</small></sup>  Kiitetty olkoon Herra, Israelin Jumala, iankaikkisesta iankaikkiseen. Ja kaikki kansa sanokoon: "Amen. Halleluja!" </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fi/Bible/Psalms/105">Psalmien kirja - Luku 105</a></td>
        <td><a href="/fi/Bible/Psalms/Index">Indeksi</a></td>
        <td><a href="/fi/Bible/Psalms/107">Psalmien kirja - Luku 107</a></td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 106:8 <i>Voima</i>: <a href="/fi/The_Urantia_Book/131#p10_6">U-k 131:10.6</a>.  <i>Jumala on kaikkivoipa</i>: <a href="/fi/The_Urantia_Book/131#p10_3">U-k 131:10.3</a>.  <i>Jumalan voima</i>: <a href="/fi/The_Urantia_Book/1#p1_4">U-k 1:1.4</a>.  <i>Kaikkivaltias</i>: <a href="/fi/The_Urantia_Book/142#p3_7">U-k 142:3.7</a>. </li>
  <li id="fn2"><a href="#cite2">↑</a> 106:31 <i>Laskettu vanhurskaudeksi</i>: <a href="/fi/The_Urantia_Book/93#p4_5">U-k 93:4.5</a>. </li>
  <li id="fn3"><a href="#cite3">↑</a> 106:45 <i>Jumalan sanotaan katuvan</i>: <a href="/fi/The_Urantia_Book/2#p2_2">U-k 2:2.2</a>.  <i>Jumalan sanotaan katuvan</i>: <a href="/fi/The_Urantia_Book/4#p3_4">U-k 4:3.4</a>. </li>
</ol>
</div>
