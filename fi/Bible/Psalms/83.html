<!--
title: Psalmien kirja - Luku 83
description: 
published: true
date: 2022-10-6T10:23:20Z
tags: bible, bible—psalms
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td><a href="/fi/Bible/Psalms/82">Psalmien kirja - Luku 82</a></td>
        <td><a href="/fi/Bible/Psalms/Index">Indeksi</a></td>
        <td><a href="/fi/Bible/Psalms/84">Psalmien kirja - Luku 84</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Laulu, Aasafin virsi. </p>
<p id="v2"><sup><small>2</small></sup>  Jumala, älä ole niin ääneti, älä ole vaiti, älä ole, Jumala, niin hiljaa. </p>
<p id="v3"><sup><small>3</small></sup>  Sillä, katso, sinun vihollisesi pauhaavat, ja sinun vihaajasi nostavat päätänsä. </p>
<p id="v4"><sup><small>4</small></sup>  Heillä on kavalat hankkeet sinun kansaasi vastaan, ja he pitävät neuvoa sinun suojattejasi vastaan. </p>
<p id="v5"><sup><small>5</small></sup>  He sanovat: "Tulkaa, hävittäkäämme heidät olemasta kansa, niin ettei Israelin nimeä enää muisteta". </p>
<p id="v6"><sup><small>6</small></sup>  Sillä he neuvottelevat keskenään yksimielisesti, he tekevät liiton sinua vastaan: </p>
<p id="v7"><sup><small>7</small></sup>  Edomin teltat ja ismaelilaiset, Mooab ja hagrilaiset, </p>
<p id="v8"><sup><small>8</small></sup>  Gebal, Ammon ja Amalek, Filistea ynnä Tyyron asukkaat. </p>
<p id="v9"><sup><small>9</small></sup>  Myös Assur on liittynyt heihin, nämä ovat käsivartena Lootin lapsilla. Sela. </p>
<p id="v10"><sup><small>10</small></sup>  Tee heille, niinkuin teit Midianille, niinkuin Siiseralle, niinkuin Jaabinille Kiison-joen rannalla. </p>
<p id="v11"><sup><small>11</small></sup>  Heidät tuhottiin Eendorissa, he joutuivat lannaksi maahan. </p>
<p id="v12"><sup><small>12</small></sup>  Anna heidän ylhäisillensä käydä, niinkuin kävi Oorebille ja Seebille, ja kaikille heidän ruhtinaillensa niinkuin Seballe ja Salmunnalle, </p>
<p id="v13"><sup><small>13</small></sup>  koska he sanovat: "Anastakaamme itsellemme Jumalan asunnot". </p>
<p id="v14"><sup><small>14</small></sup>  Jumalani, tee heidät lentäviksi lehdiksi, kuiviksi korsiksi tuulen viedä. </p>
<p id="v15"><sup><small>15</small></sup>  Niinkuin kulovalkea metsää polttaa, niinkuin liekit kärventävät vuoria, </p>
<p id="v16"><sup><small>16</small></sup>  niin aja sinä heitä rajuilmallasi ja kauhistuta heitä tuulispäälläsi. </p>
<p id="v17"><sup><small>17</small></sup>  Täytä heidän kasvonsa häpeällä, että he etsisivät sinun nimeäsi, Herra. </p>
<p id="v18"><sup><small>18</small></sup>  Joutukoot häpeään ja kauhistukoot ikuisesti, tulkoot häpeään ja hukkukoot. <sup id="cite1"><a href="#fn1">[1]</a></sup></p>
<p id="v19"><sup><small>19</small></sup>  Ja tulkoot tuntemaan, että sinun ainoan nimi on Herra, että sinä olet Korkein kaikessa maassa. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fi/Bible/Psalms/82">Psalmien kirja - Luku 82</a></td>
        <td><a href="/fi/Bible/Psalms/Index">Indeksi</a></td>
        <td><a href="/fi/Bible/Psalms/84">Psalmien kirja - Luku 84</a></td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 83:18 <i>Jahve, Siinain klaanien Jumala</i>: <a href="/fi/The_Urantia_Book/142#p3_3">U-k 142:3.3</a>.  <i>Jehova (Jahve)</i>: <a href="/fi/The_Urantia_Book/96#p1_10">U-k 96:1.10</a>. </li>
</ol>
</div>
