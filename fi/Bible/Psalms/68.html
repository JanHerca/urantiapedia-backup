<!--
title: Psalmien kirja - Luku 68
description: 
published: true
date: 2023-11-8T20:28:17Z
tags: bible, bible—psalms
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/Psalms/67">
          <span class="mdi mdi-arrow-left-drop-circle"></span><span class="pl-2">Psalmien kirja - Luku 67</span>
        </a>
        </td>
        <td>
        <a href="/fi/Bible/Psalms/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/Psalms/69">
          <span class="pr-2">Psalmien kirja - Luku 69</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Veisuunjohtajalle; Daavidin virsi, laulu. </p>
<p id="v2"><sup><small>2</small></sup>  Jumala nousee, hänen vihollisensa hajaantuvat, hänen vihamiehensä pakenevat hänen kasvojensa edestä. </p>
<p id="v3"><sup><small>3</small></sup>  Sinä hajotat heidät, niinkuin savu hajoaa; niinkuin vaha sulaa tulen hohteessa, niin jumalattomat häviävät Jumalan kasvojen edessä. </p>
<p id="v4"><sup><small>4</small></sup>  Mutta vanhurskaat iloitsevat ja riemuitsevat Jumalan kasvojen edessä, he ihastuvat ilosta. <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  Laulakaa Jumalalle, veisatkaa hänen nimensä kiitosta. Tehkää tie hänelle, joka kiitää halki arojen. Hänen nimensä on Herra, riemuitkaa hänen kasvojensa edessä. </p>
<p id="v6"><sup><small>6</small></sup>  Hän on orpojen isä ja leskien puolustaja, Jumala pyhässä asunnossansa, </p>
<p id="v7"><sup><small>7</small></sup>  Jumala, joka antaa hyljätyille kodin ja johtaa vangitut onneen. Vain niskoittelijat asuvat kuivassa maassa. </p>
<p id="v8"><sup><small>8</small></sup>  Jumala, kun sinä kävit kansasi edellä, kun sinä kuljit erämaassa, - Sela - </p>
<p id="v9"><sup><small>9</small></sup>  niin maa vapisi ja taivaat tiukkuivat Jumalan kasvojen edessä, Siinai vapisi Jumalan, Israelin Jumalan, kasvojen edessä. </p>
<p id="v10"><sup><small>10</small></sup>  Runsaalla sateella sinä, Jumala, kostutit perintömaasi; ja kun se oli näännyksissä, niin sinä virvoitit sen. <sup id="cite2"><a href="#fn2">[2]</a></sup></p>
<p id="v11"><sup><small>11</small></sup>  Sinun laumasi asettui siihen; hyvyydessäsi, Jumala, sinä sen kurjille valmistit. </p>
<p id="v12"><sup><small>12</small></sup>  Herra antaa sanoman, suuri on voitonsanoman saattajatarten joukko: </p>
<p id="v13"><sup><small>13</small></sup>  Sotajoukkojen kuninkaat pakenevat, he pakenevat, ja perheen emäntä jakaa saaliin. </p>
<p id="v14"><sup><small>14</small></sup>  Jäättekö makailemaan karjatarhojen vaiheille? Kyyhkysen siivet ovat hopealla silatut, sen sulat keltaisella kullalla! </p>
<p id="v15"><sup><small>15</small></sup>  Kun Kaikkivaltias siellä hajotti kuninkaat, satoi lunta Salmonilla. </p>
<p id="v16"><sup><small>16</small></sup>  Baasanin vuori on Jumalan vuori, Baasanin vuori on monihuippuinen vuori. </p>
<p id="v17"><sup><small>17</small></sup>  Miksi te, monihuippuiset vuoret, karsaasti katsotte vuorta, jolla Jumala on mielistynyt asumaan? Totisesti, Herra asuu siellä iankaikkisesti. </p>
<p id="v18"><sup><small>18</small></sup>  Jumalan sotavaunuja on kymmenet tuhannet, on tuhannen kertaa tuhannet; Herra on niiden keskellä, pyhyydessään niinkuin Siinai. </p>
<p id="v19"><sup><small>19</small></sup>  Sinä astuit ylös korkeuteen, otit vankeja saaliiksesi, sait ihmisiä lahjaksesi: niskoittelijatkin joutuvat asumaan Herran Jumalan tykönä. <sup id="cite3"><a href="#fn3">[3]</a></sup></p>
<p id="v20"><sup><small>20</small></sup>  Kiitetty olkoon Herra joka päivä. Meitä kantaa Jumala, meidän apumme. Sela. </p>
<p id="v21"><sup><small>21</small></sup>  Meillä on Jumala, Jumala, joka auttaa, ja Herra, Herra, joka kuolemasta vapahtaa. </p>
<p id="v22"><sup><small>22</small></sup>  Mutta Jumala murskaa vihollistensa pään, niiden karvaisen päälaen, jotka synneissänsä vaeltavat. </p>
<p id="v23"><sup><small>23</small></sup>  Herra sanoo: "Baasanista minä heidät palautan, palautan meren syvyyksistä, </p>
<p id="v24"><sup><small>24</small></sup>  että sinä polkisit jalkasi vereen, että sinun koiriesi kieli saisi osansa vihollisista". </p>
<p id="v25"><sup><small>25</small></sup>  Julkinähtävät ovat sinun juhlasaattosi, Jumala, minun Jumalani, kuninkaani juhlasaatot pyhäkössä. </p>
<p id="v26"><sup><small>26</small></sup>  Laulajat käyvät edellä, kanteleensoittajat jäljessä, keskellä nuoret naiset vaskirumpuja lyöden. </p>
<p id="v27"><sup><small>27</small></sup>  Kiittäkää Jumalaa seurakunnan kokouksissa, kiittäkää Herraa te, jotka olette Israelin lähteestä. </p>
<p id="v28"><sup><small>28</small></sup>  Tuolla on Benjamin, nuorin, heitä johtaen, Juudan ruhtinaat joukkoinensa, Sebulonin ruhtinaat, Naftalin ruhtinaat. </p>
<p id="v29"><sup><small>29</small></sup>  Sinun Jumalasi on säätänyt sinulle vallan. Vahvista, Jumala, minkä olet hyväksemme tehnyt. </p>
<p id="v30"><sup><small>30</small></sup>  Sinun temppelisi tähden, joka kohoaa Jerusalemissa, kuninkaat tuovat sinulle lahjoja. </p>
<p id="v31"><sup><small>31</small></sup>  Käske ankarasti ruovikon petoa, härkien laumaa ynnä vasikoita, kansoja, lankeamaan maahan hopeaharkkoinensa. Hän hajottaa kansat, jotka sotia rakastavat. </p>
<p id="v32"><sup><small>32</small></sup>  Mahtavat saapuvat Egyptistä, Etiopia kiiruhtaa ojentamaan käsiänsä Jumalan puoleen. </p>
<p id="v33"><sup><small>33</small></sup>  Te maan valtakunnat, laulakaa Jumalalle, veisatkaa Herran kiitosta, - Sela - </p>
<p id="v34"><sup><small>34</small></sup>  hänen, joka kiitää ikuisten taivasten taivaissa! Katso, hän antaa äänellänsä väkevän jylinän. </p>
<p id="v35"><sup><small>35</small></sup>  Antakaa väkevyys Jumalalle! Hänen herrautensa on Israelin yllä ja hänen voimansa pilvien tasalla. </p>
<p id="v36"><sup><small>36</small></sup>  Peljättävä on Jumala, joka ilmestyy sinun pyhäköstäsi, Israelin Jumala. Hän antaa kansallensa voiman ja väkevyyden. Kiitetty olkoon Jumala. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/Psalms/67">
          <span class="mdi mdi-arrow-left-drop-circle"></span><span class="pl-2">Psalmien kirja - Luku 67</span>
        </a>
        </td>
        <td>
        <a href="/fi/Bible/Psalms/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/Psalms/69">
          <span class="pr-2">Psalmien kirja - Luku 69</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 68:4 <i>Jah</i>: <a href="/fi/The_Urantia_Book/96#p1_9">U-k 96:1.9</a>. </li>
  <li id="fn2"><a href="#cite2">↑</a> 68:10 <i>Jumala on antelias</i>: <a href="/fi/The_Urantia_Book/2#p1_2">U-k 2:1.2</a>. </li>
  <li id="fn3"><a href="#cite3">↑</a> 68:19-20 <i>Osa 2: Pelastuksen Jumala</i>: <a href="/fi/The_Urantia_Book/2#p6_3">U-k 2:6.3</a>. </li>
</ol>
</div>
