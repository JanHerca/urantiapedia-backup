<!--
title: Psalmien kirja - Luku 21
description: 
published: true
date: 2022-8-14T17:23:51Z
tags: 
editor: ckeditor
dateCreated: 2022-8-14T17:23:51Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/fi/Bible/Psalms/20">Psalmien kirja - Luku 20</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/fi/Bible/Psalms/Index">Indeksi</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/fi/Bible/Psalms/22">Psalmien kirja - Luku 22</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Veisuunjohtajalle; Daavidin virsi. </p>
<p id="v2"><sup><small>2</small></sup>  Herra, sinun voimastasi kuningas iloitsee; kuinka suuresti hän riemuitseekaan sinun avustasi! </p>
<p id="v3"><sup><small>3</small></sup>  Mitä hänen sydämensä halasi, sen sinä hänelle annoit, et kieltänyt, mitä hänen huulensa anoivat. Sela. </p>
<p id="v4"><sup><small>4</small></sup>  Sinä suot hänelle onnen ja siunauksen, panet hänen päähänsä kultaisen kruunun. </p>
<p id="v5"><sup><small>5</small></sup>  Hän anoi sinulta elämää, sen sinä hänelle annoit: iän pitkän, ainaisen, iankaikkisen. </p>
<p id="v6"><sup><small>6</small></sup>  Suuri on hänen kunniansa, kun sinä häntä autoit; sinä peität hänet loistolla ja kirkkaudella. </p>
<p id="v7"><sup><small>7</small></sup>  Sillä sinä asetat hänet suureksi siunaukseksi ikuisiin aikoihin asti; sinä ilahutat häntä riemulla kasvojesi edessä. </p>
<p id="v8"><sup><small>8</small></sup>  Sillä kuningas luottaa Herraan, ja Korkeimman armo tekee hänet horjumattomaksi. <sup id="cite1"><a href="#fn1">[1]</a></sup></p>
<p id="v9"><sup><small>9</small></sup>  Sinun kätesi saavuttaa kaikki sinun vihollisesi, sinun oikea kätesi saavuttaa sinun vihamiehesi. </p>
<p id="v10"><sup><small>10</small></sup>  Sinä panet heidät hehkumaan kuin pätsin, kun sinä kasvosi näytät; Herra nielee heidät vihassansa, tuli kuluttaa heidät. </p>
<p id="v11"><sup><small>11</small></sup>  Sinä hävität maan päältä heidän hedelmänsä ja heidän jälkeläisensä ihmislasten keskuudesta. </p>
<p id="v12"><sup><small>12</small></sup>  Vaikka he hankkivat pahaa sinua vastaan, miettivät juonia, eivät he mitään voi; </p>
<p id="v13"><sup><small>13</small></sup>  sillä sinä ajat heidät pakoon, tähtäät heitä kasvoihin jousesi jänteellä. </p>
<p id="v14"><sup><small>14</small></sup>  Nouse voimassasi, Herra! Laulaen ja veisaten me ylistämme sinun väkevyyttäsi. </p>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 21:8 <i>Sinun kätesi löytää viholliset</i>: <a href="/fi/The_Urantia_Book/187#p5_2">U-k 187:5.2</a>. </li>
</ol>
</div>
