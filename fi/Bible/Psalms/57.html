<!--
title: Psalmien kirja - Luku 57
description: 
published: true
date: 2022-8-14T17:23:51Z
tags: 
editor: ckeditor
dateCreated: 2022-8-14T17:23:51Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/fi/Bible/Psalms/56">Psalmien kirja - Luku 56</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/fi/Bible/Psalms/Index">Indeksi</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/fi/Bible/Psalms/58">Psalmien kirja - Luku 58</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Veisuunjohtajalle; veisataan kuin: "Älä turmele"; Daavidin laulu, kun hän pakeni Saulia luolaan. </p>
<p id="v2"><sup><small>2</small></sup>  Jumala, ole minulle armollinen, ole minulle armollinen; sillä sinuun minun sieluni turvaa. Minä turvaan sinun siipiesi suojaan, kunnes onnettomuudet ovat ohitse. </p>
<p id="v3"><sup><small>3</small></sup>  Minä huudan Jumalaa, Korkeinta, avukseni, Jumalaa, joka vie minun asiani päätökseen. </p>
<p id="v4"><sup><small>4</small></sup>  Hän lähettää taivaasta minulle pelastuksen, kun minua herjaavat minun polkijani. Sela. Jumala lähettää armonsa ja totuutensa. </p>
<p id="v5"><sup><small>5</small></sup>  Minun sieluni on jalopeurain keskellä, minun täytyy maata tultasuitsevaisten seassa, ihmisten, joiden hampaat ovat keihäitä ja nuolia ja joiden kieli on terävä miekka. </p>
<p id="v6"><sup><small>6</small></sup>  Korota itsesi yli taivasten, Jumala, ja kunniasi yli kaiken maan. </p>
<p id="v7"><sup><small>7</small></sup>  Verkon he virittivät minun askelteni tielle, painoivat minun sieluni maahan, kaivoivat eteeni kuopan, mutta itse he siihen suistuivat. Sela. </p>
<p id="v8"><sup><small>8</small></sup>  Jumala, minun sydämeni on valmis, minun sydämeni on valmis: minä tahdon veisata ja soittaa. </p>
<p id="v9"><sup><small>9</small></sup>  Heräjä, minun sieluni; heräjä, harppu ja kannel. Minä tahdon herättää aamuruskon. </p>
<p id="v10"><sup><small>10</small></sup>  Herra, sinua minä kiitän kansojen joukossa, veisaan sinun kiitostasi kansakuntien keskellä. </p>
<p id="v11"><sup><small>11</small></sup>  Sillä suuri on sinun armosi ja ulottuu hamaan taivaisiin, ja sinun totuutesi pilviin asti. </p>
<p id="v12"><sup><small>12</small></sup>  Korota itsesi yli taivasten, Jumala, ja kunniasi yli kaiken maan. </p>
