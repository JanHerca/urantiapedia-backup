<!--
title: Psalmien kirja - Luku 95
description: 
published: true
date: 2022-8-14T17:23:51Z
tags: 
editor: ckeditor
dateCreated: 2022-8-14T17:23:51Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/fi/Bible/Psalms/94">Psalmien kirja - Luku 94</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/fi/Bible/Psalms/Index">Indeksi</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/fi/Bible/Psalms/96">Psalmien kirja - Luku 96</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Tulkaa, kohottakaamme ilohuuto Herralle, riemuhuuto pelastuksemme kalliolle. </p>
<p id="v2"><sup><small>2</small></sup>  Käykäämme kiittäen hänen kasvojensa eteen, veisatkaamme hänelle riemuvirsiä. </p>
<p id="v3"><sup><small>3</small></sup>  Sillä Herra on suuri Jumala, suuri kuningas yli kaikkien jumalien. </p>
<p id="v4"><sup><small>4</small></sup>  Maan syvyydet ovat hänen kädessänsä, ja hänen ovat vuorten kukkulat. </p>
<p id="v5"><sup><small>5</small></sup>  Hänen on meri, sillä hän on sen tehnyt, ja kuiva maa, jonka hänen kätensä ovat valmistaneet. </p>
<p id="v6"><sup><small>6</small></sup>  Tulkaa, kumartukaamme ja polvistukaamme, polvillemme langetkaamme Herran, meidän Luojamme, eteen. </p>
<p id="v7"><sup><small>7</small></sup>  Sillä hän on meidän Jumalamme, ja me olemme kansa, jota hän paimentaa, lauma, jota hänen kätensä kaitsee. Jospa te tänä päivänä kuulisitte hänen äänensä: </p>
<p id="v8"><sup><small>8</small></sup>  "Älkää paaduttako sydäntänne, niinkuin Meribassa, niinkuin Massan päivänä erämaassa, </p>
<p id="v9"><sup><small>9</small></sup>  jossa teidän isänne minua kiusasivat, jossa he koettelivat minua, vaikka olivat nähneet minun tekoni. </p>
<p id="v10"><sup><small>10</small></sup>  Neljäkymmentä vuotta minä olin kyllästynyt siihen sukuun ja sanoin: 'He ovat kansa, jonka sydän on eksynyt, eivätkä he tahdo tietää minun teistäni'. </p>
<p id="v11"><sup><small>11</small></sup>  Ja niin minä vihassani vannoin: 'He eivät pääse minun lepooni'." </p>
