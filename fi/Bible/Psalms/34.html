<!--
title: Psalmien kirja - Luku 34
description: 
published: true
date: 2022-10-6T10:23:20Z
tags: bible, bible—psalms
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td><a href="/fi/Bible/Psalms/33">Psalmien kirja - Luku 33</a></td>
        <td><a href="/fi/Bible/Psalms/Index">Indeksi</a></td>
        <td><a href="/fi/Bible/Psalms/35">Psalmien kirja - Luku 35</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Daavidin virsi, kun hän tekeytyi mielipuoleksi Abimelekin edessä ja tämä karkoitti hänet luotansa ja hän meni pois. </p>
<p id="v2"><sup><small>2</small></sup>  Minä kiitän Herraa joka aika, hänen ylistyksensä on alati minun suussani. </p>
<p id="v3"><sup><small>3</small></sup>  Herra on minun sieluni kerskaus, nöyrät sen kuulevat ja iloitsevat. </p>
<p id="v4"><sup><small>4</small></sup>  Ylistäkää minun kanssani Herraa, kiittäkäämme yhdessä hänen nimeänsä. </p>
<p id="v5"><sup><small>5</small></sup>  Minä etsin Herraa, ja hän vastasi minulle, hän vapahti minut kaikista peljätyksistäni. </p>
<p id="v6"><sup><small>6</small></sup>  Jotka häneen katsovat, ne säteilevät iloa, heidän kasvonsa eivät häpeästä punastu. </p>
<p id="v7"><sup><small>7</small></sup>  Tässä on kurja, joka huusi, ja Herra kuuli ja pelasti hänet kaikista hänen ahdistuksistansa. </p>
<p id="v8"><sup><small>8</small></sup>  Herran enkeli asettuu niiden ympärille, jotka häntä pelkäävät, ja pelastaa heidät. <sup id="cite1"><a href="#fn1">[1]</a></sup></p>
<p id="v9"><sup><small>9</small></sup>  Maistakaa ja katsokaa, kuinka Herra on hyvä. Autuas se mies, joka häneen turvaa! <sup id="cite2"><a href="#fn2">[2]</a></sup></p>
<p id="v10"><sup><small>10</small></sup>  Peljätkää Herraa, te hänen pyhänsä, sillä häntä pelkääväisiltä ei mitään puutu. </p>
<p id="v11"><sup><small>11</small></sup>  Nuoret leijonat kärsivät puutetta ja näkevät nälkää, mutta Herraa etsiväisiltä ei mitään hyvää puutu. </p>
<p id="v12"><sup><small>12</small></sup>  Tulkaa, lapset, kuulkaa minua: Herran pelkoon minä teidät opetan. </p>
<p id="v13"><sup><small>13</small></sup>  Kuka oletkin, joka elää tahdot ja rakastat elämän päiviä, nauttiaksesi onnea: </p>
<p id="v14"><sup><small>14</small></sup>  varjele kielesi pahasta ja huulesi vilppiä puhumasta; </p>
<p id="v15"><sup><small>15</small></sup>  vältä pahaa ja tee hyvää, etsi rauhaa ja pyri siihen. <sup id="cite3"><a href="#fn3">[3]</a></sup></p>
<p id="v16"><sup><small>16</small></sup>  Herran silmät tarkkaavat vanhurskaita ja hänen korvansa heidän huutoansa. </p>
<p id="v17"><sup><small>17</small></sup>  Herran kasvot ovat pahantekijöitä vastaan, hävittääksensä maasta heidän muistonsa. </p>
<p id="v18"><sup><small>18</small></sup>  Vanhurskaat huutavat, ja Herra kuulee ja vapahtaa heidät kaikista heidän ahdistuksistansa. <sup id="cite4"><a href="#fn4">[4]</a></sup></p>
<p id="v19"><sup><small>19</small></sup>  Lähellä on Herra niitä, joilla on särjetty sydän, ja hän pelastaa ne, joilla on murtunut mieli. </p>
<p id="v20"><sup><small>20</small></sup>  Monta on vanhurskaalla kärsimystä, mutta Herra vapahtaa hänet niistä kaikista. </p>
<p id="v21"><sup><small>21</small></sup>  Hän varjelee kaikki hänen luunsa: ei yksikään niistä murru. </p>
<p id="v22"><sup><small>22</small></sup>  Pahuus tappaa jumalattoman, ja jotka vanhurskasta vihaavat, ne tulevat syynalaisiksi. </p>
<p id="v23"><sup><small>23</small></sup>  Herra lunastaa palvelijainsa sielut, eikä yksikään, joka häneen turvaa, tule syynalaiseksi. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fi/Bible/Psalms/33">Psalmien kirja - Luku 33</a></td>
        <td><a href="/fi/Bible/Psalms/Index">Indeksi</a></td>
        <td><a href="/fi/Bible/Psalms/35">Psalmien kirja - Luku 35</a></td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 34:8 <i>Maista ja näe, että Jumala on hyvä</i>: <a href="/fi/The_Urantia_Book/131#p2_3">U-k 131:2.3</a>.  <i>Hengellinen maku</i>: <a href="/fi/The_Urantia_Book/2#p7_6">U-k 2:7.6</a>.  <i>Maista ja näe / siunattu</i>: <a href="/fi/The_Urantia_Book/2#p6_3">U-k 2:6.3</a>.  <i>Osa 1: Jumala on hyvä</i>: <a href="/fi/The_Urantia_Book/2#p6_3">U-k 2:6.3</a>. </li>
  <li id="fn2"><a href="#cite2">↑</a> 34:9,11 <i>Pelkää Herraa</i>: <a href="/fi/The_Urantia_Book/149#p6_1">U-k 149:6.1</a>. </li>
  <li id="fn3"><a href="#cite3">↑</a> 34:15 <i>Herran silmät ovat vanhurskaiden yllä</i>: <a href="/fi/The_Urantia_Book/4#p1_4">U-k 4:1.4</a>.  <i>Jumalalliset korvat aina auki</i>: <a href="/fi/The_Urantia_Book/8#p4_8">U-k 8:4.8</a>.  <i>Herran silmät vanhurskaiden yllä</i>: <a href="/fi/The_Urantia_Book/8#p4_8">U-k 8:4.8</a>. </li>
  <li id="fn4"><a href="#cite4">↑</a> 34:18-19 <i>On lähellä särkyneitä</i>: <a href="/fi/The_Urantia_Book/131#p2_10">U-k 131:2.10</a>. </li>
</ol>
</div>
