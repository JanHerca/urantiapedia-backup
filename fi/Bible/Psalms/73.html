<!--
title: Psalmien kirja - Luku 73
description: 
published: true
date: 2022-8-14T17:23:51Z
tags: 
editor: ckeditor
dateCreated: 2022-8-14T17:23:51Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/fi/Bible/Psalms/72">Psalmien kirja - Luku 72</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/fi/Bible/Psalms/Index">Indeksi</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/fi/Bible/Psalms/74">Psalmien kirja - Luku 74</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Aasafin virsi. Totisesti, Jumala on hyvä Israelille, niille, joilla on puhdas sydän. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Mutta minun jalkani olivat vähällä kompastua, askeleeni olivat aivan liukahtaa. </p>
<p id="v3"><sup><small>3</small></sup>  Sillä minussa nousi kateus ylvästelijöitä kohtaan, kun minä näin jumalattomien menestyvän. </p>
<p id="v4"><sup><small>4</small></sup>  Sillä he ovat vaivoista vapaat kuolemaansa asti, he ovat voimakkaat ja lihavat. </p>
<p id="v5"><sup><small>5</small></sup>  Eivät he koe muitten kuolevaisten tuskia, eikä heitä vaivata niinkuin muita ihmisiä. </p>
<p id="v6"><sup><small>6</small></sup>  Sentähden on ylpeys heillä kaulakoristeena, väkivalta on puku, joka heidät verhoaa. </p>
<p id="v7"><sup><small>7</small></sup>  Heidän silmänsä pullistuvat ulos heidän lihavuudestaan, heidän sydämensä kuvittelut kulkevat valtoimina. </p>
<p id="v8"><sup><small>8</small></sup>  He pilkkaavat ja puhuvat väkivallan puheita pahuudessansa, he puhuvat kuin korkeuksista. </p>
<p id="v9"><sup><small>9</small></sup>  Heidän suunsa tavoittelee taivasta, ja heidän kielensä kulkee pitkin maata. </p>
<p id="v10"><sup><small>10</small></sup>  Sentähden heidän kansansa liittyy heihin ja särpii vettä kyllälti. </p>
<p id="v11"><sup><small>11</small></sup>  Ja he sanovat: "Kuinka Jumala sen tietäisi, onko tietoa Korkeimmalla?" </p>
<p id="v12"><sup><small>12</small></sup>  Katso, nämä ovat jumalattomat; kuitenkin he elävät ainaisessa rauhassa ja rikastuvat yhäti. </p>
<p id="v13"><sup><small>13</small></sup>  Turhaan minä olen pitänyt sydämeni puhtaana ja pessyt käteni viattomuudessa: </p>
<p id="v14"><sup><small>14</small></sup>  minua vaivataan joka aika, ja minä saan joka aamu kuritusta. </p>
<p id="v15"><sup><small>15</small></sup>  Jos olisin sanonut: "Noin minäkin puhun", katso, niin minä olisin ollut petollinen koko sinun lastesi sukua kohtaan. </p>
<p id="v16"><sup><small>16</small></sup>  Minä mietin päästäkseni tästä selvyyteen; mutta se oli minulle ylen vaikeata, </p>
<p id="v17"><sup><small>17</small></sup>  kunnes minä pääsin sisälle Jumalan pyhiin salaisuuksiin ja käsitin, mikä heidän loppunsa on oleva. </p>
<p id="v18"><sup><small>18</small></sup>  Totisesti, sinä panet heidät liukkaalle, perikatoon sinä heidät syökset. </p>
<p id="v19"><sup><small>19</small></sup>  Kuinka he joutuvatkaan äkisti turmioon! He hukkuvat, heidän loppunsa on kauhistava. </p>
<p id="v20"><sup><small>20</small></sup>  Niinkuin unen käy herätessä, niin sinä, Herra, kun heräjät, heidän valhekuvansa hylkäät. </p>
<p id="v21"><sup><small>21</small></sup>  Kun minun sydämeni katkeroitui ja minun munaskuihini pisti, </p>
<p id="v22"><sup><small>22</small></sup>  silloin minä olin järjetön enkä mitään älynnyt, olin sinun edessäsi kuin nauta. </p>
<p id="v23"><sup><small>23</small></sup>  Kuitenkin minä pysyn alati sinun tykönäsi, sinä pidät minua kiinni oikeasta kädestäni. </p>
<p id="v24"><sup><small>24</small></sup>  Sinä talutat minua neuvosi mukaan ja korjaat minut viimein kunniaan. </p>
<p id="v25"><sup><small>25</small></sup>  Ketä muuta minulla olisi taivaassa! Ja kun sinä olet minun kanssani, en minä mistään maan päällä huoli. </p>
<p id="v26"><sup><small>26</small></sup>  Vaikka minun ruumiini ja sieluni nääntyisi, Jumala on minun sydämeni kallio ja minun osani iankaikkisesti. </p>
<p id="v27"><sup><small>27</small></sup>  Sillä katso, jotka sinusta eriävät, ne hukkuvat, sinä tuhoat kaikki, jotka haureudessa sinusta luopuvat. </p>
<p id="v28"><sup><small>28</small></sup>  Mutta minun onneni on olla Jumalaa lähellä, minä panen turvani Herraan, Herraan, kertoakseni kaikkia sinun tekojasi. </p>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 73:1 <i>Jumala on hyvä</i>: <a href="/fi/The_Urantia_Book/28#p6_21">U-k 28:6.21</a>.  <i>Osa 1: Jumala on hyvä</i>: <a href="/fi/The_Urantia_Book/2#p6_3">U-k 2:6.3</a>. </li>
</ol>
</div>
