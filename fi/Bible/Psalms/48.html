<!--
title: Psalmien kirja - Luku 48
description: 
published: true
date: 2022-8-14T17:23:51Z
tags: 
editor: ckeditor
dateCreated: 2022-8-14T17:23:51Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/fi/Bible/Psalms/47">Psalmien kirja - Luku 47</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/fi/Bible/Psalms/Index">Indeksi</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/fi/Bible/Psalms/49">Psalmien kirja - Luku 49</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Laulu, koorahilaisten virsi. </p>
<p id="v2"><sup><small>2</small></sup>  Suuri on Herra ja korkeasti ylistettävä meidän Jumalamme kaupungissa, pyhällä vuorellansa. </p>
<p id="v3"><sup><small>3</small></sup>  Kauniina kohoaa, kaiken maan ilona, pohjan puolella Siionin vuori, suuren kuninkaan kaupunki. </p>
<p id="v4"><sup><small>4</small></sup>  Jumala on sen linnoissa turvaksi tunnettu. </p>
<p id="v5"><sup><small>5</small></sup>  Sillä katso, kuninkaat kokoontuivat, hyökkäsivät yhdessä. </p>
<p id="v6"><sup><small>6</small></sup>  Mutta he näkivät sen, hämmästyivät, peljästyivät ja pakenivat pois. </p>
<p id="v7"><sup><small>7</small></sup>  Vavistus valtasi heidät siellä, tuska niinkuin synnyttäväisen. </p>
<p id="v8"><sup><small>8</small></sup>  Itätuulella sinä särjet Tarsiin-laivat. </p>
<p id="v9"><sup><small>9</small></sup>  Niinkuin me olimme kuulleet, niin me sen nyt näimme Herran Sebaotin kaupungissa, meidän Jumalamme kaupungissa: Jumala pitää sen lujana iankaikkisesti. Sela. </p>
<p id="v10"><sup><small>10</small></sup>  Jumala, me tutkistelemme sinun armoasi sinun temppelissäsi. </p>
<p id="v11"><sup><small>11</small></sup>  Jumala, niinkuin sinun nimesi, niin ulottuu sinun ylistyksesi maan ääriin saakka; sinun oikea kätesi on vanhurskautta täynnä. </p>
<p id="v12"><sup><small>12</small></sup>  Siionin vuori iloitsee, Juudan tyttäret riemuitsevat sinun tuomioistasi. </p>
<p id="v13"><sup><small>13</small></sup>  Kiertäkää Siion, käykää sen ympäri, lukekaa sen tornit. </p>
<p id="v14"><sup><small>14</small></sup>  Tarkatkaa sen muurit, kulkekaa sen linnat, kertoaksenne niistä tulevalle polvelle. </p>
<p id="v15"><sup><small>15</small></sup>  Sillä tämä on Jumala, meidän Jumalamme, aina ja iankaikkisesti; hän johdattaa meitä kuolemaan asti. </p>
