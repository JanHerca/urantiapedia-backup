<!--
title: Psalmien kirja - Luku 103
description: 
published: true
date: 2022-10-6T10:23:20Z
tags: bible, bible—psalms
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td><a href="/fi/Bible/Psalms/102">Psalmien kirja - Luku 102</a></td>
        <td><a href="/fi/Bible/Psalms/Index">Indeksi</a></td>
        <td><a href="/fi/Bible/Psalms/104">Psalmien kirja - Luku 104</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Daavidin virsi. Kiitä Herraa, minun sieluni, ja kaikki, mitä minussa on, hänen pyhää nimeänsä. </p>
<p id="v2"><sup><small>2</small></sup>  Kiitä Herraa, minun sieluni, äläkä unhota, mitä hyvää hän on sinulle tehnyt, </p>
<p id="v3"><sup><small>3</small></sup>  hän, joka antaa kaikki sinun syntisi anteeksi ja parantaa kaikki sinun sairautesi, </p>
<p id="v4"><sup><small>4</small></sup>  joka lunastaa sinun henkesi tuonelasta ja kruunaa sinut armolla ja laupeudella, </p>
<p id="v5"><sup><small>5</small></sup>  joka sinun halajamisesi tyydyttää hyvyydellään, niin että sinun nuoruutesi uudistuu kuin kotkan. </p>
<p id="v6"><sup><small>6</small></sup>  Herra tekee vanhurskauden ja hankkii oikeuden kaikille sorretuille. </p>
<p id="v7"><sup><small>7</small></sup>  Hän on tehnyt Moosekselle tunnetuksi tiensä, Israelin lapsille suuret tekonsa. </p>
<p id="v8"><sup><small>8</small></sup>  Laupias ja armahtavainen on Herra, pitkämielinen ja suuri armossa. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v9"><sup><small>9</small></sup>  Ei hän aina riitele eikä pidä vihaa iankaikkisesti. </p>
<p id="v10"><sup><small>10</small></sup>  Ei hän tee meille syntiemme mukaan eikä kosta meille pahain tekojemme mukaan. </p>
<p id="v11"><sup><small>11</small></sup>  Sillä niin korkealla kuin taivas on maasta, niin voimallinen on hänen armonsa niitä kohtaan, jotka häntä pelkäävät. </p>
<p id="v12"><sup><small>12</small></sup>  Niin kaukana kuin itä on lännestä, niin kauas hän siirtää meistä rikkomuksemme. </p>
<p id="v13"><sup><small>13</small></sup>  Niinkuin isä armahtaa lapsiansa, niin Herrakin armahtaa pelkääväisiänsä. <sup id="cite4"><a href="#fn4">[4]</a></sup> <sup id="cite5"><a href="#fn5">[5]</a></sup></p>
<p id="v14"><sup><small>14</small></sup>  Sillä hän tietää, minkäkaltaista tekoa me olemme: hän muistaa meidät tomuksi. <sup id="cite6"><a href="#fn6">[6]</a></sup></p>
<p id="v15"><sup><small>15</small></sup>  Ihmisen elinpäivät ovat niinkuin ruoho, hän kukoistaa niinkuin kukkanen kedolla. </p>
<p id="v16"><sup><small>16</small></sup>  Kun tuuli käy hänen ylitsensä, ei häntä enää ole, eikä hänen asuinsijansa häntä enää tunne. </p>
<p id="v17"><sup><small>17</small></sup>  Mutta Herran armo pysyy iankaikkisesta iankaikkiseen niille, jotka häntä pelkäävät, ja hänen vanhurskautensa lasten lapsille, <sup id="cite7"><a href="#fn7">[7]</a></sup></p>
<p id="v18"><sup><small>18</small></sup>  niille, jotka pitävät hänen liittonsa ja muistavat hänen käskynsä ja noudattavat niitä. </p>
<p id="v19"><sup><small>19</small></sup>  Herra on pystyttänyt istuimensa taivaisiin, ja hänen kuninkuutensa hallitsee kaikkia. </p>
<p id="v20"><sup><small>20</small></sup>  Kiittäkää Herraa, te hänen enkelinsä, te väkevät sankarit, jotka hänen käskynsä täytätte, kun kuulette hänen sanansa äänen. </p>
<p id="v21"><sup><small>21</small></sup>  Kiittäkää Herraa, kaikki hänen sotaväkensä, te hänen palvelijansa, jotka hänen tahtonsa teette. </p>
<p id="v22"><sup><small>22</small></sup>  Kiittäkää Herraa, kaikki hänen tekonsa, hänen valtakuntansa kaikissa paikoissa. Kiitä, minun sieluni, Herraa. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fi/Bible/Psalms/102">Psalmien kirja - Luku 102</a></td>
        <td><a href="/fi/Bible/Psalms/Index">Indeksi</a></td>
        <td><a href="/fi/Bible/Psalms/104">Psalmien kirja - Luku 104</a></td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 103:8 <i>Jumala on armollinen ja armollinen</i>: <a href="/fi/The_Urantia_Book/131#p2_3">U-k 131:2.3</a>. </li>
  <li id="fn2"><a href="#cite2">↑</a> 103:8,11,17 <i>Armopalvelu</i>: <a href="/fi/The_Urantia_Book/6#p3_2">U-k 6:3.2</a>.  <i>Kaikkivaltias</i>: <a href="/fi/The_Urantia_Book/142#p3_7">U-k 142:3.7</a>.  <i>Jumala iloitsee armosta</i>: <a href="/fi/The_Urantia_Book/143#p1_6">U-k 143:1.6</a>. </li>
  <li id="fn3"><a href="#cite3">↑</a> 103:8,17 <i>Jumala on armollinen</i>: <a href="/fi/The_Urantia_Book/2#p5_7">U-k 2:5.7</a>.  <i>Armoa</i>: <a href="/fi/The_Urantia_Book/131#p10_6">U-k 131:10.6</a>. </li>
  <li id="fn4"><a href="#cite4">↑</a> 103:13 <i>Isän käsite</i>: <a href="/fi/The_Urantia_Book/196#p0_2">U-k 196:0.2</a>. </li>
  <li id="fn5"><a href="#cite5">↑</a> 103:13-14 <i>Hän muistaa, että olet tomua</i>: <a href="/fi/The_Urantia_Book/148#p5_5">U-k 148:5.5</a>. </li>
  <li id="fn6"><a href="#cite6">↑</a> 103:14 <i>Hän tuntee kehyksesi: pöly</i>: <a href="/fi/The_Urantia_Book/3#p3_2">U-k 3:3.2</a>.  <i>Runkomme on tomua</i>: <a href="/fi/The_Urantia_Book/112#p7_19">U-k 112:7.19</a>. </li>
  <li id="fn7"><a href="#cite7">↑</a> 103:17 <i>Armollinen ja oikeudenmukainen lapsille</i>: <a href="/fi/The_Urantia_Book/131#p2_13">U-k 131:2.13</a>.  <i>Jumalan laupeus on ikuinen</i>: <a href="/fi/The_Urantia_Book/131#p2_4">U-k 131:2.4</a>.  <i>Hänen armonsa on ikuinen</i>: <a href="/fi/The_Urantia_Book/2#p4_1">U-k 2:4.1</a>. </li>
</ol>
</div>
