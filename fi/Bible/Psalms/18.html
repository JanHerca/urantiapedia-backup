<!--
title: Psalmien kirja - Luku 18
description: 
published: true
date: 2022-8-14T17:23:51Z
tags: 
editor: ckeditor
dateCreated: 2022-8-14T17:23:51Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/fi/Bible/Psalms/17">Psalmien kirja - Luku 17</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/fi/Bible/Psalms/Index">Indeksi</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/fi/Bible/Psalms/19">Psalmien kirja - Luku 19</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Veisuunjohtajalle; Herran palvelijan Daavidin virsi, jonka sanat hän  puhui Herralle sinä päivänä, jona Herra oli pelastanut hänet kaikkien  hänen vihollistensa vallasta ja Saulin kädestä. </p>
<p id="v2"><sup><small>2</small></sup>  Hän sanoi: Sydämestäni minä rakastan sinua, Herra, minun voimani, <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v3"><sup><small>3</small></sup>  Herra, minun kallioni, linnani ja pelastajani, minun Jumalani, vuoreni, jonka turviin minä pakenen, minun kilpeni, autuuteni sarvi ja varustukseni. </p>
<p id="v4"><sup><small>4</small></sup>  Ylistetty olkoon Herra! - niin minä huudan, ja vihollisistani minä pelastun. </p>
<p id="v5"><sup><small>5</small></sup>  Kuoleman paulat piirittivät minut, turmion virrat peljästyttivät minut. </p>
<p id="v6"><sup><small>6</small></sup>  Tuonelan paulat kietoivat minut, kuoleman ansat yllättivät minut. </p>
<p id="v7"><sup><small>7</small></sup>  Ahdistuksessani minä rukoilin Herraa ja huusin avuksi Jumalaani; hän kuuli minun ääneni temppelistänsä, ja minun huutoni hänen edessään kohosi hänen korviinsa. </p>
<p id="v8"><sup><small>8</small></sup>  Silloin maa huojui ja järisi, vuorten perustukset järkkyivät; ne horjuivat, sillä hänen vihansa syttyi. </p>
<p id="v9"><sup><small>9</small></sup>  Savu suitsusi hänen sieraimistaan, kuluttava tuli hänen suustansa, palavat hiilet hehkuivat hänestä. </p>
<p id="v10"><sup><small>10</small></sup>  Hän notkisti taivaat ja astui alas, synkkä pilvi jalkojensa alla. </p>
<p id="v11"><sup><small>11</small></sup>  Ja hän ajoi kerubin kannattamana ja lensi, ja hän liiti tuulen siivillä; <sup id="cite3"><a href="#fn3">[3]</a></sup></p>
<p id="v12"><sup><small>12</small></sup>  hän pani pimeyden verhoksensa, majaksensa yltympäri: mustat vedet, paksut pilvet. <sup id="cite4"><a href="#fn4">[4]</a></sup></p>
<p id="v13"><sup><small>13</small></sup>  Hohteesta, joka kävi hänen edellänsä, purkautuivat pilvet rakeiksi ja palaviksi hiiliksi. </p>
<p id="v14"><sup><small>14</small></sup>  Ja Herra jylisi taivaassa, Korkein antoi äänensä kaikua, tulla rakeita ja palavia hiiliä. </p>
<p id="v15"><sup><small>15</small></sup>  Hän lennätti nuolensa ja hajotti heidät, paljon salamoita ja kauhistutti heidät. </p>
<p id="v16"><sup><small>16</small></sup>  Silloin vetten syvyydet tulivat näkyviin, ja maanpiirin perustukset paljastuivat sinun nuhtelustasi, Herra, sinun vihasi hengen puuskauksesta. </p>
<p id="v17"><sup><small>17</small></sup>  Hän ojensi kätensä korkeudesta ja tarttui minuun, veti minut ylös suurista vesistä; </p>
<p id="v18"><sup><small>18</small></sup>  hän pelasti minut voimallisesta vihollisestani, minun vihamiehistäni, sillä he olivat minua väkevämmät. </p>
<p id="v19"><sup><small>19</small></sup>  He hyökkäsivät minun kimppuuni hätäni päivänä, mutta Herra tuli minun tuekseni. </p>
<p id="v20"><sup><small>20</small></sup>  Hän toi minut avaraan paikkaan, hän vapautti minut, sillä hän oli mielistynyt minuun. </p>
<p id="v21"><sup><small>21</small></sup>  Herra tekee minulle minun vanhurskauteni mukaan, minun kätteni puhtauden mukaan hän minulle maksaa. </p>
<p id="v22"><sup><small>22</small></sup>  Sillä minä olen noudattanut Herran teitä enkä ole luopunut pois Jumalastani, jumalattomuuteen. </p>
<p id="v23"><sup><small>23</small></sup>  Kaikki hänen oikeutensa ovat minun silmieni edessä, enkä minä hänen käskyjänsä syrjään sysää. </p>
<p id="v24"><sup><small>24</small></sup>  Minä olen vilpitön häntä kohtaan ja varon itseni pahoista teoista. </p>
<p id="v25"><sup><small>25</small></sup>  Sentähden Herra palkitsee minulle minun vanhurskauteni mukaan, sen mukaan kuin käteni ovat puhtaat hänen silmiensä edessä. </p>
<p id="v26"><sup><small>26</small></sup>  Hurskasta kohtaan sinä olet hurskas, nuhteetonta kohtaan nuhteeton; </p>
<p id="v27"><sup><small>27</small></sup>  puhdasta kohtaan sinä olet puhdas, mutta kieroa kohtaan nurja. </p>
<p id="v28"><sup><small>28</small></sup>  Sillä sinä pelastat nöyrän kansan, mutta ylpeät silmät sinä painat alas. </p>
<p id="v29"><sup><small>29</small></sup>  Sillä sinä annat minun lamppuni loistaa; Herra, minun Jumalani, valaisee minun pimeyteni. </p>
<p id="v30"><sup><small>30</small></sup>  Sinun avullasi minä hyökkään rosvojoukkoa vastaan; Jumalani avulla minä ryntään ylitse muurin. </p>
<p id="v31"><sup><small>31</small></sup>  Jumalan tie on nuhteeton, Herran sana tulessa koeteltu. Hän on kaikkien kilpi, jotka häneen turvaavat. </p>
<p id="v32"><sup><small>32</small></sup>  Sillä kuka muu on Jumala kuin Herra, ja kuka pelastuksen kallio, paitsi meidän Jumalamme - </p>
<p id="v33"><sup><small>33</small></sup>  se Jumala, joka minut voimalla vyöttää ja tekee minun tieni nuhteettomaksi, </p>
<p id="v34"><sup><small>34</small></sup>  tekee minun jalkani nopeiksi niinkuin peurat ja asettaa minut kukkuloilleni, </p>
<p id="v35"><sup><small>35</small></sup>  oka opettaa minun käteni sotimaan ja käsivarteni vaskijousta jännittämään! </p>
<p id="v36"><sup><small>36</small></sup>  Sinä annat minulle pelastuksen kilven, ja sinun oikea kätesi minua tukee; sinun laupeutesi tekee minut suureksi. </p>
<p id="v37"><sup><small>37</small></sup>  Sinä annat minun askeleilleni avaran tilan, ja minun jalkani eivät horju. </p>
<p id="v38"><sup><small>38</small></sup>  Minä ajan vihollisiani takaa ja saavutan heidät enkä palaja, ennenkuin teen heistä lopun; </p>
<p id="v39"><sup><small>39</small></sup>  minä murskaan heidät, niin etteivät voi nousta, he sortuvat minun jalkojeni alle. </p>
<p id="v40"><sup><small>40</small></sup>  Sinä vyötät minut voimalla sotaan, sinä painat vastustajani minun alleni. </p>
<p id="v41"><sup><small>41</small></sup>  Sinä ajat minun viholliseni pakoon, ja vihamieheni minä hukutan. </p>
<p id="v42"><sup><small>42</small></sup>  He huutavat, mutta pelastajaa ei ole, huutavat Herraa, mutta hän ei heille vastaa. </p>
<p id="v43"><sup><small>43</small></sup>  Minä survon heidät tomuksi tuuleen, viskaan heidät niinkuin loan kadulle. </p>
<p id="v44"><sup><small>44</small></sup>  Sinä pelastat minut kansan riidoista, sinä asetat minut pakanain pääksi, kansat, joita minä en tunne, palvelevat minua. </p>
<p id="v45"><sup><small>45</small></sup>  Jo korvan kuulemalta he minua tottelevat; muukalaiset matelevat minun edessäni. </p>
<p id="v46"><sup><small>46</small></sup>  Muukalaiset masentuvat ja tulevat vavisten varustuksistansa. </p>
<p id="v47"><sup><small>47</small></sup>  Herra elää! Kiitetty olkoon minun kallioni ja ylistetty minun pelastukseni Jumala, </p>
<p id="v48"><sup><small>48</small></sup>  Jumala, joka hankkii minulle koston ja saattaa kansat minun valtani alle; </p>
<p id="v49"><sup><small>49</small></sup>  sinä, joka pelastat minut vihollisistani ja korotat minut vastustajaini ylitse ja päästät minut väkivaltaisesta miehestä. </p>
<p id="v50"><sup><small>50</small></sup>  Sentähden minä ylistän sinua, Herra, kansojen keskuudessa ja veisaan sinun nimesi kiitosta, </p>
<p id="v51"><sup><small>51</small></sup>  sinun, joka annat kuninkaallesi suuren avun ja teet laupeuden voidellullesi, Daavidille ja hänen jälkeläisilleen, iankaikkisesti. </p>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 18:2 <i>Maailmojen vapauttaja</i>: <a href="/fi/The_Urantia_Book/128#p1_10">U-k 128:1.10</a>. </li>
  <li id="fn2"><a href="#cite2">↑</a> 18:2,46 <i>Pelastuksen Jumala</i>: <a href="/fi/The_Urantia_Book/2#p6_3">U-k 2:6.3</a>. </li>
  <li id="fn3"><a href="#cite3">↑</a> 18:11 <i>Pimeän painovoiman kappaleet</i>: <a href="/fi/The_Urantia_Book/14#p1_7">U-k 14:1.7</a>. </li>
  <li id="fn4"><a href="#cite4">↑</a> 18:12 <i>Rakeet</i>: <a href="/fi/The_Urantia_Book/85#p4_3">U-k 85:4.3</a>. </li>
</ol>
</div>
