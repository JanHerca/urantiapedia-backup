<!--
title: Psalmien kirja - Luku 17
description: 
published: true
date: 2022-10-6T10:23:20Z
tags: bible, bible—psalms
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td><a href="/fi/Bible/Psalms/16">Psalmien kirja - Luku 16</a></td>
        <td><a href="/fi/Bible/Psalms/Index">Indeksi</a></td>
        <td><a href="/fi/Bible/Psalms/18">Psalmien kirja - Luku 18</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Daavidin rukous. Kuule, Herra, minun oikeata asiaani, tarkkaa minun huutoani, ota korviisi minun rukoukseni, joka ei lähde petollisilta huulilta. </p>
<p id="v2"><sup><small>2</small></sup>  Sinulta tulee minulle oikeus, sinun silmäsi katsovat sitä, mikä oikein on. </p>
<p id="v3"><sup><small>3</small></sup>  Sinä koettelet minun sydäntäni, tarkkaat sitä yöllä, sinä tutkit minua, mutta et mitään löydä. Jos minä pahaa ajattelen, ei se käy suustani ulos. </p>
<p id="v4"><sup><small>4</small></sup>  Mitä ihmiset tehköötkin, sinun huultesi sanassa minä pysyn ja kavahdan väkivaltaisen teitä. </p>
<p id="v5"><sup><small>5</small></sup>  Minun askeleeni pysyvät sinun poluillasi, minun jalkani eivät horju. </p>
<p id="v6"><sup><small>6</small></sup>  Minä huudan sinua avukseni, sillä sinä vastaat minulle, Jumala; kallista korvasi minun puoleeni, kuule minun puheeni. </p>
<p id="v7"><sup><small>7</small></sup>  Osoita ihmeellinen armosi, sinä, joka pelastat vihamiesten vallasta ne, jotka turvaavat sinun oikeaan käteesi. <sup id="cite1"><a href="#fn1">[1]</a></sup></p>
<p id="v8"><sup><small>8</small></sup>  Varjele minua niinkuin silmäterää, kätke minut siipiesi suojaan </p>
<p id="v9"><sup><small>9</small></sup>  jumalattomilta, jotka tahtovat minut tuhota, verivihollisiltani, jotka minua saartavat. </p>
<p id="v10"><sup><small>10</small></sup>  He ovat sulkeneet tunnottomat sydämensä, heidän suunsa puhuu ylvästellen. </p>
<p id="v11"><sup><small>11</small></sup>  He ovat kintereillämme, he jo kiertävät meidät, he vaanivat silmillään, lyödäksensä maahan. </p>
<p id="v12"><sup><small>12</small></sup>  Hän on niinkuin saalista himoitseva leijona, niinkuin nuori leijona, joka piilossa väijyy. </p>
<p id="v13"><sup><small>13</small></sup>  Nouse, Herra, astu hänen eteensä. Paiskaa hänet maahan. Vapahda miekallasi minun sieluni jumalattomista, </p>
<p id="v14"><sup><small>14</small></sup>  kädelläsi ihmisistä, Herra, tämän maailman ihmisistä, joiden osa on tässä elämässä, joiden vatsan sinä täytät antimillasi, joiden pojat tulevat ravituiksi ja jotka jättävät yltäkylläisyytensä lapsilleen. </p>
<p id="v15"><sup><small>15</small></sup>  Mutta minä saan nähdä sinun kasvosi vanhurskaudessa, herätessäni ravita itseni sinun muotosi katselemisella. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fi/Bible/Psalms/16">Psalmien kirja - Luku 16</a></td>
        <td><a href="/fi/Bible/Psalms/Index">Indeksi</a></td>
        <td><a href="/fi/Bible/Psalms/18">Psalmien kirja - Luku 18</a></td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 17:7 <i>Rakastava ystävällisyys</i>: <a href="/fi/The_Urantia_Book/2#p5_7">U-k 2:5.7</a>. </li>
</ol>
</div>
