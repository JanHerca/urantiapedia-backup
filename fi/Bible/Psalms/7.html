<!--
title: Psalmien kirja - Luku 7
description: 
published: true
date: 2022-8-14T17:23:51Z
tags: 
editor: ckeditor
dateCreated: 2022-8-14T17:23:51Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/fi/Bible/Psalms/6">Psalmien kirja - Luku 6</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/fi/Bible/Psalms/Index">Indeksi</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/fi/Bible/Psalms/8">Psalmien kirja - Luku 8</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Daavidin virsi, jonka hän veisasi Herralle benjaminilaisen Kuusin sanojen johdosta. </p>
<p id="v2"><sup><small>2</small></sup>  Herra, minun Jumalani, sinuun minä turvaan; pelasta minut kaikista vainoojistani ja vapahda minut, </p>
<p id="v3"><sup><small>3</small></sup>  etteivät he raatelisi minua niinkuin leijona ja tempaisi pois - eikä pelastajaa olisi. </p>
<p id="v4"><sup><small>4</small></sup>  Herra, minun Jumalani, jos minä näin olen tehnyt, jos vääryys minun käsiäni tahraa, </p>
<p id="v5"><sup><small>5</small></sup>  jos olen tehnyt pahaa niille, jotka elivät rauhassa minun kanssani, tai jos olen ryöstänyt niiltä, jotka syyttä minua ahdistivat, </p>
<p id="v6"><sup><small>6</small></sup>  niin vainotkoon vihollinen minun henkeäni, saakoon minut kiinni ja polkekoon maahan minun elämäni ja painakoon minun kunniani tomuun. Sela. </p>
<p id="v7"><sup><small>7</small></sup>  Nouse, Herra, vihassasi. Kohoa minun vastustajaini raivoa vastaan ja heräjä avukseni sinä, joka sääsit tuomion. </p>
<p id="v8"><sup><small>8</small></sup>  Ympäröikööt sinua kansojen joukot, ja palaja heidän ylitsensä korkeuteen. </p>
<p id="v9"><sup><small>9</small></sup>  Herra tuomitsee kansat; auta minut oikeuteeni, Herra, minun vanhurskauteni ja viattomuuteni mukaan. </p>
<p id="v10"><sup><small>10</small></sup>  Loppukoon jumalattomain pahuus, ja vahvista vanhurskaita. Sillä sinä, joka tutkit sydämet ja munaskuut, olet vanhurskas Jumala. </p>
<p id="v11"><sup><small>11</small></sup>  Minun kilpenäni on Jumala; hän on oikeamielisten pelastaja. </p>
<p id="v12"><sup><small>12</small></sup>  Jumala on vanhurskas tuomari ja Jumala, joka vihastuu joka päivä. </p>
<p id="v13"><sup><small>13</small></sup>  Jos kääntymystä ei tule, niin hän teroittaa miekkansa, jännittää jousensa ja tähtää sillä; </p>
<p id="v14"><sup><small>14</small></sup>  hän valmistaa surma-aseet ja tekee nuolensa palaviksi. </p>
<p id="v15"><sup><small>15</small></sup>  Katso, tuo hautoo turmiota, kantaa tuhoa kohdussaan, mutta hän synnyttää pettymyksen. </p>
<p id="v16"><sup><small>16</small></sup>  Hän kaivoi haudan ja koversi sen, mutta itse hän kaatuu tekemäänsä kuoppaan. </p>
<p id="v17"><sup><small>17</small></sup>  Hänen turmionhankkeensa kääntyy hänen omaan päähänsä, ja hänen vääryytensä lankeaa hänen päälaelleen. <sup id="cite1"><a href="#fn1">[1]</a></sup></p>
<p id="v18"><sup><small>18</small></sup>  Minä kiitän Herraa hänen vanhurskaudestansa ja veisaan Herran, Korkeimman, nimen kiitosta. </p>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 7:17 <i>Most Highs</i>: <a href="/fi/The_Urantia_Book/43#p3_1">U-k 43:3.1</a>.  <i>Kaikkein Korkein</i>: <a href="/fi/The_Urantia_Book/93#p3_2">U-k 93:3.2</a>.  <i>Korkein Jumala</i>: <a href="/fi/The_Urantia_Book/93#p2_3">U-k 93:2.3</a>. </li>
</ol>
</div>
