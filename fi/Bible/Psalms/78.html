<!--
title: Psalmien kirja - Luku 78
description: 
published: true
date: 2023-11-8T20:28:17Z
tags: bible, bible—psalms
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/Psalms/77">
          <span class="mdi mdi-arrow-left-drop-circle"></span><span class="pl-2">Psalmien kirja - Luku 77</span>
        </a>
        </td>
        <td>
        <a href="/fi/Bible/Psalms/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/Psalms/79">
          <span class="pr-2">Psalmien kirja - Luku 79</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Aasafin mietevirsi. Kuuntele, kansani, minun opetustani, kallistakaa korvanne minun suuni sanoille. </p>
<p id="v2"><sup><small>2</small></sup>  Minä avaan suuni mietelmiin, tuon ilmi muinaisaikojen arvoituksia. </p>
<p id="v3"><sup><small>3</small></sup>  Mitä olemme kuulleet, minkä olemme saaneet tietää ja mitä isämme ovat meille kertoneet, </p>
<p id="v4"><sup><small>4</small></sup>  sitä me emme heidän lapsiltansa salaa, vaan me kerromme tulevalle polvelle Herran ylistettävistä teoista, hänen voimastansa ja ihmeistänsä, jotka hän on tehnyt. </p>
<p id="v5"><sup><small>5</small></sup>  Hän asetti todistuksen Jaakobiin, hän sääti Israeliin lain ja käski meidän isiemme julistaa ne lapsillensa, </p>
<p id="v6"><sup><small>6</small></sup>  että jälkipolvi saisi ne tietää, saisivat tietää vastedes syntyvät lapset, ja nekin nousisivat ja kertoisivat niistä lapsillensa. </p>
<p id="v7"><sup><small>7</small></sup>  Niin nämä panisivat uskalluksensa Jumalaan eivätkä unhottaisi Jumalan tekoja, vaan ottaisivat hänen käskyistänsä vaarin. </p>
<p id="v8"><sup><small>8</small></sup>  Ja niin ei heistä tulisi, niinkuin heidän isistänsä, kapinoitseva ja niskoitteleva polvi, sukupolvi, jonka sydän ei pysynyt lujana ja jonka henki ei pysynyt uskollisena Jumalalle. </p>
<p id="v9"><sup><small>9</small></sup>  Efraimin lapset, asestetut jousimiehet, kääntyivät pakoon taistelun päivänä. </p>
<p id="v10"><sup><small>10</small></sup>  Eivät he pitäneet Jumalan liittoa, eivät tahtoneet vaeltaa hänen lakinsa mukaan, </p>
<p id="v11"><sup><small>11</small></sup>  vaan he unhottivat hänen suuret tekonsa ja hänen ihmeensä, jotka hän heille näytti. </p>
<p id="v12"><sup><small>12</small></sup>  Heidän isiensä nähden hän ihmeitä teki Egyptin maassa, Sooanin kedolla. </p>
<p id="v13"><sup><small>13</small></sup>  Hän halkaisi meren ja vei heidät sen läpi, hän seisotti vedet roukkioksi. </p>
<p id="v14"><sup><small>14</small></sup>  Hän johdatti heitä päivän aikaan pilvellä ja tulen valolla kaiket yöt. </p>
<p id="v15"><sup><small>15</small></sup>  Hän halkoi kalliot erämaassa ja juotti heitä runsaasti, kuin syvistä vesistä. </p>
<p id="v16"><sup><small>16</small></sup>  Hän juoksutti puroja kalliosta ja vuodatti virtanaan vettä. </p>
<p id="v17"><sup><small>17</small></sup>  Yhä he kuitenkin tekivät syntiä häntä vastaan ja olivat uppiniskaisia Korkeimmalle erämaassa. <sup id="cite1"><a href="#fn1">[1]</a></sup></p>
<p id="v18"><sup><small>18</small></sup>  He kiusasivat Jumalaa sydämessänsä, vaatien ruokaa himonsa tyydyttämiseksi. </p>
<p id="v19"><sup><small>19</small></sup>  Ja he puhuivat Jumalaa vastaan sanoen: "Voikohan Jumala kattaa pöydän erämaassa? </p>
<p id="v20"><sup><small>20</small></sup>  Katso, hän kyllä kallioon iski, ja vedet vuotivat ja purot tulvivat; mutta voiko hän antaa myös leipää tai hankkia kansallensa lihaa?" </p>
<p id="v21"><sup><small>21</small></sup>  Sentähden Herra, kun hän sen kuuli, julmistui; ja tuli syttyi Jaakobissa, ja Israelia vastaan nousi viha, </p>
<p id="v22"><sup><small>22</small></sup>  koska he eivät uskoneet Jumalaan eivätkä luottaneet hänen apuunsa. </p>
<p id="v23"><sup><small>23</small></sup>  Hän käski pilviä korkeudessa ja avasi taivaan ovet; </p>
<p id="v24"><sup><small>24</small></sup>  hän satoi heille ruuaksi mannaa, hän antoi heille taivaan viljaa. </p>
<p id="v25"><sup><small>25</small></sup>  Ihmiset söivät enkelien leipää; hän lähetti heille evästä yllin kyllin. </p>
<p id="v26"><sup><small>26</small></sup>  Hän nosti taivaalle itätuulen ja ajoi voimallaan esiin etelätuulen; </p>
<p id="v27"><sup><small>27</small></sup>  hän antoi sataa heille lihaa kuin tomua, siivekkäitä lintuja kuin meren hiekkaa; </p>
<p id="v28"><sup><small>28</small></sup>  hän pudotti ne leirinsä keskeen, yltympäri asuntonsa. </p>
<p id="v29"><sup><small>29</small></sup>  Niin he söivät ja tulivat kylläisiksi; mitä he olivat himoinneet, sitä hän salli heidän saada. </p>
<p id="v30"><sup><small>30</small></sup>  Eivät olleet he vielä himoansa tyydyttäneet, ja ruoka oli vielä heidän suussaan, </p>
<p id="v31"><sup><small>31</small></sup>  kun heitä vastaan jo nousi Jumalan viha: hän tappoi heidän voimakkaimpansa ja kaatoi maahan Israelin nuoret miehet. </p>
<p id="v32"><sup><small>32</small></sup>  Mutta sittenkin he yhä vielä tekivät syntiä eivätkä uskoneet hänen ihmeitänsä. </p>
<p id="v33"><sup><small>33</small></sup>  Sentähden hän lopetti heidän päivänsä niinkuin tuulahduksen, antoi heidän vuottensa päättyä äkilliseen perikatoon. </p>
<p id="v34"><sup><small>34</small></sup>  Kun hän surmasi heitä, kysyivät he häntä, kääntyivät ja etsivät Jumalaa. </p>
<p id="v35"><sup><small>35</small></sup>  He muistivat, että Jumala oli heidän kallionsa, ja että Jumala, Korkein, oli heidän lunastajansa. </p>
<p id="v36"><sup><small>36</small></sup>  Mutta he pettivät häntä suullaan ja valhettelivat hänelle kielellänsä; <sup id="cite2"><a href="#fn2">[2]</a></sup></p>
<p id="v37"><sup><small>37</small></sup>  sillä heidän sydämensä ei ollut vakaa häntä kohtaan, eivätkä he olleet uskolliset hänen liitossansa. </p>
<p id="v38"><sup><small>38</small></sup>  Mutta hän on laupias, antaa anteeksi rikkomukset eikä tahdo hukuttaa. Sentähden hän usein kääntyi vihastansa eikä antanut kaiken kiivautensa nousta. </p>
<p id="v39"><sup><small>39</small></sup>  Sillä hän muisti, että he ovat liha, tuulahdus, joka menee eikä enää palaja. </p>
<p id="v40"><sup><small>40</small></sup>  Kuinka usein he niskoittelivat häntä vastaan korvessa ja murehduttivat hänen mielensä erämaassa! </p>
<p id="v41"><sup><small>41</small></sup>  Ja yhä edelleen he kiusasivat Jumalaa ja vihoittivat Israelin Pyhän. </p>
<p id="v42"><sup><small>42</small></sup>  He eivät muistaneet hänen kättänsä, eivät sitä päivää, jona hän päästi heidät ahdistajasta, </p>
<p id="v43"><sup><small>43</small></sup>  jona hän teki tunnustekonsa Egyptissä ja ihmeensä Sooanin kedolla, </p>
<p id="v44"><sup><small>44</small></sup>  muutti heidän virtansa vereksi, niin etteivät he voineet vesiojistaan juoda; </p>
<p id="v45"><sup><small>45</small></sup>  lähetti heidän sekaansa paarmoja, jotka heitä söivät, ja sammakoita, jotka tuottivat heille häviötä; </p>
<p id="v46"><sup><small>46</small></sup>  antoi heidän satonsa tuhosirkoille ja heinäsirkoille heidän vaivannäkönsä; </p>
<p id="v47"><sup><small>47</small></sup>  hävitti rakeilla heidän viiniköynnöksensä ja raekivillä heidän metsäviikunapuunsa; </p>
<p id="v48"><sup><small>48</small></sup>  antoi heidän karjansa alttiiksi rakeille ja heidän laumansa salamoille. </p>
<p id="v49"><sup><small>49</small></sup>  Hän lähetti heitä vastaan vihansa hehkun, kiivastuksen, vihastuksen ja ahdistuksen, parven pahoja enkeleitä. </p>
<p id="v50"><sup><small>50</small></sup>  Hän raivasi tien vihallensa, ei säästänyt heidän sielujansa kuolemasta, vaan antoi heidän henkensä ruton valtaan. </p>
<p id="v51"><sup><small>51</small></sup>  Hän surmasi kaikki esikoiset Egyptistä, miehuuden ensimmäiset Haamin majoista. </p>
<p id="v52"><sup><small>52</small></sup>  Mutta kansansa hän pani liikkeelle kuin lampaat ja johdatti heitä erämaassa kuin laumaa. </p>
<p id="v53"><sup><small>53</small></sup>  Hän johti heitä turvallisesti, heidän ei tarvinnut peljätä; mutta heidän vihollisensa peitti meri. </p>
<p id="v54"><sup><small>54</small></sup>  Ja hän vei heidät pyhälle alueellensa, vuorelle, jonka hänen oikea kätensä oli hankkinut. </p>
<p id="v55"><sup><small>55</small></sup>  Hän karkoitti pakanat pois heidän tieltänsä, jakoi ne heille arvalla perintöosaksi ja antoi Israelin sukukuntain asua niiden majoissa. </p>
<p id="v56"><sup><small>56</small></sup>  Mutta niskoittelullaan he kiusasivat Jumalaa, Korkeinta, eivätkä ottaneet hänen todistuksistansa vaaria, </p>
<p id="v57"><sup><small>57</small></sup>  vaan luopuivat pois ja olivat uskottomia isiensä lailla, kävivät kelvottomiksi kuin veltto jousi. </p>
<p id="v58"><sup><small>58</small></sup>  He vihoittivat hänet uhrikukkuloillansa ja herättivät hänen kiivautensa epäjumaliensa kuvilla. </p>
<p id="v59"><sup><small>59</small></sup>  Jumala kuuli sen ja julmistui, ja hän hylkäsi Israelin peräti. </p>
<p id="v60"><sup><small>60</small></sup>  Hän hylkäsi asumuksensa Siilossa, majan, jonka hän oli pystyttänyt ihmisten keskelle. </p>
<p id="v61"><sup><small>61</small></sup>  Hän salli väkevyytensä joutua vankeuteen ja kunniansa vihollisten käsiin. </p>
<p id="v62"><sup><small>62</small></sup>  Hän antoi kansansa alttiiksi miekalle ja julmistui perintöosaansa. </p>
<p id="v63"><sup><small>63</small></sup>  Heidän nuorukaisensa kulutti tuli, ja heidän neitsyensä jäivät häälauluja vaille. </p>
<p id="v64"><sup><small>64</small></sup>  Heidän pappinsa kaatuivat miekkaan, eivätkä heidän leskensä voineet itkuja itkeä. </p>
<p id="v65"><sup><small>65</small></sup>  Silloin Herra heräsi niinkuin nukkuja, niinkuin viinin voittama sankari. </p>
<p id="v66"><sup><small>66</small></sup>  Hän löi vihollisensa pakoon, tuotti heille ikuisen häpeän. </p>
<p id="v67"><sup><small>67</small></sup>  Hän hylkäsi myös Joosefin majan eikä valinnut Efraimin sukukuntaa, </p>
<p id="v68"><sup><small>68</small></sup>  vaan valitsi Juudan sukukunnan, Siionin vuoren, jota hän rakastaa. </p>
<p id="v69"><sup><small>69</small></sup>  Ja hän rakensi pyhäkkönsä korkeuksien tasalle, rakensi sen kuin maan, jonka hän on perustanut ikiajoiksi. </p>
<p id="v70"><sup><small>70</small></sup>  Hän valitsi Daavidin, palvelijansa, ja otti hänet lammastarhoista. </p>
<p id="v71"><sup><small>71</small></sup>  Hän toi hänet imettäväisten lammasten jäljestä kaitsemaan kansaansa, Jaakobia, ja Israelia, perintöosaansa. </p>
<p id="v72"><sup><small>72</small></sup>  Ja Daavid kaitsi heitä vilpittömin sydämin ja johti heitä taitavalla kädellä. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/Psalms/77">
          <span class="mdi mdi-arrow-left-drop-circle"></span><span class="pl-2">Psalmien kirja - Luku 77</span>
        </a>
        </td>
        <td>
        <a href="/fi/Bible/Psalms/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/Psalms/79">
          <span class="pr-2">Psalmien kirja - Luku 79</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 78:17,35,56 <i>Kaikkein Korkein</i>: <a href="/fi/The_Urantia_Book/93#p3_2">U-k 93:3.2</a>.  <i>Korkein Jumala</i>: <a href="/fi/The_Urantia_Book/93#p2_3">U-k 93:2.3</a>.  <i>Most Highs</i>: <a href="/fi/The_Urantia_Book/43#p3_1">U-k 43:3.1</a>. </li>
  <li id="fn2"><a href="#cite2">↑</a> 78:36 <i>Imartele huulilla</i>: <a href="/fi/The_Urantia_Book/149#p6_12">U-k 149:6.12</a>. </li>
</ol>
</div>
