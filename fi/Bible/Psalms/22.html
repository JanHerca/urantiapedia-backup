<!--
title: Psalmien kirja - Luku 22
description: 
published: true
date: 2022-8-14T17:23:51Z
tags: 
editor: ckeditor
dateCreated: 2022-8-14T17:23:51Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/fi/Bible/Psalms/21">Psalmien kirja - Luku 21</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/fi/Bible/Psalms/Index">Indeksi</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/fi/Bible/Psalms/23">Psalmien kirja - Luku 23</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Veisuunjohtajalle; veisataan kuin: "Aamuruskon peura"; Daavidin virsi. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Jumalani, Jumalani, miksi minut hylkäsit? Miksi olet kaukana, et auta minua, et kuule valitukseni sanoja? </p>
<p id="v3"><sup><small>3</small></sup>  Jumalani, minä huudan päivällä, mutta sinä et vastaa, ja yöllä, enkä voi vaieta. </p>
<p id="v4"><sup><small>4</small></sup>  Ja kuitenkin sinä olet Pyhä, jonka istuin on Israelin kiitosvirtten keskellä. </p>
<p id="v5"><sup><small>5</small></sup>  Meidän isämme luottivat sinuun, he luottivat, ja sinä pelastit heidät. </p>
<p id="v6"><sup><small>6</small></sup>  He huusivat sinua ja pelastuivat; he luottivat sinuun eivätkä tulleet häpeään. </p>
<p id="v7"><sup><small>7</small></sup>  Mutta minä olen mato enkä ihminen, ihmisten pilkka ja kansan hylky. </p>
<p id="v8"><sup><small>8</small></sup>  Kaikki, jotka minut näkevät, pilkkaavat minua, levittelevät suutansa, nyökyttävät ilkkuen päätään: </p>
<p id="v9"><sup><small>9</small></sup>  Jätä asiasi Herran haltuun. Hän vapahtakoon hänet, hän pelastakoon hänet, koska on häneen mielistynyt. </p>
<p id="v10"><sup><small>10</small></sup>  Sinähän vedit minut äitini kohdusta, sinä annoit minun olla turvassa äitini rinnoilla; </p>
<p id="v11"><sup><small>11</small></sup>  sinun huomaasi minä olen jätetty syntymästäni saakka, sinä olet minun Jumalani hamasta äitini kohdusta. </p>
<p id="v12"><sup><small>12</small></sup>  Älä ole minusta kaukana, sillä ahdistus on läsnä, eikä auttajaa ole. </p>
<p id="v13"><sup><small>13</small></sup>  Minua saartavat väkevät sonnit, Baasanin härät piirittävät minut, </p>
<p id="v14"><sup><small>14</small></sup>  avaavat kitansa minua vastaan, niinkuin raatelevat, kiljuvat leijonat. </p>
<p id="v15"><sup><small>15</small></sup>  Niinkuin vesi minä olen maahan vuodatettu; kaikki minun luuni ovat irti toisistansa; minun sydämeni on niinkuin vaha, se on sulanut minun rinnassani. </p>
<p id="v16"><sup><small>16</small></sup>  Minun voimani on kuivettunut kuin saviastian siru, ja kieleni tarttuu suuni lakeen, ja sinä lasket minut alas kuoleman tomuun. </p>
<p id="v17"><sup><small>17</small></sup>  Sillä koirat minua piirittävät, pahain parvi saartaa minut, minun käteni ja jalkani, niinkuin jalopeurat. </p>
<p id="v18"><sup><small>18</small></sup>  Minä voin lukea kaikki luuni; he katselevat minua ilkkuen; <sup id="cite5"><a href="#fn5">[5]</a></sup></p>
<p id="v19"><sup><small>19</small></sup>  he jakavat keskenänsä minun vaatteeni ja heittävät minun puvustani arpaa. </p>
<p id="v20"><sup><small>20</small></sup>  Mutta sinä, Herra, älä ole kaukana, sinä, minun väkevyyteni, riennä avukseni. </p>
<p id="v21"><sup><small>21</small></sup>  Vapahda minun sieluni miekasta, minun ainokaiseni koirain kynsistä. </p>
<p id="v22"><sup><small>22</small></sup>  Pelasta minut jalopeuran kidasta, villihärkäin sarvista - vastaa minulle. </p>
<p id="v23"><sup><small>23</small></sup>  Minä julistan sinun nimeäsi veljilleni, ylistän sinua seurakunnan keskellä. <sup id="cite2"><a href="#fn2">[2]</a></sup></p>
<p id="v24"><sup><small>24</small></sup>  Te, jotka pelkäätte Herraa, ylistäkää häntä. Kunnioittakaa häntä, kaikki Jaakobin siemen, kaikki Israelin siemen, peljätkää häntä. </p>
<p id="v25"><sup><small>25</small></sup>  Sillä hän ei halveksi kurjan kärsimystä, ei katso sitä ylen, eikä kätke häneltä kasvojansa, vaan kuulee hänen avuksihuutonsa. </p>
<p id="v26"><sup><small>26</small></sup>  Sinusta on minun ylistyslauluni suuressa seurakunnassa; minä täytän lupaukseni häntä pelkääväisten edessä. </p>
<p id="v27"><sup><small>27</small></sup>  Nöyrät saavat syödä ja tulevat ravituiksi; ne, jotka etsivät Herraa, ylistävät häntä. Teidän sydämenne on elävä iankaikkisesti. <sup id="cite3"><a href="#fn3">[3]</a></sup></p>
<p id="v28"><sup><small>28</small></sup>  Kaikki maan ääret muistavat tämän ja palajavat Herran tykö; kaikki pakanain sukukunnat kumartavat häntä; <sup id="cite4"><a href="#fn4">[4]</a></sup></p>
<p id="v29"><sup><small>29</small></sup>  sillä Herran on kuninkuus, ja hän on hallitseva pakanoita. </p>
<p id="v30"><sup><small>30</small></sup>  Kaikki maan mahtavat syövät ja kumartavat; hänen edessään polvistuvat kaikki, jotka mullan alle astuvat eivätkä voi elossa pysyä. </p>
<p id="v31"><sup><small>31</small></sup>  Jälkeentulevaiset palvelevat häntä, tuleville polville kerrotaan Herrasta. </p>
<p id="v32"><sup><small>32</small></sup>  He tulevat ja julistavat vastedes syntyvälle kansalle hänen vanhurskauttaan, että hän on tämän tehnyt. </p>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 22:1 <i>Jumalani, miksi hylkäät minut</i>: <a href="/fi/The_Urantia_Book/187#p5_2">U-k 187:5.2</a>.  <i>Jumalani, miksi hylkäät minut</i>: <a href="/fi/The_Urantia_Book/187#p5_2">U-k 187:5.2</a>. </li>
  <li id="fn2"><a href="#cite2">↑</a> 22:23 <i>Pelon merkitykset</i>: <a href="/fi/The_Urantia_Book/149#p6_3">U-k 149:6.3</a>. </li>
  <li id="fn3"><a href="#cite3">↑</a> 22:27 <i>Juutalaiset näkivät Jumalan kaikkien kuninkaana</i>: <a href="/fi/The_Urantia_Book/141#p4_1">U-k 141:4.1</a>. </li>
  <li id="fn4"><a href="#cite4">↑</a> 22:28 <i>Valtakunta nykyisenä todellisuutena</i>: <a href="/fi/The_Urantia_Book/170#p1_2">U-k 170:1.2</a>.  <i>Jumala hallitsee kansoja</i>: <a href="/fi/The_Urantia_Book/131#p2_5">U-k 131:2.5</a>. </li>
  <li id="fn5"><a href="#cite5">↑</a> 22:18 <i>Jeesuksen vaatteiden jakaminen</i>: <a href="/fi/The_Urantia_Book/187#p2_8">U-k 187:2.8</a>. </li>
</ol>
</div>
