<!--
title: Psalmien kirja - Luku 76
description: 
published: true
date: 2022-8-14T17:23:51Z
tags: 
editor: ckeditor
dateCreated: 2022-8-14T17:23:51Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/fi/Bible/Psalms/75">Psalmien kirja - Luku 75</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/fi/Bible/Psalms/Index">Indeksi</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/fi/Bible/Psalms/77">Psalmien kirja - Luku 77</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Veisuunjohtajalle; kielisoittimilla; virsi; Aasafin laulu. </p>
<p id="v2"><sup><small>2</small></sup>  Jumala on tunnettu Juudassa, hänen nimensä on suuri Israelissa; </p>
<p id="v3"><sup><small>3</small></sup>  Saalemissa on hänen majansa ja hänen asumuksensa Siionissa. </p>
<p id="v4"><sup><small>4</small></sup>  Siellä hän mursi jousen salamat, kilven ja miekan ja sodan. Sela. </p>
<p id="v5"><sup><small>5</small></sup>  Kirkkaudessa, valtasuuruudessa sinä tulit voittosaaliin vuorilta. </p>
<p id="v6"><sup><small>6</small></sup>  Urhoollisilta ryöstettiin aseet, he uupuivat uneen; kaikkien sankarien kädet herposivat. </p>
<p id="v7"><sup><small>7</small></sup>  Sinun nuhtelustasi, Jaakobin Jumala, vaipuivat raskaaseen uneen vaunut ja hevoset. </p>
<p id="v8"><sup><small>8</small></sup>  Sinä olet peljättävä, kuka kestää sinun edessäsi, kun sinä vihastut? </p>
<p id="v9"><sup><small>9</small></sup>  Taivaasta sinä annoit tuomiosi kuulua; maa peljästyi ja vaikeni, </p>
<p id="v10"><sup><small>10</small></sup>  kun Jumala nousi tuomiolle vapahtaakseen kaikki maan nöyrät. Sela. </p>
<p id="v11"><sup><small>11</small></sup>  Sillä ihmisten viha tulee sinulle ylistykseksi: sinä vyöttäydyt vihan ylenpalttisuuteen. </p>
<p id="v12"><sup><small>12</small></sup>  Tehkää lupauksia ja täyttäkää ne Herralle, Jumalallenne. Kaikki hänen ympärillään asuvaiset tuokoot lahjoja Peljättävälle, </p>
<p id="v13"><sup><small>13</small></sup>  joka nöyryyttää ruhtinaitten rohkeuden ja joka on peljättävä maan kuninkaille. </p>
