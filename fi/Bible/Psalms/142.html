<!--
title: Psalmien kirja - Luku 142
description: 
published: true
date: 2022-8-14T17:23:51Z
tags: 
editor: ckeditor
dateCreated: 2022-8-14T17:23:51Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/fi/Bible/Psalms/141">Psalmien kirja - Luku 141</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/fi/Bible/Psalms/Index">Indeksi</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/fi/Bible/Psalms/143">Psalmien kirja - Luku 143</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Daavidin mietevirsi, hänen ollessaan luolassa; rukous. </p>
<p id="v2"><sup><small>2</small></sup>  Minä korotan ääneni ja huudan Herraa, minä korotan ääneni ja rukoilen Herralta armoa. </p>
<p id="v3"><sup><small>3</small></sup>  Minä vuodatan hänen eteensä valitukseni, kerron hänelle ahdistukseni. </p>
<p id="v4"><sup><small>4</small></sup>  Kun minun henkeni minussa nääntyy, niin sinä tunnet minun tieni. Polulle, jota minä käyn, he ovat virittäneet paulan minun eteeni. </p>
<p id="v5"><sup><small>5</small></sup>  Katso minun oikealle puolelleni ja näe: ei kukaan minua tunne. Ei ole minulla pakopaikkaa, ei kukaan minun sielustani välitä. </p>
<p id="v6"><sup><small>6</small></sup>  Minä huudan sinun puoleesi, Herra; minä sanon: Sinä olet minun turvani, minun osani elävien maassa. </p>
<p id="v7"><sup><small>7</small></sup>  Tarkkaa minun huutoani, sillä minä olen sangen viheliäinen, pelasta minut vainoojistani, sillä he ovat minua väkevämmät. </p>
<p id="v8"><sup><small>8</small></sup>  Vie minun sieluni ulos vankeudesta kiittämään sinun nimeäsi. Vanhurskaat kokoontuvat minun ympärilleni, kun sinä minulle hyvin teet. </p>
