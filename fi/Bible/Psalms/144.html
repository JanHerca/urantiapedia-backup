<!--
title: Psalmien kirja - Luku 144
description: 
published: true
date: 2022-10-6T10:23:20Z
tags: bible, bible—psalms
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td><a href="/fi/Bible/Psalms/143">Psalmien kirja - Luku 143</a></td>
        <td><a href="/fi/Bible/Psalms/Index">Indeksi</a></td>
        <td><a href="/fi/Bible/Psalms/145">Psalmien kirja - Luku 145</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Daavidin virsi. Kiitetty olkoon Herra, minun kallioni, joka opettaa minun käteni taistelemaan, minun sormeni sotimaan, </p>
<p id="v2"><sup><small>2</small></sup>  hän, joka antaa minulle armon; minun linnani, varustukseni ja pelastajani, minun kilpeni, jonka turviin minä pakenen, hän, joka laskee kansani minun valtani alle. </p>
<p id="v3"><sup><small>3</small></sup>  Herra, mikä on ihminen, että hänestä lukua pidät, mikä ihmislapsi, että häntä ajattelet! </p>
<p id="v4"><sup><small>4</small></sup>  Ihminen on kuin tuulen henkäys, hänen päivänsä niinkuin pakeneva varjo. </p>
<p id="v5"><sup><small>5</small></sup>  Herra, notkista taivaasi ja astu alas, kosketa vuoria, niin että ne suitsuavat. </p>
<p id="v6"><sup><small>6</small></sup>  Iske salamoita ja hajota heidät, lennätä nuolesi ja kauhistuta heidät. </p>
<p id="v7"><sup><small>7</small></sup>  Ojenna kätesi korkeudesta, tempaa ja pelasta minut suurista vesistä, muukalaisten kädestä, </p>
<p id="v8"><sup><small>8</small></sup>  joiden suu puhuu vilppiä ja joiden oikea käsi on valheen käsi! </p>
<p id="v9"><sup><small>9</small></sup>  Jumala, minä veisaan sinulle uuden virren, soitan sinulle kymmenkielisellä harpulla, </p>
<p id="v10"><sup><small>10</small></sup>  sinulle, joka annat kuninkaille voiton ja tempaat palvelijasi Daavidin turvaan pahalta miekalta. </p>
<p id="v11"><sup><small>11</small></sup>  Tempaa ja pelasta minut muukalaisten käsistä, joiden suu puhuu vilppiä ja joiden oikea käsi on valheen käsi. </p>
<p id="v12"><sup><small>12</small></sup>  Niin meidän poikamme ovat nuoruudessaan kuin korkealle kohoavat kasvit, tyttäremme kuin temppelin veistetyt kulmapatsaat; </p>
<p id="v13"><sup><small>13</small></sup>  meidän aittamme ovat täynnä, ja antavat kaikkinaista viljaa, meidän lampaamme lisääntyvät laitumillamme tuhansin ja kymmenin tuhansin; </p>
<p id="v14"><sup><small>14</small></sup>  meidän härkiemme kuormat ovat runsaat, ei ole aukkoa muurissa, ei ole pakolaista, ei kuulu valitushuutoa kaduillamme. </p>
<p id="v15"><sup><small>15</small></sup>  Autuas se kansa, jolle näin käy, autuas se kansa, jonka Jumala Herra on! </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fi/Bible/Psalms/143">Psalmien kirja - Luku 143</a></td>
        <td><a href="/fi/Bible/Psalms/Index">Indeksi</a></td>
        <td><a href="/fi/Bible/Psalms/145">Psalmien kirja - Luku 145</a></td>
      </tr>
    </tbody>
  </table>
</figure>
