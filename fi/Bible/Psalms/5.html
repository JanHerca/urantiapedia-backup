<!--
title: Psalmien kirja - Luku 5
description: 
published: true
date: 2022-8-14T17:23:51Z
tags: 
editor: ckeditor
dateCreated: 2022-8-14T17:23:51Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/fi/Bible/Psalms/4">Psalmien kirja - Luku 4</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/fi/Bible/Psalms/Index">Indeksi</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/fi/Bible/Psalms/6">Psalmien kirja - Luku 6</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Veisuunjohtajalle; huilusoittimilla; Daavidin virsi. </p>
<p id="v2"><sup><small>2</small></sup>  Ota korviisi minun sanani, Herra, huomaa huokaukseni. </p>
<p id="v3"><sup><small>3</small></sup>  Kuuntele huutoni ääntä, minun kuninkaani ja Jumalani, sillä sinua minä rukoilen. </p>
<p id="v4"><sup><small>4</small></sup>  Herra, varhain sinä kuulet minun ääneni, varhain minä valmistan sinulle uhrin ja odotan. </p>
<p id="v5"><sup><small>5</small></sup>  Sillä sinä et ole se Jumala, jolle jumalattomuus kelpaa. Paha ei saa asua sinun tykönäsi. </p>
<p id="v6"><sup><small>6</small></sup>  Ylvästelijät eivät kestä sinun silmiesi edessä; sinä vihaat kaikkia väärintekijöitä. </p>
<p id="v7"><sup><small>7</small></sup>  Sinä hukutat valheen puhujat; murhamiehet ja viekkaat ovat Herralle kauhistus. </p>
<p id="v8"><sup><small>8</small></sup>  Mutta minä saan sinun suuresta armostasi tulla sinun huoneeseesi, saan kumartaa sinun pyhään temppeliisi päin sinun pelvossasi. </p>
<p id="v9"><sup><small>9</small></sup>  Herra, johdata minua vanhurskaudessasi minun vihamiesteni tähden, tasoita tiesi minun eteeni. <sup id="cite1"><a href="#fn1">[1]</a></sup></p>
<p id="v10"><sup><small>10</small></sup>  Sillä heidän suussaan ei ole luotettavaa sanaa, heidän sisimpänsä on turmiota täynnä, heidän kurkkunsa on avoin hauta, kielellänsä he liukkaasti liehakoivat. </p>
<p id="v11"><sup><small>11</small></sup>  Tuomitse, Jumala, heidät syyllisiksi, rauetkoon heidän hankkeensa. Kukista heidät heidän rikostensa paljouden tähden, sillä he niskoittelevat sinua vastaan. </p>
<p id="v12"><sup><small>12</small></sup>  Ja iloitkoot kaikki, jotka sinuun turvaavat, ja riemuitkoot iankaikkisesti. Suojele heitä, että sinussa iloitsisivat ne, jotka rakastavat sinun nimeäsi. </p>
<p id="v13"><sup><small>13</small></sup>  Sillä sinä, Herra, siunaat vanhurskasta, sinä suojaat häntä armollasi niinkuin kilvellä. </p>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 5:9 <i>Imartele huulilla</i>: <a href="/fi/The_Urantia_Book/149#p6_12">U-k 149:6.12</a>. </li>
</ol>
</div>
