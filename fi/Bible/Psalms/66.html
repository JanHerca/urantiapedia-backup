<!--
title: Psalmien kirja - Luku 66
description: 
published: true
date: 2022-8-14T17:23:51Z
tags: 
editor: ckeditor
dateCreated: 2022-8-14T17:23:51Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/fi/Bible/Psalms/65">Psalmien kirja - Luku 65</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/fi/Bible/Psalms/Index">Indeksi</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/fi/Bible/Psalms/67">Psalmien kirja - Luku 67</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Veisuunjohtajalle; laulu, virsi. Kohottakaa Jumalalle riemuhuuto, kaikki maa, <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  veisatkaa hänen nimensä kunniaa, antakaa hänelle kunnia ja ylistys. </p>
<p id="v3"><sup><small>3</small></sup>  Sanokaa Jumalalle: "Kuinka peljättävät ovat sinun tekosi!" Sinun suuren voimasi tähden sinun vihollisesi matelevat sinun edessäsi. </p>
<p id="v4"><sup><small>4</small></sup>  Kaikki maa kumartakoon sinua ja veisatkoon sinun kiitostasi, veisatkoon sinun nimesi kiitosta. Sela. </p>
<p id="v5"><sup><small>5</small></sup>  Tulkaa ja katsokaa Jumalan töitä: hän on peljättävä teoissansa ihmisten lapsia kohtaan. </p>
<p id="v6"><sup><small>6</small></sup>  Meren hän muutti kuivaksi maaksi, jalkaisin käytiin virran poikki; silloin me iloitsimme hänestä. </p>
<p id="v7"><sup><small>7</small></sup>  Hän hallitsee voimallansa iankaikkisesti, hänen silmänsä vartioitsevat kansoja; niskoittelijat älkööt nostako päätänsä. Sela. <sup id="cite2"><a href="#fn2">[2]</a></sup></p>
<p id="v8"><sup><small>8</small></sup>  Kiittäkää, te kansat, meidän Jumalaamme, korkealle kaiuttakaa hänen ylistystänsä. </p>
<p id="v9"><sup><small>9</small></sup>  Hän antaa meidän sielullemme elämän eikä salli meidän jalkamme horjua. </p>
<p id="v10"><sup><small>10</small></sup>  Sillä sinä, Jumala, olet koetellut meitä, olet sulattanut meitä, niinkuin hopea sulatetaan. </p>
<p id="v11"><sup><small>11</small></sup>  Sinä veit meidät verkkoon, panit kuorman meidän lanteillemme. </p>
<p id="v12"><sup><small>12</small></sup>  Sinä annoit ihmisten ajaa päämme päällitse, me jouduimme tuleen ja veteen. Mutta sinä veit meidät yltäkylläisyyteen. </p>
<p id="v13"><sup><small>13</small></sup>  Minä tuon sinun huoneeseesi polttouhreja, täytän sinulle lupaukseni, </p>
<p id="v14"><sup><small>14</small></sup>  joihin minun huuleni avautuivat ja jotka minun suuni hädässäni lausui. </p>
<p id="v15"><sup><small>15</small></sup>  Lihavat polttouhrit minä sinulle uhraan ynnä oinasten uhrituoksun; minä uhraan sinulle härkiä ja kauriita. Sela. </p>
<p id="v16"><sup><small>16</small></sup>  Tulkaa, kuulkaa, niin minä kerron teille, kaikki te Jumalaa pelkääväiset, mitä hän on minun sielulleni tehnyt. </p>
<p id="v17"><sup><small>17</small></sup>  Häntä minä suullani huusin, ja ylistys tuli minun kielelleni. </p>
<p id="v18"><sup><small>18</small></sup>  Jos minulla olisi vääryys sydämessäni, ei Herra minua kuulisi. <sup id="cite3"><a href="#fn3">[3]</a></sup></p>
<p id="v19"><sup><small>19</small></sup>  Mutta Jumala kuuli minua ja otti vaarin minun rukoukseni äänestä. </p>
<p id="v20"><sup><small>20</small></sup>  Kiitetty olkoon Jumala, joka ei hyljännyt minun rukoustani eikä ottanut minulta pois armoansa. </p>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 66:1-2 <i>Taivaalliset muusikot</i>: <a href="/fi/The_Urantia_Book/44#p0_5">U-k 44:0.5</a>. </li>
  <li id="fn2"><a href="#cite2">↑</a> 66:7 <i>Valtakunta nykyisenä todellisuutena</i>: <a href="/fi/The_Urantia_Book/170#p1_2">U-k 170:1.2</a>. </li>
  <li id="fn3"><a href="#cite3">↑</a> 66:18 <i>Jumala ei kuule vääryyttä</i>: <a href="/fi/The_Urantia_Book/131#p2_8">U-k 131:2.8</a>. </li>
</ol>
</div>
