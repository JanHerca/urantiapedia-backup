<!--
title: Psalmien kirja - Luku 107
description: 
published: true
date: 2023-11-8T20:28:17Z
tags: bible, bible—psalms
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/Psalms/106">
          <span class="mdi mdi-arrow-left-drop-circle"></span><span class="pl-2">Psalmien kirja - Luku 106</span>
        </a>
        </td>
        <td>
        <a href="/fi/Bible/Psalms/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/Psalms/108">
          <span class="pr-2">Psalmien kirja - Luku 108</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Kiittäkää Herraa, sillä hän on hyvä, sillä hänen armonsa pysyy iankaikkisesti. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Niin sanokoot Herran lunastetut, jotka hän on lunastanut ahdistuksen alta </p>
<p id="v3"><sup><small>3</small></sup>  ja koonnut pakanamaista, idästä ja lännestä, pohjoisesta ja meren puolelta. </p>
<p id="v4"><sup><small>4</small></sup>  He harhailivat erämaassa, autiossa, tiettömässä maassa, löytämättä asuttua kaupunkia. </p>
<p id="v5"><sup><small>5</small></sup>  Heidän oli nälkä ja jano, heidän sielunsa nääntyi heissä. </p>
<p id="v6"><sup><small>6</small></sup>  Mutta hädässänsä he huusivat Herraa, ja hän pelasti heidät heidän ahdistuksistaan. </p>
<p id="v7"><sup><small>7</small></sup>  Ja hän ohjasi heidät oikealle tielle, niin että he pääsivät asuttuun kaupunkiin. </p>
<p id="v8"><sup><small>8</small></sup>  Kiittäkööt he Herraa hänen armostansa, hänen ihmeellisistä teoistaan ihmislapsia kohtaan. <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v9"><sup><small>9</small></sup>  Sillä hän ravitsee nääntyvän sielun ja täyttää nälkäisen sielun hyvyydellä. </p>
<p id="v10"><sup><small>10</small></sup>  He istuivat pimeydessä ja synkeydessä, vangittuina kurjuuteen ja rautoihin, </p>
<p id="v11"><sup><small>11</small></sup>  koska olivat niskoitelleet Jumalan käskyjä vastaan ja katsoneet halvaksi Korkeimman neuvon. </p>
<p id="v12"><sup><small>12</small></sup>  Hän masensi heidän sydämensä kärsimyksellä; he sortuivat, eikä ollut auttajaa. </p>
<p id="v13"><sup><small>13</small></sup>  Mutta hädässänsä he huusivat Herraa, ja hän pelasti heidät heidän ahdistuksistaan. </p>
<p id="v14"><sup><small>14</small></sup>  Hän vei heidät ulos pimeydestä ja synkeydestä, hän katkaisi heidän kahleensa. </p>
<p id="v15"><sup><small>15</small></sup>  Kiittäkööt he Herraa hänen armostansa ja hänen ihmeellisistä teoistaan ihmislapsia kohtaan. </p>
<p id="v16"><sup><small>16</small></sup>  Sillä hän särkee vaskiset ovet ja rikkoo rautaiset salvat. </p>
<p id="v17"><sup><small>17</small></sup>  He olivat hulluja, sillä heidän vaelluksensa oli syntinen, ja he kärsivät vaivaa pahojen tekojensa tähden. </p>
<p id="v18"><sup><small>18</small></sup>  Heidän sielunsa inhosi kaikkea ruokaa, ja he olivat lähellä kuoleman portteja. </p>
<p id="v19"><sup><small>19</small></sup>  Mutta hädässänsä he huusivat Herraa, ja hän pelasti heidät heidän ahdistuksistaan. </p>
<p id="v20"><sup><small>20</small></sup>  Hän lähetti sanansa ja paransi heidät ja pelasti heidät haudasta. </p>
<p id="v21"><sup><small>21</small></sup>  Kiittäkööt he Herraa hänen armostansa ja hänen ihmeellisistä teoistaan ihmislapsia kohtaan. <sup id="cite4"><a href="#fn4">[4]</a></sup></p>
<p id="v22"><sup><small>22</small></sup>  Uhratkoot kiitosuhreja ja kertokoot riemuiten hänen töitään. </p>
<p id="v23"><sup><small>23</small></sup>  He lähtivät laivoilla merelle ja kävivät kauppaa suurilla vesillä. </p>
<p id="v24"><sup><small>24</small></sup>  He näkivät Herran työt ja hänen ihmeelliset tekonsa meren syvyyksissä. </p>
<p id="v25"><sup><small>25</small></sup>  Hän sanoi sanansa ja nosti myrskytuulen, joka kohotti korkealle sen aallot. </p>
<p id="v26"><sup><small>26</small></sup>  He kohosivat taivasta kohti, he vajosivat syvyyksiin; heidän sielunsa menehtyi tuskasta. </p>
<p id="v27"><sup><small>27</small></sup>  He horjuivat ja hoippuivat kuin juopunut, ja kaikki heidän taitonsa hämmentyi. </p>
<p id="v28"><sup><small>28</small></sup>  Mutta hädässänsä he huusivat Herraa, ja hän päästi heidät heidän ahdistuksistaan. </p>
<p id="v29"><sup><small>29</small></sup>  Hän tyynnytti myrskyn, ja meren aallot hiljenivät. </p>
<p id="v30"><sup><small>30</small></sup>  He iloitsivat, kun tuli tyyni, ja hän vei heidät toivottuun satamaan. </p>
<p id="v31"><sup><small>31</small></sup>  Kiittäkööt he Herraa hänen armostansa ja hänen ihmeellisistä teoistaan ihmislapsia kohtaan. </p>
<p id="v32"><sup><small>32</small></sup>  Kunnioittakoot häntä kansan seurakunnassa ja vanhinten kokouksessa häntä ylistäkööt. </p>
<p id="v33"><sup><small>33</small></sup>  Hän muutti virrat erämaaksi ja vesilähteet kuivaksi maaksi, </p>
<p id="v34"><sup><small>34</small></sup>  hedelmällisen maan suola-aroksi, sen asukasten pahuuden tähden. </p>
<p id="v35"><sup><small>35</small></sup>  Hän muutti erämaan vesilammikoiksi ja kuivan maan vesilähteiksi. </p>
<p id="v36"><sup><small>36</small></sup>  Ja hän asetti nälkäiset sinne asumaan ja he rakensivat kaupungin asuaksensa. </p>
<p id="v37"><sup><small>37</small></sup>  Ja he kylvivät peltoja ja istuttivat viinitarhoja, jotka tuottivat satoisan hedelmän. </p>
<p id="v38"><sup><small>38</small></sup>  Hän siunasi heitä, ja he lisääntyivät suuresti, ja hän antoi heille paljon karjaa. </p>
<p id="v39"><sup><small>39</small></sup>  Ja kun he vähentyivät ja vaipuivat onnettomuuden ja huolten painon alla, </p>
<p id="v40"><sup><small>40</small></sup>  niin hän, joka vuodattaa ylenkatsetta ruhtinasten päälle ja panee heidät harhailemaan tiettömissä autiomaissa, </p>
<p id="v41"><sup><small>41</small></sup>  hän kohotti köyhän kurjuudesta ja teki suvut suuriksi kuin lammaslaumat. </p>
<p id="v42"><sup><small>42</small></sup>  Oikeamieliset näkevät sen ja riemuitsevat, ja kaiken vääryyden täytyy tukkia suunsa. </p>
<p id="v43"><sup><small>43</small></sup>  Joka viisas on, se ottakoon näistä vaarin ja ajatelkoon Herran armotekoja. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/Psalms/106">
          <span class="mdi mdi-arrow-left-drop-circle"></span><span class="pl-2">Psalmien kirja - Luku 106</span>
        </a>
        </td>
        <td>
        <a href="/fi/Bible/Psalms/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/Psalms/108">
          <span class="pr-2">Psalmien kirja - Luku 108</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 107:1 <i>Armopalvelu</i>: <a href="/fi/The_Urantia_Book/6#p3_2">U-k 6:3.2</a>.  <i>Hänen armonsa kestää ikuisesti</i>: <a href="/fi/The_Urantia_Book/2#p4_1">U-k 2:4.1</a>.  <i>Kaikkivaltias</i>: <a href="/fi/The_Urantia_Book/142#p3_7">U-k 142:3.7</a>.  <i>Armoa</i>: <a href="/fi/The_Urantia_Book/131#p10_6">U-k 131:10.6</a>.  <i>Jumala on armollinen</i>: <a href="/fi/The_Urantia_Book/2#p5_7">U-k 2:5.7</a>.  <i>Jumala iloitsee armosta</i>: <a href="/fi/The_Urantia_Book/143#p1_6">U-k 143:1.6</a>. </li>
  <li id="fn2"><a href="#cite2">↑</a> 107:8,15 <i>Ylistäkää Jumalaa teoista</i>: <a href="/fi/The_Urantia_Book/131#p10_6">U-k 131:10.6</a>. </li>
  <li id="fn3"><a href="#cite3">↑</a> 107:8,15,21,31 <i>Ylistäkää Jumalaa hänen hyvyydestään</i>: <a href="/fi/The_Urantia_Book/131#p2_5">U-k 131:2.5</a>. </li>
  <li id="fn4"><a href="#cite4">↑</a> 107:21,31 <i>Ylistäkää Jumalaa teoista</i>: <a href="/fi/The_Urantia_Book/131#p10_6">U-k 131:10.6</a>. </li>
</ol>
</div>
