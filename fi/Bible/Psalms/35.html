<!--
title: Psalmien kirja - Luku 35
description: 
published: true
date: 2023-11-8T20:28:17Z
tags: bible, bible—psalms
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/Psalms/34">
          <span class="mdi mdi-arrow-left-drop-circle"></span><span class="pl-2">Psalmien kirja - Luku 34</span>
        </a>
        </td>
        <td>
        <a href="/fi/Bible/Psalms/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/Psalms/36">
          <span class="pr-2">Psalmien kirja - Luku 36</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Daavidin virsi. Riitele, Herra, minun riitaveljiäni vastaan; sodi niitä vastaan, jotka minua vastaan sotivat. </p>
<p id="v2"><sup><small>2</small></sup>  Tempaa pieni kilpi, suuri kilpi ja nouse minun avukseni. </p>
<p id="v3"><sup><small>3</small></sup>  Sivalla keihäs ja salpaa tie minun vainoojiltani. Sano minun sielulleni: "Minä olen sinun pelastuksesi". </p>
<p id="v4"><sup><small>4</small></sup>  Joutukoot häpeään ja pilkkaan, jotka minun henkeäni väijyvät; peräytykööt, punastukoot, jotka minulle pahaa aikovat. </p>
<p id="v5"><sup><small>5</small></sup>  Olkoot he niinkuin akanat tuulessa, ja Herran enkeli syösköön heidät maahan; </p>
<p id="v6"><sup><small>6</small></sup>  heidän tiensä olkoon pimeä ja liukas, ja Herran enkeli ajakoon heitä takaa. </p>
<p id="v7"><sup><small>7</small></sup>  Sillä syyttä he ovat virittäneet verkkonsa minun eteeni, syyttä he ovat kaivaneet minun sielulleni haudan. </p>
<p id="v8"><sup><small>8</small></sup>  Tulkoon hänelle turmio aavistamatta, tarttukoon hän virittämäänsä verkkoon, langetkoon siihen surmaksensa. </p>
<p id="v9"><sup><small>9</small></sup>  Mutta minun sieluni iloitkoon Herrassa, riemuitkoon hänen avustansa. <sup id="cite1"><a href="#fn1">[1]</a></sup></p>
<p id="v10"><sup><small>10</small></sup>  Kaikki minun luuni sanokoot: "Herra, kuka on sinun vertaisesi, sinun, joka vapahdat kurjan väkevämmästään, kurjan ja köyhän raatelijastaan?" </p>
<p id="v11"><sup><small>11</small></sup>  Väärät todistajat astuvat esiin, he minulta tutkivat, mitä minä en tiedä. </p>
<p id="v12"><sup><small>12</small></sup>  He palkitsevat minulle hyvän pahalla; minun sieluni on orpo. </p>
<p id="v13"><sup><small>13</small></sup>  Mutta minä puin päälleni surupuvun, kun he sairastivat; minä vaivasin itseäni paastolla ja rukoilin pää painuksissa. </p>
<p id="v14"><sup><small>14</small></sup>  Niinkuin he olisivat olleet minun ystäviäni, minun omia veljiäni, niin minä kuljin; niinkuin äitiänsä sureva, niin minä kävin surupuvussa, kumarruksissa. </p>
<p id="v15"><sup><small>15</small></sup>  Mutta he iloitsevat minun kompastuksestani ja kokoontuvat - kokoontuvat minua vastaan, nuo lyöjät, joita minä en tunne; he herjaavat herkeämättä, </p>
<p id="v16"><sup><small>16</small></sup>  nuo konnat, jotka leipäkyrsää kärkkyen minua pilkkaavat, kiristelevät minulle hampaitansa. </p>
<p id="v17"><sup><small>17</small></sup>  Herra, kuinka kauan sinä tätä katselet? Päästä minun sieluni turmiosta, jota he hankitsevat, minun ainokaiseni nuorista leijonista. </p>
<p id="v18"><sup><small>18</small></sup>  Niin minä kiitän sinua suuressa seurakunnassa, ylistän sinua paljon kansan keskellä. </p>
<p id="v19"><sup><small>19</small></sup>  Älkööt ne minusta iloitko, jotka syyttä ovat minun vihamiehiäni; älkööt silmää iskekö, jotka asiatta minua vihaavat. <sup id="cite2"><a href="#fn2">[2]</a></sup></p>
<p id="v20"><sup><small>20</small></sup>  Sillä he eivät puhu rauhan puheita, vaan miettivät petoksen sanoja maan hiljaisia vastaan. </p>
<p id="v21"><sup><small>21</small></sup>  He avaavat suunsa ammolleen minua vastaan ja sanovat: "Kas niin, kas niin! Nyt me sen omin silmin näemme!" </p>
<p id="v22"><sup><small>22</small></sup>  Sinä, Herra, näet sen, älä ole vaiti! Herra, älä ole minusta kaukana! </p>
<p id="v23"><sup><small>23</small></sup>  Heräjä ja nouse, minun Jumalani ja Herrani, hankkimaan minulle oikeutta ja ajamaan minun asiaani. </p>
<p id="v24"><sup><small>24</small></sup>  Tuomitse minut vanhurskautesi mukaan, Herra, minun Jumalani, älä salli heidän minusta riemuita. </p>
<p id="v25"><sup><small>25</small></sup>  Älä salli heidän sanoa sydämessänsä: "Kas niin! Sitä me halusimmekin." Älä salli heidän sanoa: "Me olemme hänet nielleet". </p>
<p id="v26"><sup><small>26</small></sup>  Hävetkööt ja punastukoot kaikki, jotka minun onnettomuudestani iloitsevat, saakoot puvuksensa häpeän ja pilkan ne, jotka ylvästelevät minua vastaan. </p>
<p id="v27"><sup><small>27</small></sup>  Iloitkoot ja riemuitkoot ne, jotka suovat minulle minun oikeuteni, ja sanokoot aina: "Ylistetty olkoon Herra, joka tahtoo palvelijansa parasta". </p>
<p id="v28"><sup><small>28</small></sup>  Ja minun kieleni julistakoon sinun vanhurskauttasi, sinun kiitostasi kaiken päivää. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/Psalms/34">
          <span class="mdi mdi-arrow-left-drop-circle"></span><span class="pl-2">Psalmien kirja - Luku 34</span>
        </a>
        </td>
        <td>
        <a href="/fi/Bible/Psalms/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/Psalms/36">
          <span class="pr-2">Psalmien kirja - Luku 36</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 35:9 <i>Jumala on sieluni ilo</i>: <a href="/fi/The_Urantia_Book/131#p2_10">U-k 131:2.10</a>. </li>
  <li id="fn2"><a href="#cite2">↑</a> 35:19 <i>He vihasivat ilman syytä</i>: <a href="/fi/The_Urantia_Book/180#p3_2">U-k 180:3.2</a>. </li>
</ol>
</div>
