<!--
title: Psalmien kirja - Luku 132
description: 
published: true
date: 2022-10-6T10:23:20Z
tags: bible, bible—psalms
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td><a href="/fi/Bible/Psalms/131">Psalmien kirja - Luku 131</a></td>
        <td><a href="/fi/Bible/Psalms/Index">Indeksi</a></td>
        <td><a href="/fi/Bible/Psalms/133">Psalmien kirja - Luku 133</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Matkalaulu. Muista, Herra, Daavidin hyväksi kaikkia hänen vaivojansa, </p>
<p id="v2"><sup><small>2</small></sup>  hänen, joka vannoi valan Herralle ja teki lupauksen Jaakobin Väkevälle: </p>
<p id="v3"><sup><small>3</small></sup>  Minä en mene majaan, joka on minun kotini, enkä nouse vuoteeseeni, joka on minun leposijani, </p>
<p id="v4"><sup><small>4</small></sup>  minä en suo silmilleni unta enkä silmäluomilleni lepoa, </p>
<p id="v5"><sup><small>5</small></sup>  ennenkuin löydän sijan Herralle, asumuksen Jaakobin Väkevälle. </p>
<p id="v6"><sup><small>6</small></sup>  Katso, me kuulimme sen olevan Efratassa, me löysimme sen Jaarin kedoilta. </p>
<p id="v7"><sup><small>7</small></sup>  Menkäämme hänen asumukseensa, kumartukaamme hänen jalkainsa astinlaudan eteen. </p>
<p id="v8"><sup><small>8</small></sup>  Nouse, Herra, leposijaasi, sinä ja sinun väkevyytesi arkki. </p>
<p id="v9"><sup><small>9</small></sup>  Sinun pappisi olkoot puetut vanhurskaudella, ja sinun hurskaasi riemuitkoot. </p>
<p id="v10"><sup><small>10</small></sup>  Palvelijasi Daavidin tähden älä torju pois voideltusi kasvoja. </p>
<p id="v11"><sup><small>11</small></sup>  Herra on vannonut Daavidille totisen valan, jota hän ei peruuta: "Sinun ruumiisi hedelmän minä asetan sinun valtaistuimellesi. </p>
<p id="v12"><sup><small>12</small></sup>  Jos sinun poikasi pitävät minun liittoni ja minun todistukseni, jotka minä heille opetan, niin saavat heidänkin poikansa istua sinun valtaistuimellasi iankaikkisesti." </p>
<p id="v13"><sup><small>13</small></sup>  Sillä Herra on valinnut Siionin, halunnut sen asunnoksensa: </p>
<p id="v14"><sup><small>14</small></sup>  Tämä on minun leposijani iankaikkisesti; tässä minä asun, sillä tänne on minun haluni ollut. </p>
<p id="v15"><sup><small>15</small></sup>  Siionin ravinnon minä runsaasti siunaan, sen köyhät minä leivällä ruokin. </p>
<p id="v16"><sup><small>16</small></sup>  Sen papit minä puetan autuudella, ja sen hurskaat riemuiten riemuitkoot. </p>
<p id="v17"><sup><small>17</small></sup>  Siellä minä annan yletä Daavidille sarven, sytytän voidellulleni lampun. </p>
<p id="v18"><sup><small>18</small></sup>  Hänen vihollisensa minä puetan häpeällä, mutta hänen päässänsä loistaa hänen kruununsa. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fi/Bible/Psalms/131">Psalmien kirja - Luku 131</a></td>
        <td><a href="/fi/Bible/Psalms/Index">Indeksi</a></td>
        <td><a href="/fi/Bible/Psalms/133">Psalmien kirja - Luku 133</a></td>
      </tr>
    </tbody>
  </table>
</figure>
