<!--
title: Psalmien kirja - Luku 135
description: 
published: true
date: 2022-10-6T10:23:20Z
tags: bible, bible—psalms
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td><a href="/fi/Bible/Psalms/134">Psalmien kirja - Luku 134</a></td>
        <td><a href="/fi/Bible/Psalms/Index">Indeksi</a></td>
        <td><a href="/fi/Bible/Psalms/136">Psalmien kirja - Luku 136</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Halleluja! Ylistäkää Herran nimeä. Ylistäkää, te Herran palvelijat, </p>
<p id="v2"><sup><small>2</small></sup>  jotka seisotte Herran huoneessa, meidän Jumalamme huoneen esikartanoissa. </p>
<p id="v3"><sup><small>3</small></sup>  Ylistäkää Herraa, sillä Herra on hyvä, veisatkaa kiitosta hänen nimellensä, sillä se on suloinen. </p>
<p id="v4"><sup><small>4</small></sup>  Sillä Herra on valinnut Jaakobin omaksensa, Israelin omaisuudeksensa. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v5"><sup><small>5</small></sup>  Sillä minä tiedän, että Herra on suuri, ja meidän Herramme korkeampi kaikkia jumalia. </p>
<p id="v6"><sup><small>6</small></sup>  Kaiken, mitä Herra tahtoo, hän tekee, sekä taivaassa että maassa, merissä ja kaikissa syvyyksissä; </p>
<p id="v7"><sup><small>7</small></sup>  hän, joka nostaa pilvet maan ääristä, tekee salamat ja sateen ja tuopi tuulen sen säilytyspaikoista; </p>
<p id="v8"><sup><small>8</small></sup>  hän, joka surmasi Egyptin esikoiset, niin ihmisten kuin eläinten; </p>
<p id="v9"><sup><small>9</small></sup>  hän, joka lähetti tunnusteot ja ihmeet sinun keskellesi, Egypti, faraota ja kaikkia hänen palvelijoitansa vastaan; </p>
<p id="v10"><sup><small>10</small></sup>  hän, joka kukisti suuret kansat ja tuotti surman väkeville kuninkaille, </p>
<p id="v11"><sup><small>11</small></sup>  Siihonille, amorilaisten kuninkaalle, ja Oogille, Baasanin kuninkaalle, ja kaikille Kanaanin valtakunnille </p>
<p id="v12"><sup><small>12</small></sup>  ja antoi heidän maansa perintöosaksi, perintöosaksi kansallensa Israelille. </p>
<p id="v13"><sup><small>13</small></sup>  Herra, sinun nimesi pysyy iankaikkisesti, Herra, sinun muistosi polvesta polveen. </p>
<p id="v14"><sup><small>14</small></sup>  Sillä Herra hankkii oikeuden kansalleen ja armahtaa palvelijoitansa. </p>
<p id="v15"><sup><small>15</small></sup>  Pakanain epäjumalat ovat hopeata ja kultaa, ihmiskätten tekoa. </p>
<p id="v16"><sup><small>16</small></sup>  Niillä on suu, mutta eivät ne puhu, niillä on silmät, mutta eivät näe, </p>
<p id="v17"><sup><small>17</small></sup>  niillä on korvat, mutta eivät kuule, eikä niillä ole henkeä suussansa. </p>
<p id="v18"><sup><small>18</small></sup>  Niiden kaltaisia ovat niiden tekijät ja kaikki, jotka niihin turvaavat. </p>
<p id="v19"><sup><small>19</small></sup>  Te, Israelin suku, kiittäkää Herraa, te, Aaronin suku, kiittäkää Herraa. </p>
<p id="v20"><sup><small>20</small></sup>  Te, Leevin suku, kiittäkää Herraa, te, Herraa pelkääväiset, kiittäkää Herraa. </p>
<p id="v21"><sup><small>21</small></sup>  Kohotkoon Herralle kiitos Siionista, hänelle, joka Jerusalemissa asuu. Halleluja! </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fi/Bible/Psalms/134">Psalmien kirja - Luku 134</a></td>
        <td><a href="/fi/Bible/Psalms/Index">Indeksi</a></td>
        <td><a href="/fi/Bible/Psalms/136">Psalmien kirja - Luku 136</a></td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 135:4 <i>Jumalan valittu kansa</i>: <a href="/fi/The_Urantia_Book/96#p5_6">U-k 96:5.6</a>.  <i>Valittu kansa</i>: <a href="/fi/The_Urantia_Book/93#p5_1">U-k 93:5.1</a>.  <i>Valittu kansa</i>: <a href="/fi/The_Urantia_Book/97#p10_1">U-k 97:10.1</a>.  <i>Valittu kansa</i>: <a href="/fi/The_Urantia_Book/97#p4_2">U-k 97:4.2</a>.  <i>Valittu kansa</i>: <a href="/fi/The_Urantia_Book/121#p2_8">U-k 121:2.8</a>. </li>
  <li id="fn2"><a href="#cite2">↑</a> 135:4, <i>Valittu kansa</i>: <a href="/fi/The_Urantia_Book/96#p2_3">U-k 96:2.3</a>. </li>
</ol>
</div>
