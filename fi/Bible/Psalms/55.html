<!--
title: Psalmien kirja - Luku 55
description: 
published: true
date: 2023-11-8T20:28:17Z
tags: bible, bible—psalms
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/Psalms/54">
          <span class="mdi mdi-arrow-left-drop-circle"></span><span class="pl-2">Psalmien kirja - Luku 54</span>
        </a>
        </td>
        <td>
        <a href="/fi/Bible/Psalms/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/Psalms/56">
          <span class="pr-2">Psalmien kirja - Luku 56</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Veisuunjohtajalle; kielisoittimilla; Daavidin mietevirsi. </p>
<p id="v2"><sup><small>2</small></sup>  Jumala, ota korviisi minun rukoukseni, älä kätkeydy, kun minä armoa anon. </p>
<p id="v3"><sup><small>3</small></sup>  Kuuntele minua ja vastaa minulle. Minä kuljen rauhatonna murheessani ja huokaan, </p>
<p id="v4"><sup><small>4</small></sup>  koska vihamies huutaa ja jumalaton ahdistaa; sillä he vyöryttävät minun päälleni turmiota ja vihassa minua vainoavat. </p>
<p id="v5"><sup><small>5</small></sup>  Sydämeni minun rinnassani vapisee, kuoleman kauhut lankeavat minun päälleni. </p>
<p id="v6"><sup><small>6</small></sup>  Pelko ja vavistus valtaa minut, pöyristys peittää minut. </p>
<p id="v7"><sup><small>7</small></sup>  Ja minä sanon: Olisipa minulla siivet kuin kyyhkysellä, niin minä lentäisin pois ja pääsisin lepoon! </p>
<p id="v8"><sup><small>8</small></sup>  Katso, minä pakenisin kauas ja yöpyisin erämaassa. Sela. </p>
<p id="v9"><sup><small>9</small></sup>  Minä rientäisin pakopaikkaani rajuilman ja myrskyn alta. </p>
<p id="v10"><sup><small>10</small></sup>  Sekoita, Herra, tee eripuraiseksi heidän kielensä, sillä minä näen väkivaltaa ja riitaa kaupungissa. </p>
<p id="v11"><sup><small>11</small></sup>  Yötä päivää he sitä kiertävät, sen muureja pitkin, vääryys ja vaiva on sen keskellä. </p>
<p id="v12"><sup><small>12</small></sup>  Sen keskellä on turmio, sorto ja petos ei väisty sen torilta. </p>
<p id="v13"><sup><small>13</small></sup>  Sillä ei minua herjaa vihollinen - sen minä kestäisin - eikä minua vastaan ylvästele minun vihamieheni - hänen edestään minä voisin lymytä; </p>
<p id="v14"><sup><small>14</small></sup>  vaan sinä, minun vertaiseni, sinä, minun ystäväni ja uskottuni, </p>
<p id="v15"><sup><small>15</small></sup>  jonka kanssa me elimme suloisessa sovussa, yhdessä vaelsimme Jumalan huoneeseen juhlakansan kohinassa! </p>
<p id="v16"><sup><small>16</small></sup>  Karatkoon kuolema heidän kimppuunsa, menkööt he elävältä alas tuonelaan, sillä heidän asunnoissansa ja sydämissänsä vallitsee sula pahuus. </p>
<p id="v17"><sup><small>17</small></sup>  Mutta minä huudan Jumalaa, ja Herra pelastaa minut. </p>
<p id="v18"><sup><small>18</small></sup>  Illoin, aamuin ja keskipäivällä minä valitan ja huokaan, ja hän kuulee minun ääneni. </p>
<p id="v19"><sup><small>19</small></sup>  Hän päästää minun sieluni heistä rauhaan, etteivät he minua saavuta; sillä paljon on niitä, jotka ovat minua vastaan. </p>
<p id="v20"><sup><small>20</small></sup>  Jumala kuulee sen ja vastaa heille, hän, joka hallitsee hamasta muinaisuudesta. Sela. Sillä he eivät muuta mieltänsä eivätkä pelkää Jumalaa. </p>
<p id="v21"><sup><small>21</small></sup>  Tuo mies käy käsiksi niihin, jotka hänen kanssaan rauhassa elävät, hän rikkoo liittonsa. </p>
<p id="v22"><sup><small>22</small></sup>  Hänen suunsa on voita sulavampi, mutta hänellä on sota mielessä; hänen sanansa ovat öljyä lauhkeammat, mutta ovat kuin paljastetut miekat. <sup id="cite1"><a href="#fn1">[1]</a></sup></p>
<p id="v23"><sup><small>23</small></sup>  Heitä murheesi Herran huomaan, hän pitää sinusta huolen, ei hän salli vanhurskaan ikinä horjua. </p>
<p id="v24"><sup><small>24</small></sup>  Mutta heidät sinä, Jumala, syökset tuonelan syvyyteen; murhamiehet ja petturit eivät pääse puoleen ikäänsä. Mutta minä turvaan sinuun. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/Psalms/54">
          <span class="mdi mdi-arrow-left-drop-circle"></span><span class="pl-2">Psalmien kirja - Luku 54</span>
        </a>
        </td>
        <td>
        <a href="/fi/Bible/Psalms/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/Psalms/56">
          <span class="pr-2">Psalmien kirja - Luku 56</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 55:22 <i>Heitä taakkasi Herran päälle</i>: <a href="/fi/The_Urantia_Book/152#p5_3">U-k 152:5.3</a>. </li>
</ol>
</div>
