<!--
title: Psalmien kirja - Luku 80
description: 
published: true
date: 2023-11-8T20:28:17Z
tags: bible, bible—psalms
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/Psalms/79">
          <span class="mdi mdi-arrow-left-drop-circle"></span><span class="pl-2">Psalmien kirja - Luku 79</span>
        </a>
        </td>
        <td>
        <a href="/fi/Bible/Psalms/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/Psalms/81">
          <span class="pr-2">Psalmien kirja - Luku 81</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Veisuunjohtajalle; veisataan kuin: "Liljat"; Aasafin todistus; virsi. </p>
<p id="v2"><sup><small>2</small></sup>  Kuuntele, Israelin paimen. Sinä, joka johdat Joosefia niinkuin lammaslaumaa, sinä, jonka valtaistuinta kerubit kannattavat, ilmesty kirkkaudessasi. </p>
<p id="v3"><sup><small>3</small></sup>  Efraimin, Benjaminin ja Manassen edessä herätä voimasi, tule meidän avuksemme. </p>
<p id="v4"><sup><small>4</small></sup>  Jumala, saata meidät entisellemme, valista kasvosi, niin me autetuiksi tulemme. <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  Herra, Jumala Sebaot, kuinka kauan sinä annat vihasi suitsuta, kun sinun kansasi rukoilee? </p>
<p id="v6"><sup><small>6</small></sup>  Sinä olet syöttänyt heille kyynelten leipää, olet juottanut heille maljoittain kyyneleitä; </p>
<p id="v7"><sup><small>7</small></sup>  olet pannut meidät riidaksi naapureillemme, meidän vihollisemme pilkkaavat meitä. </p>
<p id="v8"><sup><small>8</small></sup>  Jumala Sebaot, saata meidät entisellemme, valista kasvosi, niin me autetuiksi tulemme. </p>
<p id="v9"><sup><small>9</small></sup>  Sinä siirsit viinipuun Egyptistä, sinä karkoitit pakanat ja istutit sen. </p>
<p id="v10"><sup><small>10</small></sup>  Sinä raivasit sille sijan, ja se juurtui ja täytti maan. </p>
<p id="v11"><sup><small>11</small></sup>  Se peitti vuoret varjollansa ja oksillansa Jumalan setrit. </p>
<p id="v12"><sup><small>12</small></sup>  Se levitti köynnöksensä mereen asti ja vesansa Eufrat-virtaan saakka. </p>
<p id="v13"><sup><small>13</small></sup>  Miksi sinä särjit aidan sen ympäriltä, niin että kaikki tienkulkijat sitä repivät? </p>
<p id="v14"><sup><small>14</small></sup>  Metsäkarju sitä jyrsii, ja kedon eläimet sitä syövät. <sup id="cite2"><a href="#fn2">[2]</a></sup></p>
<p id="v15"><sup><small>15</small></sup>  Jumala Sebaot, käänny takaisin, katso alas taivaasta ja näe; ota hoitaaksesi tämä viinipuu </p>
<p id="v16"><sup><small>16</small></sup>  ja suojaa se, minkä sinun oikea kätesi istutti, tämä taimi, jonka kasvatit suureksi itseäsi varten. </p>
<p id="v17"><sup><small>17</small></sup>  Se on tulen polttama, se on karsittu. He hukkuvat sinun kasvojesi uhkauksesta. </p>
<p id="v18"><sup><small>18</small></sup>  Kätesi suojelkoon sinun oikean kätesi miestä, ihmislasta, jonka kasvatit suureksi itseäsi varten. </p>
<p id="v19"><sup><small>19</small></sup>  Silloin me emme sinusta luovu. Suo meidän elää, niin me huudamme sinun nimeäsi avuksemme. </p>
<p id="v20"><sup><small>20</small></sup>  Herra, Jumala Sebaot, saata meidät entisellemme, valista kasvosi, niin me autetuiksi tulemme. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/Psalms/79">
          <span class="mdi mdi-arrow-left-drop-circle"></span><span class="pl-2">Psalmien kirja - Luku 79</span>
        </a>
        </td>
        <td>
        <a href="/fi/Bible/Psalms/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/Psalms/81">
          <span class="pr-2">Psalmien kirja - Luku 81</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 80:4,19 <i>Herra Jumala Sebaot</i>: <a href="/fi/The_Urantia_Book/38#p6_2">U-k 38:6.2</a>. </li>
  <li id="fn2"><a href="#cite2">↑</a> 80:14 <i>Yksi Jumala taivaassa</i>: <a href="/fi/The_Urantia_Book/79#p1_9">U-k 79:1.9</a>. </li>
</ol>
</div>
