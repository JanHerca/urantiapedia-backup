<!--
title: Psalmien kirja - Luku 45
description: 
published: true
date: 2022-8-14T17:23:51Z
tags: 
editor: ckeditor
dateCreated: 2022-8-14T17:23:51Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/fi/Bible/Psalms/44">Psalmien kirja - Luku 44</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/fi/Bible/Psalms/Index">Indeksi</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/fi/Bible/Psalms/46">Psalmien kirja - Luku 46</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Veisuunjohtajalle; veisataan kuin: "Liljat"; koorahilaisten mietevirsi; laulu rakkaudesta. </p>
<p id="v2"><sup><small>2</small></sup>  Minun sydämeni tulvii ihania sanoja; minä lausun: kuninkaasta on minun lauluni, minun kieleni on kerkeän kirjurin kynä. </p>
<p id="v3"><sup><small>3</small></sup>  Sinä olet ihmislapsista ihanin, suloisuus on vuodatettu sinun huulillesi, sentähden Jumala siunaa sinua iankaikkisesti. <sup id="cite1"><a href="#fn1">[1]</a></sup></p>
<p id="v4"><sup><small>4</small></sup>  Vyötä miekka vyöllesi, sinä sankari, vyöttäydy kunniaasi ja korkeuteesi. </p>
<p id="v5"><sup><small>5</small></sup>  Ole onnekas korkeudessasi. Nouse sotavaunuihisi totuuden, nöyryyden ja vanhurskauden puolesta, ja oikea kätesi opettakoon sinulle peljättäviä tekoja. </p>
<p id="v6"><sup><small>6</small></sup>  Sinun nuolesi ovat terävät, kansat kaatuvat sinun allesi; kuninkaan vihollisten sydämet lävistetään. </p>
<p id="v7"><sup><small>7</small></sup>  Jumala, sinun valtaistuimesi pysyy aina ja iankaikkisesti; sinun valtakuntasi valtikka on oikeuden valtikka. </p>
<p id="v8"><sup><small>8</small></sup>  Sinä rakastat vanhurskautta ja vihaat vääryyttä; sentähden on Jumala, sinun Jumalasi, voidellut sinua iloöljyllä enemmän kuin sinun osaveljiäsi. </p>
<p id="v9"><sup><small>9</small></sup>  Mirhaa, aloeta ja kassiaa tuoksuvat kaikki sinun vaatteesi, kanteleet helisevät sinun iloksesi norsunluisista palatseista. </p>
<p id="v10"><sup><small>10</small></sup>  Kuningasten tyttäriä on sinun kaunistuksenasi, kuningatar seisoo sinun oikealla puolellasi, Oofirin kullassa. </p>
<p id="v11"><sup><small>11</small></sup>  Kuule, tytär, katso ja kallista korvasi, unhota kansasi ja isäsi huone, </p>
<p id="v12"><sup><small>12</small></sup>  ja saakoon kuningas halun sinun kauneuteesi, sillä hän on sinun herrasi. Kumarra häntä. </p>
<p id="v13"><sup><small>13</small></sup>  Tytär Tyyro ja kansan rikkaimmat etsivät lahjoillaan sinun suosiotasi. </p>
<p id="v14"><sup><small>14</small></sup>  Ylen ihana on kuninkaan tytär sisäkammiossa, kultakudosta on hänen pukunsa. </p>
<p id="v15"><sup><small>15</small></sup>  Kirjailluissa vaatteissa hänet saatetaan kuninkaan tykö. Neitsyet seuraavat häntä, hänen ystävättärensä tuodaan sinun tykösi. </p>
<p id="v16"><sup><small>16</small></sup>  Ilolla ja riemulla heitä saatetaan, he astuvat kuninkaan palatsiin. </p>
<p id="v17"><sup><small>17</small></sup>  Sinun poikasi tulkoot sinun isiesi sijaan; aseta heidät ruhtinaiksi kaikkeen maahan. </p>
<p id="v18"><sup><small>18</small></sup>  Minä teen sinun nimesi kuuluksi suvusta sukuun; sentähden kansat sinua ylistävät aina ja iankaikkisesti. </p>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 45:3 <i>Majesteettisesti loistava, kirkas</i>: <a href="/fi/The_Urantia_Book/2#p1_2">U-k 2:1.2</a>. </li>
</ol>
</div>
