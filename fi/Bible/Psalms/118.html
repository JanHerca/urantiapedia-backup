<!--
title: Psalmien kirja - Luku 118
description: 
published: true
date: 2023-11-8T20:28:17Z
tags: bible, bible—psalms
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/Psalms/117">
          <span class="mdi mdi-arrow-left-drop-circle"></span><span class="pl-2">Psalmien kirja - Luku 117</span>
        </a>
        </td>
        <td>
        <a href="/fi/Bible/Psalms/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/Psalms/119">
          <span class="pr-2">Psalmien kirja - Luku 119</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Kiittäkää Herraa, sillä hän on hyvä; sillä hänen armonsa pysyy iankaikkisesti. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v2"><sup><small>2</small></sup>  Näin sanokoon Israel; sillä hänen armonsa pysyy iankaikkisesti. </p>
<p id="v3"><sup><small>3</small></sup>  Näin sanokoon Aaronin suku; sillä hänen armonsa pysyy iankaikkisesti. </p>
<p id="v4"><sup><small>4</small></sup>  Näin sanokoot ne, jotka Herraa pelkäävät; sillä hänen armonsa pysyy iankaikkisesti. </p>
<p id="v5"><sup><small>5</small></sup>  Ahdistuksessani minä huusin Herraa, Herra vastasi minulle ja asetti minut avaraan paikkaan. </p>
<p id="v6"><sup><small>6</small></sup>  Herra on minun puolellani, en minä pelkää; mitä voivat ihmiset minulle tehdä? </p>
<p id="v7"><sup><small>7</small></sup>  Herra on minun puolellani ja auttaa minua, ja minä saan ilolla katsella vihamiehiäni. </p>
<p id="v8"><sup><small>8</small></sup>  Parempi on luottaa Herraan, kuin turvata ihmisiin. </p>
<p id="v9"><sup><small>9</small></sup>  Parempi on luottaa Herraan, kuin turvata ruhtinaihin. <sup id="cite4"><a href="#fn4">[4]</a></sup></p>
<p id="v10"><sup><small>10</small></sup>  Kaikki pakanat piirittivät minua - Herran nimessä minä lyön heidät maahan. </p>
<p id="v11"><sup><small>11</small></sup>  He piirittivät minua joka taholta - Herran nimessä minä lyön heidät maahan. </p>
<p id="v12"><sup><small>12</small></sup>  Niinkuin mehiläiset he minua piirittivät - he sammuvat kuin tuli orjantappuroissa. Herran nimessä minä lyön heidät maahan. </p>
<p id="v13"><sup><small>13</small></sup>  Sinä sysäsit minua kovasti, että kaatuisin, mutta Herra auttoi minua. </p>
<p id="v14"><sup><small>14</small></sup>  Herra on minun väkevyyteni ja ylistysvirteni, ja hän tuli minulle pelastajaksi. </p>
<p id="v15"><sup><small>15</small></sup>  Riemun ja pelastuksen huuto kuuluu vanhurskaitten majoissa: Herran oikea käsi tekee väkeviä tekoja. </p>
<p id="v16"><sup><small>16</small></sup>  Herran oikea käsi korottaa, Herran oikea käsi tekee väkeviä tekoja. </p>
<p id="v17"><sup><small>17</small></sup>  En minä kuole, vaan elän ja julistan Herran töitä. </p>
<p id="v18"><sup><small>18</small></sup>  Herra minua kyllä kuritti, mutta kuolemalle hän ei minua antanut. </p>
<p id="v19"><sup><small>19</small></sup>  Avatkaa minulle vanhurskauden portit, käydäkseni niistä sisälle kiittämään Herraa. </p>
<p id="v20"><sup><small>20</small></sup>  Tämä on Herran portti: vanhurskaat käyvät siitä sisälle. </p>
<p id="v21"><sup><small>21</small></sup>  Minä kiitän sinua siitä, että vastasit minulle ja tulit minulle pelastajaksi. </p>
<p id="v22"><sup><small>22</small></sup>  Se kivi, jonka rakentajat hylkäsivät, on tullut kulmakiveksi. <sup id="cite5"><a href="#fn5">[5]</a></sup></p>
<p id="v23"><sup><small>23</small></sup>  Herralta tämä on tullut; se on ihmeellistä meidän silmissämme. </p>
<p id="v24"><sup><small>24</small></sup>  Tämä on se päivä, jonka Herra on tehnyt; riemuitkaamme ja iloitkaamme siitä. </p>
<p id="v25"><sup><small>25</small></sup>  Oi Herra, auta, oi Herra, anna menestys! </p>
<p id="v26"><sup><small>26</small></sup>  Siunattu olkoon hän, joka tulee Herran nimeen; me siunaamme teitä Herran huoneesta. <sup id="cite6"><a href="#fn6">[6]</a></sup></p>
<p id="v27"><sup><small>27</small></sup>  Herra on Jumala, ja hän antoi valon meille loistaa. Sitokaa juhlauhrit köysillä alttarin sarviin asti. </p>
<p id="v28"><sup><small>28</small></sup>  Sinä olet minun Jumalani, ja sinua minä kiitän. Minun Jumalani, sinua minä kunnioitan. </p>
<p id="v29"><sup><small>29</small></sup>  Kiittäkää Herraa, sillä hän on hyvä; sillä hänen armonsa pysyy iankaikkisesti. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/Psalms/117">
          <span class="mdi mdi-arrow-left-drop-circle"></span><span class="pl-2">Psalmien kirja - Luku 117</span>
        </a>
        </td>
        <td>
        <a href="/fi/Bible/Psalms/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/Psalms/119">
          <span class="pr-2">Psalmien kirja - Luku 119</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 118:1-29 <i>Psalmit 113-118</i>: <a href="/fi/The_Urantia_Book/162#p4_4">U-k 162:4.4</a>.  <i>Lopeta laulamalla virsi (psalmi 118)</i>: <a href="/fi/The_Urantia_Book/179#p5_10">U-k 179:5.10</a>.  <i>Päättyi hymnin laulamiseen</i>: <a href="/fi/The_Urantia_Book/179#p5_10">U-k 179:5.10</a>. </li>
  <li id="fn2"><a href="#cite2">↑</a> 118:1,4 <i>Jumala iloitsee armosta</i>: <a href="/fi/The_Urantia_Book/143#p1_6">U-k 143:1.6</a>.  <i>Jumala on armollinen</i>: <a href="/fi/The_Urantia_Book/2#p5_7">U-k 2:5.7</a>.  <i>Kaikkivaltias</i>: <a href="/fi/The_Urantia_Book/142#p3_7">U-k 142:3.7</a>.  <i>Armopalvelu</i>: <a href="/fi/The_Urantia_Book/6#p3_2">U-k 6:3.2</a>.  <i>Armoa</i>: <a href="/fi/The_Urantia_Book/131#p10_6">U-k 131:10.6</a>. </li>
  <li id="fn3"><a href="#cite3">↑</a> 118:1-4 <i>Hänen armonsa kestää ikuisesti</i>: <a href="/fi/The_Urantia_Book/2#p4_1">U-k 2:4.1</a>. </li>
  <li id="fn4"><a href="#cite4">↑</a> 118:9 <i>Parempi luottaa Herraan kuin ruhtinaaseen</i>: <a href="/fi/The_Urantia_Book/152#p5_3">U-k 152:5.3</a>. </li>
  <li id="fn5"><a href="#cite5">↑</a> 118:22 <i>Siitä tulee kulmakivi</i>: <a href="/fi/The_Urantia_Book/173#p4_4">U-k 173:4.4</a>. </li>
  <li id="fn6"><a href="#cite6">↑</a> 118:26 <i>Siunattu olkoon hän, joka tulee -</i>: <a href="/fi/The_Urantia_Book/172#p3_9">U-k 172:3.9</a>. </li>
</ol>
</div>
