<!--
title: Psalmien kirja - Luku 50
description: 
published: true
date: 2023-11-8T20:28:17Z
tags: bible, bible—psalms
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/Psalms/49">
          <span class="mdi mdi-arrow-left-drop-circle"></span><span class="pl-2">Psalmien kirja - Luku 49</span>
        </a>
        </td>
        <td>
        <a href="/fi/Bible/Psalms/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/Psalms/51">
          <span class="pr-2">Psalmien kirja - Luku 51</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Aasafin virsi. Jumala, Herra Jumala, puhuu ja kutsuu maan auringon noususta hamaan sen laskuun. </p>
<p id="v2"><sup><small>2</small></sup>  Siionista, jonka kauneus on täydellinen, Jumala ilmestyy kirkkaudessa. </p>
<p id="v3"><sup><small>3</small></sup>  Meidän Jumalamme tulee eikä vaikene, hänen edellänsä käy kuluttava tuli ja hänen ympärillänsä väkevä myrsky. </p>
<p id="v4"><sup><small>4</small></sup>  Hän kutsuu taivaat ylhäältä ja maan, tuomitakseen kansansa: </p>
<p id="v5"><sup><small>5</small></sup>  Kootkaa minun eteeni minun hurskaani, jotka uhreja uhraten ovat tehneet minun kanssani liiton. </p>
<p id="v6"><sup><small>6</small></sup>  Ja taivaat julistavat hänen vanhurskauttansa, sillä Jumala on tuomari. Sela. </p>
<p id="v7"><sup><small>7</small></sup>  "Kuule, minun kansani, minä puhun; kuule, Israel, minä todistan sinua vastaan. Minä olen Jumala, sinun Jumalasi. </p>
<p id="v8"><sup><small>8</small></sup>  En minä sinun teurasuhreistasi sinua nuhtele, ja sinun polttouhrisi ovat aina minun edessäni. </p>
<p id="v9"><sup><small>9</small></sup>  En minä ota härkiä sinun talostasi enkä kauriita sinun tarhoistasi. </p>
<p id="v10"><sup><small>10</small></sup>  Sillä minun ovat kaikki metsän eläimet ja tuhansien vuorten karjat. </p>
<p id="v11"><sup><small>11</small></sup>  Minä tunnen kaikki vuorten linnut, ja kaikki, mikä kedolla liikkuu, on minun edessäni. </p>
<p id="v12"><sup><small>12</small></sup>  Jos minä isoaisin, en minä sitä sinulle sanoisi; sillä minun on maanpiiri ja kaikki, mitä siinä on. </p>
<p id="v13"><sup><small>13</small></sup>  Minäkö söisin härkien lihaa tai joisin kauristen verta? </p>
<p id="v14"><sup><small>14</small></sup>  Uhraa Jumalalle kiitos ja täytä lupauksesi Korkeimmalle. </p>
<p id="v15"><sup><small>15</small></sup>  Ja avuksesi huuda minua hädän päivänä, niin minä tahdon auttaa sinua, ja sinun pitää kunnioittaman minua." <sup id="cite1"><a href="#fn1">[1]</a></sup></p>
<p id="v16"><sup><small>16</small></sup>  Mutta jumalattomalle Jumala sanoo: "Mikä sinä olet puhumaan minun käskyistäni ja ottamaan minun liittoni suuhusi? </p>
<p id="v17"><sup><small>17</small></sup>  Sinä, joka vihaat kuritusta ja heität minun sanani selkäsi taakse! </p>
<p id="v18"><sup><small>18</small></sup>  Jos sinä näet varkaan, niin sinä mielistyt häneen, ja sinä pidät yhtä avionrikkojain kanssa. </p>
<p id="v19"><sup><small>19</small></sup>  Sinä päästät suusi puhumaan pahaa, ja sinun kielesi punoo petosta. </p>
<p id="v20"><sup><small>20</small></sup>  Sinä istut ja puhut veljeäsi vastaan, sinä panettelet äitisi poikaa. </p>
<p id="v21"><sup><small>21</small></sup>  Näitä sinä teet, ja minäkö olisin vaiti? Luuletko, että minä olen sinun kaltaisesi? Minä nuhtelen sinua ja asetan nämä sinun silmäisi eteen. </p>
<p id="v22"><sup><small>22</small></sup>  Ymmärtäkää tämä te, jotka Jumalan unhotatte, etten minä raatelisi, eikä olisi pelastajaa. </p>
<p id="v23"><sup><small>23</small></sup>  Joka kiitosta uhraa, se kunnioittaa minua; joka ottaa tiestänsä vaarin, sen minä annan nähdä Jumalan autuuden." </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/Psalms/49">
          <span class="mdi mdi-arrow-left-drop-circle"></span><span class="pl-2">Psalmien kirja - Luku 49</span>
        </a>
        </td>
        <td>
        <a href="/fi/Bible/Psalms/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/Psalms/51">
          <span class="pr-2">Psalmien kirja - Luku 51</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 50:15 <i>Joka tahtoo, se voi tulla</i>: <a href="/fi/The_Urantia_Book/139#p12_7">U-k 139:12.7</a>.  <i>Joka tahtoo, se voi tulla</i>: <a href="/fi/The_Urantia_Book/2#p5_2">U-k 2:5.2</a>.  <i>Joka tahtoo, se voi tulla</i>: <a href="/fi/The_Urantia_Book/165#p3_8">U-k 165:3.8</a>.  <i>Joka tahtoo, se voi tulla</i>: <a href="/fi/The_Urantia_Book/166#p3_7">U-k 166:3.7</a>.  <i>Joka tahtoo, se voi tulla</i>: <a href="/fi/The_Urantia_Book/100#p7_6">U-k 100:7.6</a>.  <i>Joka tahtoo, se voi tulla</i>: <a href="/fi/The_Urantia_Book/32#p5_8">U-k 32:5.8</a>.  <i>Jokainen, joka tahtoo, pelastuu</i>: <a href="/fi/The_Urantia_Book/131#p10_7">U-k 131:10.7</a>.  <i>Joka huutaa Herraa, pelastuu</i>: <a href="/fi/The_Urantia_Book/2#p4_1">U-k 2:4.1</a>. </li>
</ol>
</div>
