<!--
title: Psalmien kirja - Luku 97
description: 
published: true
date: 2022-10-6T10:23:20Z
tags: bible, bible—psalms
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td><a href="/fi/Bible/Psalms/96">Psalmien kirja - Luku 96</a></td>
        <td><a href="/fi/Bible/Psalms/Index">Indeksi</a></td>
        <td><a href="/fi/Bible/Psalms/98">Psalmien kirja - Luku 98</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Herra on kuningas! Riemuitkoon maa; iloitkoot saaret, niin monta kuin niitä on. </p>
<p id="v2"><sup><small>2</small></sup>  Pilvi ja pimeys on hänen ympärillänsä, vanhurskaus ja oikeus on hänen valtaistuimensa perustus. </p>
<p id="v3"><sup><small>3</small></sup>  Tuli käy hänen edellänsä ja polttaa hänen vihollisensa, yltympäri. </p>
<p id="v4"><sup><small>4</small></sup>  Hänen salamansa valaisevat maanpiirin; maa näkee sen ja vapisee. </p>
<p id="v5"><sup><small>5</small></sup>  Vuoret sulavat niinkuin vaha Herran edessä, kaiken maan Herran edessä. </p>
<p id="v6"><sup><small>6</small></sup>  Taivaat julistavat hänen vanhurskauttansa, ja kaikki kansat näkevät hänen kunniansa. <sup id="cite1"><a href="#fn1">[1]</a></sup></p>
<p id="v7"><sup><small>7</small></sup>  Kaikki kuvain kumartajat joutuvat häpeään, kaikki, jotka epäjumalista kerskaavat. Kumartakaa häntä, kaikki jumalat. </p>
<p id="v8"><sup><small>8</small></sup>  Siion kuulee sen ja iloitsee, ja Juudan tyttäret riemuitsevat sinun tuomioistasi, Herra. </p>
<p id="v9"><sup><small>9</small></sup>  Sillä sinä, Herra, olet Korkein yli kaiken maan, sinä olet ylen korkea, ylitse kaikkien jumalain. </p>
<p id="v10"><sup><small>10</small></sup>  Te, jotka Herraa rakastatte, vihatkaa pahaa. Hän varjelee hurskasten sielut, jumalattomien kädestä hän heidät pelastaa. </p>
<p id="v11"><sup><small>11</small></sup>  Vanhurskaalle koittaa valkeus ja oikeamielisille ilo. </p>
<p id="v12"><sup><small>12</small></sup>  Iloitkaa Herrassa, te vanhurskaat; kiittäkää hänen pyhää nimeänsä. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fi/Bible/Psalms/96">Psalmien kirja - Luku 96</a></td>
        <td><a href="/fi/Bible/Psalms/Index">Indeksi</a></td>
        <td><a href="/fi/Bible/Psalms/98">Psalmien kirja - Luku 98</a></td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 97:6 <i>Taivaat huutavat vanhurskaasti, kunniaa</i>: <a href="/fi/The_Urantia_Book/131#p2_5">U-k 131:2.5</a>. </li>
</ol>
</div>
