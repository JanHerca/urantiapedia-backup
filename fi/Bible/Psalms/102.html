<!--
title: Psalmien kirja - Luku 102
description: 
published: true
date: 2022-10-6T10:23:20Z
tags: bible, bible—psalms
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td><a href="/fi/Bible/Psalms/101">Psalmien kirja - Luku 101</a></td>
        <td><a href="/fi/Bible/Psalms/Index">Indeksi</a></td>
        <td><a href="/fi/Bible/Psalms/103">Psalmien kirja - Luku 103</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Kurjan rukous, kun hän on näännyksissä ja vuodattaa valituksensa Herran eteen. </p>
<p id="v2"><sup><small>2</small></sup>  Herra, kuule minun rukoukseni, ja minun huutoni tulkoon sinun eteesi. </p>
<p id="v3"><sup><small>3</small></sup>  Älä peitä minulta kasvojasi, kun minulla on ahdistus, kallista korvasi minun puoleeni. Kun minä huudan, riennä ja vastaa minulle. </p>
<p id="v4"><sup><small>4</small></sup>  Sillä minun päiväni ovat haihtuneet kuin savu, ja minun luitani polttaa niinkuin ahjossa. </p>
<p id="v5"><sup><small>5</small></sup>  Sydämeni on paahtunut ja kuivunut kuin ruoho, sillä minä unhotan syödä leipääni. </p>
<p id="v6"><sup><small>6</small></sup>  Äänekkäästä vaikerruksestani minun luuni tarttuvat minun nahkaani. </p>
<p id="v7"><sup><small>7</small></sup>  Minä olen kuin pelikaani erämaassa, olen kuin huuhkaja raunioissa. </p>
<p id="v8"><sup><small>8</small></sup>  Minä olen uneton, olen kuin yksinäinen lintu katolla. </p>
<p id="v9"><sup><small>9</small></sup>  Kaiken päivää viholliseni minua häpäisevät; ne, jotka riehuvat minua vastaan, kiroavat minun nimeni kautta. </p>
<p id="v10"><sup><small>10</small></sup>  Sillä minä syön tuhkaa kuin leipää ja sekoitan juomani kyyneleillä </p>
<p id="v11"><sup><small>11</small></sup>  sinun vihasi ja kiivastuksesi tähden, sillä sinä olet nostanut minut ylös ja viskannut pois. </p>
<p id="v12"><sup><small>12</small></sup>  Minun päiväni ovat kuin pitenevä varjo, ja minä kuivun kuin ruoho. </p>
<p id="v13"><sup><small>13</small></sup>  Mutta sinä, Herra, hallitset iankaikkisesti, sinun muistosi pysyy polvesta polveen. </p>
<p id="v14"><sup><small>14</small></sup>  Nouse ja armahda Siionia, sillä aika on tehdä sille laupeus ja määrähetki on tullut. </p>
<p id="v15"><sup><small>15</small></sup>  Sillä sen kivet ovat sinun palvelijoillesi rakkaat, ja sen soraläjiä heidän on sääli. </p>
<p id="v16"><sup><small>16</small></sup>  Silloin pakanat pelkäävät Herran nimeä ja kaikki maan kuninkaat sinun kunniaasi, </p>
<p id="v17"><sup><small>17</small></sup>  kun Herra rakentaa Siionin ja ilmestyy kunniassansa, <sup id="cite1"><a href="#fn1">[1]</a></sup></p>
<p id="v18"><sup><small>18</small></sup>  kun hän kääntyy niiden rukouksen puoleen, jotka ovat kaikkensa menettäneet, eikä enää heidän rukoustansa hylkää. </p>
<p id="v19"><sup><small>19</small></sup>  Tämä kirjoitettakoon tulevalle polvelle, ja kansa, joka vastedes luodaan, on kiittävä Herraa, </p>
<p id="v20"><sup><small>20</small></sup>  että hän katseli pyhästä korkeudestaan, että Herra katsoi taivaasta maahan, </p>
<p id="v21"><sup><small>21</small></sup>  kuullaksensa vankien huokaukset, vapauttaaksensa kuoleman lapset, </p>
<p id="v22"><sup><small>22</small></sup>  jotta Siionissa julistettaisiin Herran nimeä ja hänen ylistystänsä Jerusalemissa, </p>
<p id="v23"><sup><small>23</small></sup>  kun kaikki kansat kokoontuvat yhteen, ja valtakunnat, palvelemaan Herraa. </p>
<p id="v24"><sup><small>24</small></sup>  Hän on lannistanut matkalla minun voimani, on lyhentänyt minun päiväni. </p>
<p id="v25"><sup><small>25</small></sup>  Minä sanon: Jumalani, älä tempaa minua pois kesken ikääni; sinun vuotesi kestävät suvusta sukuun. <sup id="cite2"><a href="#fn2">[2]</a></sup></p>
<p id="v26"><sup><small>26</small></sup>  Muinoin sinä perustit maan, ja taivaat ovat sinun käsialasi. </p>
<p id="v27"><sup><small>27</small></sup>  Ne katoavat, mutta sinä pysyt, ne vanhenevat kaikki kuin vaate; sinä muutat ne, niinkuin vaatteet muutetaan, ja ne muuttuvat. </p>
<p id="v28"><sup><small>28</small></sup>  Mutta sinä pysyt samana, eivätkä sinun vuotesi lopu. </p>
<p id="v29"><sup><small>29</small></sup>  Sinun palvelijaisi lapset saavat asua turvassa, ja heidän jälkeläisensä pysyvät sinun edessäsi. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fi/Bible/Psalms/101">Psalmien kirja - Luku 101</a></td>
        <td><a href="/fi/Bible/Psalms/Index">Indeksi</a></td>
        <td><a href="/fi/Bible/Psalms/103">Psalmien kirja - Luku 103</a></td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 102:17 <i>Jumala kuulee hädänalaisten huudot</i>: <a href="/fi/The_Urantia_Book/146#p2_9">U-k 146:2.9</a>. </li>
  <li id="fn2"><a href="#cite2">↑</a> 102:25 <i>Mikaelin luomus</i>: <a href="/fi/The_Urantia_Book/57#p3_8">U-k 57:3.8</a>.  <i>Luoja Pojat luovat</i>: <a href="/fi/The_Urantia_Book/21#p2_1">U-k 21:2.1</a>.  <i>Luojan pojat</i>: <a href="/fi/The_Urantia_Book/21#p0_1">U-k 21:0.1</a>. </li>
</ol>
</div>
