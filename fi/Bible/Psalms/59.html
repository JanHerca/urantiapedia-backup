<!--
title: Psalmien kirja - Luku 59
description: 
published: true
date: 2022-10-6T10:23:20Z
tags: bible, bible—psalms
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td><a href="/fi/Bible/Psalms/58">Psalmien kirja - Luku 58</a></td>
        <td><a href="/fi/Bible/Psalms/Index">Indeksi</a></td>
        <td><a href="/fi/Bible/Psalms/60">Psalmien kirja - Luku 60</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Veisuunjohtajalle; veisataan kuin: "Älä turmele"; Daavidin laulu, kun Saul lähetti vartioimaan hänen taloansa, tappaakseen hänet. </p>
<p id="v2"><sup><small>2</small></sup>  Jumalani, pelasta minut vihollisistani, suojele minua niiltä, jotka nousevat minua vastaan. </p>
<p id="v3"><sup><small>3</small></sup>  Pelasta minut pahantekijöistä, vapahda minut murhamiehistä. </p>
<p id="v4"><sup><small>4</small></sup>  Sillä katso, he väijyvät minun henkeäni; julmurit kokoontuvat minua vastaan, vaikka en ole rikkonut enkä syntiä tehnyt, Herra. </p>
<p id="v5"><sup><small>5</small></sup>  Ilman minun syytäni he juoksevat ja hankkiutuvat; heräjä, käy minua kohtaamaan ja katso. </p>
<p id="v6"><sup><small>6</small></sup>  Ja sinä, Herra, Jumala Sebaot, Israelin Jumala, heräjä kostamaan kaikille pakanoille. Älä säästä ketään uskotonta väärintekijää. Sela. </p>
<p id="v7"><sup><small>7</small></sup>  He tulevat ehtoolla, ulvovat kuin koirat ja kiertävät kaupunkia. </p>
<p id="v8"><sup><small>8</small></sup>  Katso, he purkavat suustaan sisuansa, miekat ovat heidän huulillansa, sillä: "Kuka sen kuulee?" </p>
<p id="v9"><sup><small>9</small></sup>  Mutta sinä, Herra, naurat heille, sinä pidät kaikkia pakanoita pilkkanasi. </p>
<p id="v10"><sup><small>10</small></sup>  Sinä, minun väkevyyteni, sinusta minä otan vaarin, sillä Jumala on minun linnani. </p>
<p id="v11"><sup><small>11</small></sup>  Minun armollinen Jumalani käy minua kohden, Jumala antaa minun nähdä iloni vihollisistani. </p>
<p id="v12"><sup><small>12</small></sup>  Älä heitä tapa, ettei minun kansani sitä unhottaisi. Saata voimallasi heidät harhailemaan ja syökse heidät maahan, Herra, meidän kilpemme. </p>
<p id="v13"><sup><small>13</small></sup>  Minkä he huulillaan puhuvat, sen he suullaan syntiä tekevät. Joutukoot he ylpeydessään kiinni kirousten ja valheiden tähden, joita he puhuvat. </p>
<p id="v14"><sup><small>14</small></sup>  Hävitä heidät vihassasi, hävitä olemattomiin, ja tietäkööt he, että Jumala hallitsee Jaakobissa, maan ääriin saakka. Sela. </p>
<p id="v15"><sup><small>15</small></sup>  He tulevat ehtoolla, ulvovat kuin koirat ja kiertävät kaupunkia. </p>
<p id="v16"><sup><small>16</small></sup>  He harhailevat ruuan haussa; elleivät tule ravituiksi, he murisevat. <sup id="cite1"><a href="#fn1">[1]</a></sup></p>
<p id="v17"><sup><small>17</small></sup>  Mutta minä veisaan sinun väkevyydestäsi ja riemuitsen aamulla sinun armostasi, sillä sinä olet minun linnani ja pakopaikkani minun hätäni päivänä. </p>
<p id="v18"><sup><small>18</small></sup>  Sinä, minun väkevyyteni, sinulle minä veisaan kiitosta, sillä Jumala on minun linnani ja minun armollinen Jumalani. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fi/Bible/Psalms/58">Psalmien kirja - Luku 58</a></td>
        <td><a href="/fi/Bible/Psalms/Index">Indeksi</a></td>
        <td><a href="/fi/Bible/Psalms/60">Psalmien kirja - Luku 60</a></td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 59:16 <i>Jumala on kaikkivoipa</i>: <a href="/fi/The_Urantia_Book/131#p10_3">U-k 131:10.3</a>.  <i>Kaikkivaltias</i>: <a href="/fi/The_Urantia_Book/142#p3_7">U-k 142:3.7</a>.  <i>Jumalan voima</i>: <a href="/fi/The_Urantia_Book/1#p1_4">U-k 1:1.4</a>.  <i>Voima</i>: <a href="/fi/The_Urantia_Book/131#p10_6">U-k 131:10.6</a>. </li>
</ol>
</div>
