<!--
title: Psalmien kirja - Luku 105
description: 
published: true
date: 2022-8-14T17:23:51Z
tags: 
editor: ckeditor
dateCreated: 2022-8-14T17:23:51Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/fi/Bible/Psalms/104">Psalmien kirja - Luku 104</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/fi/Bible/Psalms/Index">Indeksi</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/fi/Bible/Psalms/106">Psalmien kirja - Luku 106</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Kiittäkää Herraa, julistakaa hänen nimeänsä, tehkää hänen suuret tekonsa tiettäviksi kansojen keskuudessa. </p>
<p id="v2"><sup><small>2</small></sup>  Laulakaa hänelle, veisatkaa hänelle, puhukaa kaikista hänen ihmeistänsä. </p>
<p id="v3"><sup><small>3</small></sup>  Hänen pyhä nimensä olkoon teidän kerskauksenne; iloitkoon niiden sydän, jotka etsivät Herraa. </p>
<p id="v4"><sup><small>4</small></sup>  Kysykää Herraa ja hänen voimaansa, etsikää alati hänen kasvojansa. </p>
<p id="v5"><sup><small>5</small></sup>  Muistakaa hänen ihmetöitänsä, jotka hän on tehnyt, hänen ihmeitänsä ja hänen suunsa tuomioita, </p>
<p id="v6"><sup><small>6</small></sup>  te Aabrahamin, hänen palvelijansa, siemen, Jaakobin lapset, te hänen valittunsa. <sup id="cite1"><a href="#fn1">[1]</a></sup></p>
<p id="v7"><sup><small>7</small></sup>  Hän, Herra, on meidän Jumalamme; hänen tuomionsa käyvät yli kaiken maan. </p>
<p id="v8"><sup><small>8</small></sup>  Hän muistaa liittonsa iankaikkisesti, säätämänsä sanan hamaan tuhansiin polviin, </p>
<p id="v9"><sup><small>9</small></sup>  liittonsa, jonka hän teki Aabrahamin kanssa, ja Iisakille vannomansa valan. <sup id="cite2"><a href="#fn2">[2]</a></sup></p>
<p id="v10"><sup><small>10</small></sup>  Hän vahvisti sen käskyksi Jaakobille, Israelille iankaikkiseksi liitoksi. </p>
<p id="v11"><sup><small>11</small></sup>  Hän sanoi: "Sinulle minä annan Kanaanin maan, se olkoon teidän perintöosanne". </p>
<p id="v12"><sup><small>12</small></sup>  Heitä oli vähäinen joukko, vain harvoja, ja he olivat muukalaisia siellä. </p>
<p id="v13"><sup><small>13</small></sup>  Ja he vaelsivat kansasta kansaan ja yhdestä valtakunnasta toiseen kansaan. </p>
<p id="v14"><sup><small>14</small></sup>  Hän ei sallinut kenenkään heitä vahingoittaa, ja hän rankaisi kuninkaita heidän tähtensä: </p>
<p id="v15"><sup><small>15</small></sup>  Älkää koskeko minun voideltuihini, älkää tehkö pahaa minun profeetoilleni. </p>
<p id="v16"><sup><small>16</small></sup>  Ja kun hän kutsui nälänhädän maahan ja kokonaan mursi leivän tuen, </p>
<p id="v17"><sup><small>17</small></sup>  oli hän lähettänyt heidän edellänsä miehen: Joosef oli myyty orjaksi. </p>
<p id="v18"><sup><small>18</small></sup>  Hänen jalkojansa vaivattiin kahleilla, hän joutui rautoihin, </p>
<p id="v19"><sup><small>19</small></sup>  siksi kunnes hänen sanansa kävi toteen ja Herran puhe osoitti hänet puhtaaksi. </p>
<p id="v20"><sup><small>20</small></sup>  Niin kuningas lähetti ja päästätti hänet, kansojen hallitsija laski hänet irti. </p>
<p id="v21"><sup><small>21</small></sup>  Hän pani hänet talonsa herraksi ja kaiken omaisuutensa haltijaksi, </p>
<p id="v22"><sup><small>22</small></sup>  sitomaan mielensä mukaan hänen ruhtinaitansa ja opettamaan viisautta vanhimmille. </p>
<p id="v23"><sup><small>23</small></sup>  Niin joutui Israel Egyptiin, Jaakob muukalaiseksi Haamin maahan. </p>
<p id="v24"><sup><small>24</small></sup>  Ja Herra teki kansansa hyvin hedelmälliseksi ja väkevämmäksi heidän vihamiehiänsä. </p>
<p id="v25"><sup><small>25</small></sup>  Hän käänsi näitten sydämen vihaamaan hänen kansaansa, kavalasti kohtelemaan hänen palvelijoitaan. </p>
<p id="v26"><sup><small>26</small></sup>  Hän lähetti Mooseksen, palvelijansa, ja Aaronin, jonka hän oli valinnut. </p>
<p id="v27"><sup><small>27</small></sup>  Nämä tekivät hänen tunnustekonsa heidän keskellään, tekivät ihmeitä Haamin maassa. </p>
<p id="v28"><sup><small>28</small></sup>  Hän lähetti pimeyden ja pimensi kaiken, eivätkä he vastustaneet hänen sanojansa. </p>
<p id="v29"><sup><small>29</small></sup>  Hän muutti heidän vetensä vereksi ja kuoletti heiltä kalat. </p>
<p id="v30"><sup><small>30</small></sup>  Heidän maansa vilisi sammakoita aina kuningasten kammioita myöten. </p>
<p id="v31"><sup><small>31</small></sup>  Hän käski, ja paarmoja tuli ja sääskiä koko heidän alueellensa. </p>
<p id="v32"><sup><small>32</small></sup>  Hän antoi heille rakeita sateen sijaan, tulen leimauksia heidän maahansa. </p>
<p id="v33"><sup><small>33</small></sup>  Ja hän hävitti heidän viini- ja viikunapuunsa ja murskasi puut heidän alueeltansa. </p>
<p id="v34"><sup><small>34</small></sup>  Hän käski, ja heinäsirkkoja tuli ja tuhosirkkoja lukematon joukko; </p>
<p id="v35"><sup><small>35</small></sup>  ne söivät kaiken ruohon heidän maastansa, söivät hedelmän heidän vainioiltansa. </p>
<p id="v36"><sup><small>36</small></sup>  Ja hän surmasi kaikki heidän maansa esikoiset, kaikki heidän miehuutensa ensimmäiset. </p>
<p id="v37"><sup><small>37</small></sup>  Sitten hän vei Israelin sieltä varustettuna hopealla ja kullalla, eikä ollut hänen sukukunnissaan kompastuvaista. </p>
<p id="v38"><sup><small>38</small></sup>  Egypti iloitsi heidän lähdöstänsä, koska sen oli vallannut pelko heidän tähtensä. </p>
<p id="v39"><sup><small>39</small></sup>  Hän levitti suojaksi pilven ja tulen valaisemaan yötä. </p>
<p id="v40"><sup><small>40</small></sup>  He pyysivät, ja hän pani tulemaan viiriäiset, ja hän ravitsi heitä taivaan leivällä. </p>
<p id="v41"><sup><small>41</small></sup>  Hän avasi kallion, ja vettä vuoti; se juoksi virtana kautta erämaan. </p>
<p id="v42"><sup><small>42</small></sup>  Sillä hän muisti pyhän sanansa, muisti Aabrahamia, palvelijaansa. </p>
<p id="v43"><sup><small>43</small></sup>  Niin hän vei kansansa pois sen iloitessa, valittunsa heidän riemuitessaan. </p>
<p id="v44"><sup><small>44</small></sup>  Ja hän antoi heille pakanain maat, ja he ottivat omaksensa kansojen vaivannäöt, </p>
<p id="v45"><sup><small>45</small></sup>  että he noudattaisivat hänen käskyjänsä ja ottaisivat hänen laeistansa vaarin. Halleluja! </p>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 105:6,43 <i>Jumalan valittu kansa</i>: <a href="/fi/The_Urantia_Book/96#p5_6">U-k 96:5.6</a>.  <i>Valittu kansa</i>: <a href="/fi/The_Urantia_Book/96#p2_3">U-k 96:2.3</a>.  <i>Valittu kansa</i>: <a href="/fi/The_Urantia_Book/97#p10_1">U-k 97:10.1</a>.  <i>Valittu kansa</i>: <a href="/fi/The_Urantia_Book/97#p4_2">U-k 97:4.2</a>.  <i>Valittu kansa</i>: <a href="/fi/The_Urantia_Book/93#p5_1">U-k 93:5.1</a>.  <i>Valittu kansa</i>: <a href="/fi/The_Urantia_Book/121#p2_8">U-k 121:2.8</a>. </li>
  <li id="fn2"><a href="#cite2">↑</a> 105:9-10 <i>Pyhät valat ja valat</i>: <a href="/fi/The_Urantia_Book/87#p6_9">U-k 87:6.9</a>. </li>
</ol>
</div>
