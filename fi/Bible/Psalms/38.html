<!--
title: Psalmien kirja - Luku 38
description: 
published: true
date: 2022-10-6T10:23:20Z
tags: bible, bible—psalms
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td><a href="/fi/Bible/Psalms/37">Psalmien kirja - Luku 37</a></td>
        <td><a href="/fi/Bible/Psalms/Index">Indeksi</a></td>
        <td><a href="/fi/Bible/Psalms/39">Psalmien kirja - Luku 39</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Daavidin virsi; syntiä tunnustettaessa. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Herra, älä rankaise minua vihassasi, älä kiivastuksessasi kurita minua. </p>
<p id="v3"><sup><small>3</small></sup>  Sillä sinun nuolesi ovat uponneet minuun, sinun kätesi painaa minua. </p>
<p id="v4"><sup><small>4</small></sup>  Ei ole lihassani tervettä paikkaa sinun vihastuksesi tähden eikä luissani rauhaa minun syntieni tähden. </p>
<p id="v5"><sup><small>5</small></sup>  Sillä minun pahat tekoni käyvät pääni ylitse, niinkuin raskas kuorma ne ovat minulle liian raskaat. </p>
<p id="v6"><sup><small>6</small></sup>  Minun haavani haisevat ja märkivät minun hulluuteni tähden. </p>
<p id="v7"><sup><small>7</small></sup>  Minä käyn kumarassa, aivan kyyryssä, kuljen murheellisena kaiken päivää. </p>
<p id="v8"><sup><small>8</small></sup>  Sillä minun lanteeni ovat polttoa täynnä, eikä ole lihassani tervettä paikkaa. </p>
<p id="v9"><sup><small>9</small></sup>  Minä olen voimaton ja peräti runneltu, minä parun sydämeni tuskassa. </p>
<p id="v10"><sup><small>10</small></sup>  Herra, sinun edessäsi on kaikki minun halajamiseni, eikä minun huokaukseni ole sinulta salassa. </p>
<p id="v11"><sup><small>11</small></sup>  Minun sydämeni värisee, minun voimani on minusta luopunut, minun silmieni valo - sekin on minulta mennyt. </p>
<p id="v12"><sup><small>12</small></sup>  Minun ystäväni ja läheiseni pysyvät syrjässä minun vitsauksestani, ja minun omaiseni seisovat kaukana. </p>
<p id="v13"><sup><small>13</small></sup>  Jotka minun henkeäni etsivät, ne virittävät pauloja; ja jotka minulle pahaa suovat, ne puhuvat turmion puheita ja miettivät petosta kaiket päivät. </p>
<p id="v14"><sup><small>14</small></sup>  Mutta minä olen kuin kuuro, en mitään kuule, kuin mykkä, joka ei suutansa avaa. </p>
<p id="v15"><sup><small>15</small></sup>  Minä olen kuin mies, joka ei mitään kuule ja jonka suussa ei vastausta ole. </p>
<p id="v16"><sup><small>16</small></sup>  Sillä sinua, Herra, minä odotan, sinä vastaat, Herra, minun Jumalani. </p>
<p id="v17"><sup><small>17</small></sup>  Minä sanon: älkööt iloitko minusta, älkööt ylvästelkö minua vastaan, kun jalkani horjuu. </p>
<p id="v18"><sup><small>18</small></sup>  Sillä minä olen kaatumaisillani, ja minun tuskani on aina edessäni; </p>
<p id="v19"><sup><small>19</small></sup>  sillä minä tunnustan pahat tekoni, murehdin syntieni tähden. </p>
<p id="v20"><sup><small>20</small></sup>  Mutta minun viholliseni elävät ja ovat väkevät, ja paljon on niitä, jotka minua syyttä vihaavat, </p>
<p id="v21"><sup><small>21</small></sup>  jotka hyvän pahalla palkitsevat ja vihaavat minua, koska minä hyvään pyrin. </p>
<p id="v22"><sup><small>22</small></sup>  Älä hylkää minua, Herra, minun Jumalani, älä ole kaukana minusta. </p>
<p id="v23"><sup><small>23</small></sup>  Riennä avukseni, Herra, minun pelastukseni. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fi/Bible/Psalms/37">Psalmien kirja - Luku 37</a></td>
        <td><a href="/fi/Bible/Psalms/Index">Indeksi</a></td>
        <td><a href="/fi/Bible/Psalms/39">Psalmien kirja - Luku 39</a></td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 38:1-2 <i>Kaikkivaltiaan nuolet</i>: <a href="/fi/The_Urantia_Book/90#p3_8">U-k 90:3.8</a>. </li>
</ol>
</div>
