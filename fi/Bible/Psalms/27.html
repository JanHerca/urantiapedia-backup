<!--
title: Psalmien kirja - Luku 27
description: 
published: true
date: 2022-8-14T17:23:51Z
tags: 
editor: ckeditor
dateCreated: 2022-8-14T17:23:51Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/fi/Bible/Psalms/26">Psalmien kirja - Luku 26</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/fi/Bible/Psalms/Index">Indeksi</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/fi/Bible/Psalms/28">Psalmien kirja - Luku 28</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Daavidin virsi. Herra on minun valkeuteni ja autuuteni: ketä minä pelkään! Herra on minun elämäni turva: ketä minä vapisen! </p>
<p id="v2"><sup><small>2</small></sup>  Kun pahat käyvät minun kimppuuni, syömään minun lihaani, niin he, minun ahdistajani ja vihamieheni, kompastuvat ja kaatuvat. </p>
<p id="v3"><sup><small>3</small></sup>  Vaikka sotajoukko asettuisi minua vastaan, ei minun sydämeni pelkäisi; vaikka sota nousisi minua vastaan, siinäkin minä olisin turvassa. <sup id="cite1"><a href="#fn1">[1]</a></sup></p>
<p id="v4"><sup><small>4</small></sup>  Yhtä minä rukoilen Herralta, sitä minä pyydän: että saisin asua Herran huoneessa kaiken elinaikani, katsella Herran suloisuutta ja tutkistella hänen temppelissänsä. </p>
<p id="v5"><sup><small>5</small></sup>  Sillä hän kätkee minut majaansa pahana päivänä, hän suojaa minua telttansa suojassa, korottaa minut kalliolle. </p>
<p id="v6"><sup><small>6</small></sup>  Niin kohoaa nyt minun pääni vihollisteni yli, jotka minua ympäröivät, ja minä uhraan riemu-uhreja hänen majassansa, Herralle minä veisaan ja soitan. </p>
<p id="v7"><sup><small>7</small></sup>  Herra, kuule minun ääneni, kun minä huudan, armahda minua ja vastaa minulle. </p>
<p id="v8"><sup><small>8</small></sup>  Minun sydämeni vetoaa sinun omaan sanaasi: "Etsikää minun kasvojani". Herra, minä etsin sinun kasvojasi. </p>
<p id="v9"><sup><small>9</small></sup>  Älä kätke minulta kasvojasi, älä työnnä vihassa pois palvelijaasi. Sinä olet minun apuni, älä minua jätä, älä minua hylkää, pelastukseni Jumala. <sup id="cite2"><a href="#fn2">[2]</a></sup></p>
<p id="v10"><sup><small>10</small></sup>  Vaikka minun isäni ja äitini minut hyljätkööt, niin Herra minut korjaa. </p>
<p id="v11"><sup><small>11</small></sup>  Neuvo, Herra, minulle tiesi ja johdata minua tasaista polkua minun vihamiesteni tähden. </p>
<p id="v12"><sup><small>12</small></sup>  Älä anna minua alttiiksi ahdistajaini vimmalle, sillä väärät todistajat nousevat minua vastaan ja puuskuvat väkivaltaa. </p>
<p id="v13"><sup><small>13</small></sup>  Mutta minä totisesti uskon näkeväni Herran hyvyyden elävien maassa. </p>
<p id="v14"><sup><small>14</small></sup>  Odota Herraa. Ole luja, ja vahva olkoon sinun sydämesi. Odota Herraa. <sup id="cite3"><a href="#fn3">[3]</a></sup></p>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 27:3 <i>Pelosta pelastettu</i>: <a href="/fi/The_Urantia_Book/95#p4_3">U-k 95:4.3</a>. </li>
  <li id="fn2"><a href="#cite2">↑</a> 27:9 <i>Pelastuksen Jumala</i>: <a href="/fi/The_Urantia_Book/2#p6_3">U-k 2:6.3</a>. </li>
  <li id="fn3"><a href="#cite3">↑</a> 27:14 <i>Ole kärsivällinen, odota Herraa</i>: <a href="/fi/The_Urantia_Book/152#p5_3">U-k 152:5.3</a>. </li>
</ol>
</div>
