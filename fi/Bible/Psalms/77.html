<!--
title: Psalmien kirja - Luku 77
description: 
published: true
date: 2022-10-6T10:23:20Z
tags: bible, bible—psalms
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td><a href="/fi/Bible/Psalms/76">Psalmien kirja - Luku 76</a></td>
        <td><a href="/fi/Bible/Psalms/Index">Indeksi</a></td>
        <td><a href="/fi/Bible/Psalms/78">Psalmien kirja - Luku 78</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Veisuunjohtajalle; Jedutunin tapaan; Aasafin virsi. </p>
<p id="v2"><sup><small>2</small></sup>  Minä korotan ääneni Jumalan puoleen ja huudan; minä korotan ääneni Jumalan puoleen, että hän minua kuulisi. </p>
<p id="v3"><sup><small>3</small></sup>  Ahdistukseni aikana minä etsin Herraa; minun käteni on yöllä ojennettuna eikä väsy; minun sieluni ei lohdutuksesta huoli. </p>
<p id="v4"><sup><small>4</small></sup>  Minä muistan Jumalaa ja huokaan; minä tutkistelen, ja minun henkeni nääntyy. Sela. </p>
<p id="v5"><sup><small>5</small></sup>  Sinä pidät minun silmäni valveilla; minä olen niin levoton, etten voi puhua. </p>
<p id="v6"><sup><small>6</small></sup>  Minä ajattelen muinaisia päiviä, ammoin menneitä vuosia. </p>
<p id="v7"><sup><small>7</small></sup>  Minä muistan yöllä kanteleeni, minä mietiskelen sydämessäni, ja minun henkeni tutkii: </p>
<p id="v8"><sup><small>8</small></sup>  Hylkääkö Herra ikiajoiksi eikä enää osoita mielisuosiota? </p>
<p id="v9"><sup><small>9</small></sup>  Onko hänen armonsa mennyt ainiaaksi, onko hänen lupauksensa lopussa polvesta polveen? </p>
<p id="v10"><sup><small>10</small></sup>  Onko Jumala unhottanut olla armollinen, onko hän vihassaan lukinnut laupeutensa? Sela. </p>
<p id="v11"><sup><small>11</small></sup>  Minä sanoin: tämä on minun kärsimykseni, että Korkeimman oikea käsi on muuttunut. </p>
<p id="v12"><sup><small>12</small></sup>  Minä muistelen Herran tekoja, minä muistelen sinun entisiä ihmetöitäsi. </p>
<p id="v13"><sup><small>13</small></sup>  Minä tutkistelen kaikkia sinun töitäsi, minä mietin sinun suuria tekojasi. </p>
<p id="v14"><sup><small>14</small></sup>  Jumala, sinun tiesi on pyhä; kuka on jumala, suuri niinkuin sinä, Jumala? </p>
<p id="v15"><sup><small>15</small></sup>  Sinä olet Jumala, joka teet ihmeitä, sinä olet ilmoittanut voimasi kansojen seassa. </p>
<p id="v16"><sup><small>16</small></sup>  Käsivarrellasi sinä lunastit kansasi, Jaakobin ja Joosefin lapset. Sela. </p>
<p id="v17"><sup><small>17</small></sup>  Vedet näkivät sinut, Jumala, vedet näkivät sinut ja vapisivat, ja syvyydet värisivät. </p>
<p id="v18"><sup><small>18</small></sup>  Pilvet purkivat vettä, pilvet antoivat jylinänsä, sinun nuolesi lensivät. </p>
<p id="v19"><sup><small>19</small></sup>  Sinun pauhinasi ääni vyöryi, salamat valaisivat maan piirin, maa vapisi ja järkkyi. <sup id="cite1"><a href="#fn1">[1]</a></sup></p>
<p id="v20"><sup><small>20</small></sup>  Meren halki kävi sinun tiesi, sinun polkusi läpi suurten vetten, eivätkä sinun jälkesi tuntuneet. </p>
<p id="v21"><sup><small>21</small></sup>  Sinä kuljetit kansasi niinkuin lammaslauman Mooseksen ja Aaronin kädellä. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fi/Bible/Psalms/76">Psalmien kirja - Luku 76</a></td>
        <td><a href="/fi/Bible/Psalms/Index">Indeksi</a></td>
        <td><a href="/fi/Bible/Psalms/78">Psalmien kirja - Luku 78</a></td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 77:19 <i>Osa 2: Jumalalliset askeleet</i>: <a href="/fi/The_Urantia_Book/2#p1_1">U-k 2:1.1</a>. </li>
</ol>
</div>
