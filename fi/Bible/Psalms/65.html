<!--
title: Psalmien kirja - Luku 65
description: 
published: true
date: 2022-8-14T17:23:51Z
tags: 
editor: ckeditor
dateCreated: 2022-8-14T17:23:51Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/fi/Bible/Psalms/64">Psalmien kirja - Luku 64</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/fi/Bible/Psalms/Index">Indeksi</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/fi/Bible/Psalms/66">Psalmien kirja - Luku 66</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Veisuunjohtajalle; Daavidin virsi, laulu. </p>
<p id="v2"><sup><small>2</small></sup>  Jumala, hiljaisuudessa kiitetään sinua Siionissa, ja sinulle täytetään lupaus. </p>
<p id="v3"><sup><small>3</small></sup>  Sinä kuulet rukouksen: sinun tykösi tulee kaikki liha. </p>
<p id="v4"><sup><small>4</small></sup>  Minun syntivelkani ovat ylen raskaat, mutta sinä annat anteeksi meidän rikoksemme. </p>
<p id="v5"><sup><small>5</small></sup>  Autuas se, jonka sinä valitset ja otat tykösi, esikartanoissasi asumaan! Salli meidän tulla ravituiksi sinun huoneesi hyvyydellä, sinun temppelisi pyhyydellä. <sup id="cite1"><a href="#fn1">[1]</a></sup></p>
<p id="v6"><sup><small>6</small></sup>  Ihmeellisillä teoilla sinä vastaat meille vanhurskaudessa, sinä, meidän autuutemme Jumala, sinä, kaikkien maan äärten ja kaukaisen meren turva, </p>
<p id="v7"><sup><small>7</small></sup>  joka voimallasi vahvistat vuoret ja olet vyötetty väkevyydellä; </p>
<p id="v8"><sup><small>8</small></sup>  sinä, joka asetat merten pauhinan ja niiden aaltojen pauhinan ja kansojen metelin, </p>
<p id="v9"><sup><small>9</small></sup>  niin että ne, jotka niiden äärillä asuvat, hämmästyvät sinun ihmeitäsi; aamun ja ehtoon ääret sinä täytät riemulla. </p>
<p id="v10"><sup><small>10</small></sup>  Sinä pidät maasta huolen, kastelet sen runsaasti, sinä teet sen ylen rikkaaksi. Jumalan virta on vettä täynnä. Sinä valmistat heidän viljansa, sillä niin sinä valmistat maan. </p>
<p id="v11"><sup><small>11</small></sup>  Sinä kastelet sen vaot, sinä muhennat sen multapaakut, sadekuuroilla sinä sen pehmität ja siunaat sen laihon. <sup id="cite2"><a href="#fn2">[2]</a></sup></p>
<p id="v12"><sup><small>12</small></sup>  Sinä kaunistat vuoden hyvyydelläsi, ja sinun askeleesi tiukkuvat lihavuutta. </p>
<p id="v13"><sup><small>13</small></sup>  Erämaan laitumet tiukkuvat, ja kukkulat vyöttäytyvät riemuun. </p>
<p id="v14"><sup><small>14</small></sup>  Kedot verhoutuvat lammaslaumoihin, ja vilja peittää laaksot. Riemuitaan ja lauletaan! </p>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 65:5 <i>Pelastuksen Jumala</i>: <a href="/fi/The_Urantia_Book/2#p6_3">U-k 2:6.3</a>. </li>
  <li id="fn2"><a href="#cite2">↑</a> 65:11 <i>Jumala on antelias</i>: <a href="/fi/The_Urantia_Book/2#p1_2">U-k 2:1.2</a>. </li>
</ol>
</div>
