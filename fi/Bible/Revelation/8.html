<!--
title: Johanneksen ilmestys - Luku 8
description: 
published: true
date: 2022-10-6T10:23:21Z
tags: bible, bible—revelation
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td><a href="/fi/Bible/Revelation/7">Johanneksen ilmestys - Luku 7</a></td>
        <td><a href="/fi/Bible/Revelation/Index">Indeksi</a></td>
        <td><a href="/fi/Bible/Revelation/9">Johanneksen ilmestys - Luku 9</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Ja kun Karitsa avasi seitsemännen sinetin, tuli taivaassa äänettömyys, jota kesti noin puoli hetkeä. </p>
<p id="v2"><sup><small>2</small></sup>  Ja minä näin ne seitsemän enkeliä, jotka seisoivat Jumalan edessä, ja heille annettiin seitsemän pasunaa. <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  Ja tuli eräs muu enkeli ja asettui alttarin ääreen pitäen kultaista suitsutusastiaa, ja hänelle annettiin paljon suitsukkeita pantavaksi kaikkien pyhien rukouksiin kultaiselle alttarille, joka oli valtaistuimen edessä. </p>
<p id="v4"><sup><small>4</small></sup>  Ja suitsukkeiden savu nousi pyhien rukousten kanssa enkelin kädestä Jumalan eteen. </p>
<p id="v5"><sup><small>5</small></sup>  Ja enkeli otti suitsutusastian ja täytti sen alttarin tulella ja heitti maan päälle; silloin syntyi ukkosenjylinää ja ääniä ja salamoita ja maanjäristystä. </p>
<p id="v6"><sup><small>6</small></sup>  Ja ne seitsemän enkeliä, joilla oli ne seitsemän pasunaa, hankkiutuivat puhaltamaan pasunoihin. </p>
<p id="v7"><sup><small>7</small></sup>  Ja ensimmäinen enkeli puhalsi pasunaan; niin tuli rakeita ja tulta, verellä sekoitettuja, ja ne heitettiin maan päälle; ja kolmas osa maata paloi, ja kolmas osa puita paloi, ja kaikki vihanta ruoho paloi. </p>
<p id="v8"><sup><small>8</small></sup>  Ja toinen enkeli puhalsi pasunaan; niin heitettiin mereen ikäänkuin suuri, tulena palava vuori; ja kolmas osa merta muuttui vereksi, </p>
<p id="v9"><sup><small>9</small></sup>  ja kolmas osa luoduista, mitä meressä on ja joissa henki on, kuoli, ja kolmas osa laivoista hukkui. </p>
<p id="v10"><sup><small>10</small></sup>  Ja kolmas enkeli puhalsi pasunaan; niin putosi taivaasta suuri tähti, palava kuin tulisoihtu, ja se putosi virtoihin, kolmanteen osaan niistä, ja vesilähteisiin. </p>
<p id="v11"><sup><small>11</small></sup>  Ja tähden nimi oli Koiruoho. Ja kolmas osa vesistä muuttui koiruohoksi, ja paljon ihmisiä kuoli vedestä, koska se oli karvaaksi käynyt. </p>
<p id="v12"><sup><small>12</small></sup>  Ja neljäs enkeli puhalsi pasunaan; niin kolmas osa auringosta ja kolmas osa kuusta ja kolmas osa tähdistä lyötiin vitsauksella, niin että kolmas osa niistä pimeni ja päivä kolmannelta osaltaan oli valoton, ja niin myös yö. </p>
<p id="v13"><sup><small>13</small></sup>  Ja minä näin, ja minä kuulin kotkan, joka lensi keskitaivaalla, sanovan suurella äänellä: "Voi, voi, voi maan päällä asuvaisia niiden jäljellä olevain pasunain äänten tähden, joihin kolmen enkelin vielä on määrä puhaltaa!" </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fi/Bible/Revelation/7">Johanneksen ilmestys - Luku 7</a></td>
        <td><a href="/fi/Bible/Revelation/Index">Indeksi</a></td>
        <td><a href="/fi/Bible/Revelation/9">Johanneksen ilmestys - Luku 9</a></td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 8:2,6 <i>Torvien enkelit</i>: <a href="/fi/The_Urantia_Book/114#p6_8">U-k 114:6.8</a>. </li>
</ol>
</div>
