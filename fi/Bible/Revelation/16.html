<!--
title: Johanneksen ilmestys - Luku 16
description: 
published: true
date: 2022-10-6T10:23:21Z
tags: bible, bible—revelation
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td><a href="/fi/Bible/Revelation/15">Johanneksen ilmestys - Luku 15</a></td>
        <td><a href="/fi/Bible/Revelation/Index">Indeksi</a></td>
        <td><a href="/fi/Bible/Revelation/17">Johanneksen ilmestys - Luku 17</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Ja minä kuulin suuren äänen temppelistä sanovan niille seitsemälle enkelille: "Menkää ja vuodattakaa ne seitsemän Jumalan vihan maljaa maan päälle". </p>
<p id="v2"><sup><small>2</small></sup>  Ja ensimmäinen lähti ja vuodatti maljansa maan päälle; ja tuli pahoja ja ilkeitä paiseita niihin ihmisiin, joissa oli pedon merkki ja jotka kumarsivat sen kuvaa. <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  Ja toinen enkeli vuodatti maljansa mereen, ja se tuli vereksi, ikäänkuin kuolleen vereksi, ja jokainen elävä olento kuoli, mitä meressä oli. </p>
<p id="v4"><sup><small>4</small></sup>  Ja kolmas enkeli vuodatti maljansa jokiin ja vesilähteisiin, ja ne tulivat vereksi. </p>
<p id="v5"><sup><small>5</small></sup>  Ja minä kuulin vetten enkelin sanovan: "Vanhurskas olet sinä, joka olet ja joka olit, sinä Pyhä, kun näin olet tuominnut. </p>
<p id="v6"><sup><small>6</small></sup>  Sillä pyhien ja profeettain verta he ovat vuodattaneet, ja verta sinä olet antanut heille juoda; sen he ovat ansainneet." </p>
<p id="v7"><sup><small>7</small></sup>  Ja minä kuulin alttarin sanovan: "Totisesti, Herra Jumala, Kaikkivaltias, totiset ja vanhurskaat ovat sinun tuomiosi". </p>
<p id="v8"><sup><small>8</small></sup>  Ja neljäs enkeli vuodatti maljansa aurinkoon, ja sille annettiin valta paahtaa ihmisiä tulella. </p>
<p id="v9"><sup><small>9</small></sup>  Ja ihmiset paahtuivat kovassa helteessä ja pilkkasivat Jumalan nimeä, hänen, jolla on vallassaan nämä vitsaukset; mutta he eivät tehneet parannusta, niin että olisivat antaneet hänelle kunnian. </p>
<p id="v10"><sup><small>10</small></sup>  Ja viides enkeli vuodatti maljansa pedon valtaistuimelle, ja sen valtakunta pimeni; ja he pureskelivat kielensä rikki tuskissansa </p>
<p id="v11"><sup><small>11</small></sup>  ja pilkkasivat taivaan Jumalaa tuskiensa ja paiseittensa tähden, mutta eivät tehneet parannusta teoistansa. </p>
<p id="v12"><sup><small>12</small></sup>  Ja kuudes enkeli vuodatti maljansa suureen Eufrat-virtaan, ja sen vesi kuivui, että tie valmistuisi auringon noususta tuleville kuninkaille. </p>
<p id="v13"><sup><small>13</small></sup>  Ja minä näin lohikäärmeen suusta ja pedon suusta ja väärän profeetan suusta lähtevän kolme saastaista henkeä, sammakon muotoista. </p>
<p id="v14"><sup><small>14</small></sup>  Sillä ne ovat riivaajain henkiä, jotka tekevät ihmeitä; ne lähtevät koko maanpiirin kuningasten luo kokoamaan heidät sotaan Jumalan, Kaikkivaltiaan, suurena päivänä. </p>
<p id="v15"><sup><small>15</small></sup>  - Katso, minä tulen niinkuin varas; autuas se, joka valvoo ja pitää vaatteistansa vaarin, ettei hän kulkisi alastomana eikä hänen häpeätänsä nähtäisi! - </p>
<p id="v16"><sup><small>16</small></sup>  Ja ne kokosivat heidät siihen paikkaan, jonka nimi hebreaksi on Harmagedon. </p>
<p id="v17"><sup><small>17</small></sup>  Ja seitsemäs enkeli vuodatti maljansa ilmaan, ja temppelistä, valtaistuimelta, lähti suuri ääni, joka sanoi: "Se on tapahtunut". </p>
<p id="v18"><sup><small>18</small></sup>  Ja tuli salamoita ja ääniä ja ukkosenjylinää; ja tuli suuri maanjäristys, niin ankara ja suuri maanjäristys, ettei sen vertaista ole ollut siitä asti, kuin ihmisiä on ollut maan päällä. </p>
<p id="v19"><sup><small>19</small></sup>  Ja se suuri kaupunki meni kolmeen osaan, ja kansojen kaupungit kukistuivat. Ja se suuri Babylon tuli muistetuksi Jumalan edessä, niin että hän antoi sille vihansa kiivauden viinimaljan. </p>
<p id="v20"><sup><small>20</small></sup>  Ja kaikki saaret pakenivat, eikä vuoria enää ollut. </p>
<p id="v21"><sup><small>21</small></sup>  Ja suuria rakeita, leiviskän painoisia, satoi taivaasta ihmisten päälle; ja ihmiset pilkkasivat Jumalaa raesateen vitsauksen tähden, sillä se vitsaus oli ylen suuri. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fi/Bible/Revelation/15">Johanneksen ilmestys - Luku 15</a></td>
        <td><a href="/fi/Bible/Revelation/Index">Indeksi</a></td>
        <td><a href="/fi/Bible/Revelation/17">Johanneksen ilmestys - Luku 17</a></td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 16:2 <i>Poista pedon merkki</i>: <a href="/fi/The_Urantia_Book/47#p9_1">U-k 47:9.1</a>. </li>
</ol>
</div>
