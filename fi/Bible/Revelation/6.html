<!--
title: Johanneksen ilmestys - Luku 6
description: 
published: true
date: 2022-10-6T10:23:21Z
tags: bible, bible—revelation
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td><a href="/fi/Bible/Revelation/5">Johanneksen ilmestys - Luku 5</a></td>
        <td><a href="/fi/Bible/Revelation/Index">Indeksi</a></td>
        <td><a href="/fi/Bible/Revelation/7">Johanneksen ilmestys - Luku 7</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Ja minä näin, kuinka Karitsa avasi yhden niistä seitsemästä sinetistä, ja kuulin yhden niistä neljästä olennosta sanovan niinkuin ukkosen äänellä: "Tule!" </p>
<p id="v2"><sup><small>2</small></sup>  Ja minä näin, ja katso: valkea hevonen; ja sen selässä istuvalla oli jousi, ja hänelle annettiin seppele, ja hän lähti voittajana ja voittamaan. </p>
<p id="v3"><sup><small>3</small></sup>  Ja kun Karitsa avasi toisen sinetin, kuulin minä toisen olennon sanovan: "Tule!" </p>
<p id="v4"><sup><small>4</small></sup>  Niin lähti toinen hevonen, tulipunainen, ja sen selässä istuvalle annettiin valta ottaa pois rauha maasta, että ihmiset surmaisivat toisiaan; ja hänelle annettiin suuri miekka. </p>
<p id="v5"><sup><small>5</small></sup>  Ja kun Karitsa avasi kolmannen sinetin, kuulin minä kolmannen olennon sanovan: "Tule!" Ja minä näin, ja katso: musta hevonen; ja sen selässä istuvalla oli kädessään vaaka. </p>
<p id="v6"><sup><small>6</small></sup>  Ja minä kuulin ikäänkuin äänen niiden neljän olennon keskeltä sanovan: "Koiniks-mitta nisuja yhden denarin, ja kolme koiniksia ohria yhden denarin! Mutta älä turmele öljyä äläkä viiniä." </p>
<p id="v7"><sup><small>7</small></sup>  Ja kun Karitsa avasi neljännen sinetin, kuulin minä neljännen olennon äänen sanovan: "Tule!" </p>
<p id="v8"><sup><small>8</small></sup>  Ja minä näin, ja katso: hallava hevonen; ja sen selässä istuvan nimi oli Kuolema, ja Tuonela seurasi hänen mukanaan, ja heidän valtaansa annettiin neljäs osa maata, annettiin valta tappaa miekalla ja nälällä ja rutolla ja maan petojen kautta. </p>
<p id="v9"><sup><small>9</small></sup>  Ja kun Karitsa avasi viidennen sinetin, näin minä alttarin alla niiden sielut, jotka olivat surmatut Jumalan sanan tähden ja sen todistuksen tähden, joka heillä oli. </p>
<p id="v10"><sup><small>10</small></sup>  Ja he huusivat suurella äänellä sanoen: "Kuinka kauaksi sinä, pyhä ja totinen Valtias, siirrät tuomiosi ja jätät kostamatta meidän veremme niille, jotka maan päällä asuvat?" </p>
<p id="v11"><sup><small>11</small></sup>  Ja heille kullekin annettiin pitkä valkoinen vaippa, ja heille sanottiin, että vielä vähän aikaa pysyisivät levollisina, kunnes oli täyttyvä myös heidän kanssapalvelijainsa ja veljiensä luku, joiden tuli joutua tapettaviksi niinkuin hekin. </p>
<p id="v12"><sup><small>12</small></sup>  Ja minä näin, kuinka Karitsa avasi kuudennen sinetin; ja tuli suuri maanjäristys, ja aurinko meni mustaksi niinkuin karvainen säkkipuku, ja kuu muuttui kokonaan kuin vereksi, </p>
<p id="v13"><sup><small>13</small></sup>  ja taivaan tähdet putosivat maahan, niinkuin viikunapuu varistaa raakaleensa, kun suuri tuuli sitä pudistaa, </p>
<p id="v14"><sup><small>14</small></sup>  ja taivas väistyi pois niinkuin kirja, joka kääritään kokoon, ja kaikki vuoret ja saaret siirtyivät sijoiltansa. </p>
<p id="v15"><sup><small>15</small></sup>  Ja maan kuninkaat ja ylimykset ja sotapäälliköt ja rikkaat ja väkevät ja kaikki orjat ja vapaat kätkeytyivät luoliin ja vuorten rotkoihin </p>
<p id="v16"><sup><small>16</small></sup>  ja sanoivat vuorille ja kallioille: "Langetkaa meidän päällemme ja kätkekää meidät hänen kasvoiltansa, joka valtaistuimella istuu, ja Karitsan vihalta! </p>
<p id="v17"><sup><small>17</small></sup>  Sillä heidän vihansa suuri päivä on tullut, ja kuka voi kestää?" </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fi/Bible/Revelation/5">Johanneksen ilmestys - Luku 5</a></td>
        <td><a href="/fi/Bible/Revelation/Index">Indeksi</a></td>
        <td><a href="/fi/Bible/Revelation/7">Johanneksen ilmestys - Luku 7</a></td>
      </tr>
    </tbody>
  </table>
</figure>
