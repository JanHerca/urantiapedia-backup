<!--
title: Johanneksen ilmestys - Luku 20
description: 
published: true
date: 2022-10-6T10:23:21Z
tags: bible, bible—revelation
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td><a href="/fi/Bible/Revelation/19">Johanneksen ilmestys - Luku 19</a></td>
        <td><a href="/fi/Bible/Revelation/Index">Indeksi</a></td>
        <td><a href="/fi/Bible/Revelation/21">Johanneksen ilmestys - Luku 21</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Ja minä näin tulevan taivaasta alas enkelin, jolla oli syvyyden avain ja suuret kahleet kädessään. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v2"><sup><small>2</small></sup>  Ja hän otti kiinni lohikäärmeen, sen vanhan käärmeen, joka on perkele ja saatana, ja sitoi hänet tuhanneksi vuodeksi <sup id="cite3"><a href="#fn3">[3]</a></sup></p>
<p id="v3"><sup><small>3</small></sup>  ja heitti hänet syvyyteen ja sulki ja lukitsi sen sinetillä hänen jälkeensä, ettei hän enää kansoja villitsisi, siihen asti kuin ne tuhat vuotta ovat loppuun kuluneet; sen jälkeen hänet pitää päästettämän irti vähäksi aikaa. </p>
<p id="v4"><sup><small>4</small></sup>  Ja minä näin valtaistuimia, ja he istuivat niille, ja heille annettiin tuomiovalta; ja minä näin niiden sielut, jotka olivat teloitetut Jeesuksen todistuksen ja Jumalan sanan tähden, ja niiden, jotka eivät olleet kumartaneet petoa eikä sen kuvaa eivätkä ottaneet sen merkkiä otsaansa eikä käteensä; ja he virkosivat eloon ja hallitsivat Kristuksen kanssa tuhannen vuotta. <sup id="cite4"><a href="#fn4">[4]</a></sup></p>
<p id="v5"><sup><small>5</small></sup>  Muut kuolleet eivät vironneet eloon, ennenkuin ne tuhat vuotta olivat loppuun kuluneet. Tämä on ensimmäinen ylösnousemus. </p>
<p id="v6"><sup><small>6</small></sup>  Autuas ja pyhä on se, jolla on osa ensimmäisessä ylösnousemuksessa; heihin ei toisella kuolemalla ole valtaa, vaan he tulevat olemaan Jumalan ja Kristuksen pappeja ja hallitsevat hänen kanssaan ne tuhannen vuotta. </p>
<p id="v7"><sup><small>7</small></sup>  Ja kun ne tuhat vuotta ovat loppuun kuluneet, päästetään saatana vankeudestaan, </p>
<p id="v8"><sup><small>8</small></sup>  ja hän lähtee villitsemään maan neljällä kulmalla olevia kansoja, Googia ja Maagogia, kootakseen heidät sotaan, ja niiden luku on kuin meren hiekka. </p>
<p id="v9"><sup><small>9</small></sup>  Ja he nousevat yli maan avaruuden ja piirittävät pyhien leirin ja sen rakastetun kaupungin. Mutta tuli lankeaa taivaasta ja kuluttaa heidät. </p>
<p id="v10"><sup><small>10</small></sup>  Ja perkele, heidän villitsijänsä, heitetään tuli- ja tulikivijärveen, jossa myös peto ja väärä profeetta ovat, ja heitä vaivataan yöt päivät, aina ja iankaikkisesti. </p>
<p id="v11"><sup><small>11</small></sup>  Ja minä näin suuren, valkean valtaistuimen ja sillä istuvaisen, jonka kasvoja maa ja taivas pakenivat, eikä niille sijaa löytynyt. </p>
<p id="v12"><sup><small>12</small></sup>  Ja minä näin kuolleet, suuret ja pienet, seisomassa valtaistuimen edessä, ja kirjat avattiin; ja avattiin toinen kirja, joka on elämän kirja; ja kuolleet tuomittiin sen perusteella, mitä kirjoihin oli kirjoitettu, tekojensa mukaan. <sup id="cite5"><a href="#fn5">[5]</a></sup> <sup id="cite6"><a href="#fn6">[6]</a></sup></p>
<p id="v13"><sup><small>13</small></sup>  Ja meri antoi ne kuolleet, jotka siinä olivat, ja Kuolema ja Tuonela antoivat ne kuolleet, jotka niissä olivat, ja heidät tuomittiin, kukin tekojensa mukaan. </p>
<p id="v14"><sup><small>14</small></sup>  Ja Kuolema ja Tuonela heitettiin tuliseen järveen. Tämä on toinen kuolema, tulinen järvi. </p>
<p id="v15"><sup><small>15</small></sup>  Ja joka ei ollut elämän kirjaan kirjoitettu, se heitettiin tuliseen järveen. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fi/Bible/Revelation/19">Johanneksen ilmestys - Luku 19</a></td>
        <td><a href="/fi/Bible/Revelation/Index">Indeksi</a></td>
        <td><a href="/fi/Bible/Revelation/21">Johanneksen ilmestys - Luku 21</a></td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 20:1-2 <i>Gabriel sidottu kapinallisen päämies</i>: <a href="/fi/The_Urantia_Book/53#p1_6">U-k 53:1.6</a>. </li>
  <li id="fn2"><a href="#cite2">↑</a> 20:1-13 <i>Kapinallisten asema</i>: <a href="/fi/The_Urantia_Book/53#p9_3">U-k 53:9.3</a>. </li>
  <li id="fn3"><a href="#cite3">↑</a> 20:2 <i>Paholainen</i>: <a href="/fi/The_Urantia_Book/53#p1_4">U-k 53:1.4</a>. </li>
  <li id="fn4"><a href="#cite4">↑</a> 20:4 <i>Poista pedon merkki</i>: <a href="/fi/The_Urantia_Book/47#p9_1">U-k 47:9.1</a>. </li>
  <li id="fn5"><a href="#cite5">↑</a> 20:12 <i>Seiso Jumalan edessä</i>: <a href="/fi/The_Urantia_Book/6#p8_4">U-k 6:8.4</a>. </li>
  <li id="fn6"><a href="#cite6">↑</a> 20:12,15 <i>Elämän kirja</i>: <a href="/fi/The_Urantia_Book/27#p5_1">U-k 27:5.1</a>. </li>
</ol>
</div>
