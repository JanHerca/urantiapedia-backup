<!--
title: Johanneksen ilmestys - Luku 12
description: 
published: true
date: 2022-8-14T17:23:51Z
tags: 
editor: ckeditor
dateCreated: 2022-8-14T17:23:51Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/fi/Bible/Revelation/11">Johanneksen ilmestys - Luku 11</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/fi/Bible/Revelation/Index">Indeksi</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/fi/Bible/Revelation/13">Johanneksen ilmestys - Luku 13</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Ja näkyi suuri merkki taivaassa: vaimo, vaatetettu auringolla, ja kuu hänen jalkojensa alla, ja hänen päässään seppeleenä kaksitoista tähteä. </p>
<p id="v2"><sup><small>2</small></sup>  Hän oli raskaana ja huusi synnytyskivuissaan, ja hänen oli vaikea synnyttää. </p>
<p id="v3"><sup><small>3</small></sup>  Ja näkyi toinen merkki taivaassa, ja katso: suuri, tulipunainen lohikäärme, jolla oli seitsemän päätä ja kymmenen sarvea, ja sen päissä seitsemän kruunua; <sup id="cite1"><a href="#fn1">[1]</a></sup></p>
<p id="v4"><sup><small>4</small></sup>  ja sen pyrstö pyyhkäisi pois kolmannen osan taivaan tähtiä ja heitti ne maan päälle. Ja lohikäärme seisoi synnyttämäisillään olevan vaimon edessä nielläkseen hänen lapsensa, kun hän sen synnyttäisi. </p>
<p id="v5"><sup><small>5</small></sup>  Ja hän synnytti poikalapsen, joka on kaitseva kaikkia pakanakansoja rautaisella valtikalla; ja hänen lapsensa temmattiin Jumalan tykö ja hänen valtaistuimensa tykö. </p>
<p id="v6"><sup><small>6</small></sup>  Ja vaimo pakeni erämaahan, jossa hänellä oli Jumalan valmistama paikka, että häntä elätettäisiin siellä tuhat kaksisataa kuusikymmentä päivää. </p>
<p id="v7"><sup><small>7</small></sup>  Ja syttyi sota taivaassa: Miikael ja hänen enkelinsä sotivat lohikäärmettä vastaan; ja lohikäärme ja hänen enkelinsä sotivat, <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup> <sup id="cite4"><a href="#fn4">[4]</a></sup> <sup id="cite5"><a href="#fn5">[5]</a></sup> <sup id="cite6"><a href="#fn6">[6]</a></sup></p>
<p id="v8"><sup><small>8</small></sup>  mutta eivät voittaneet, eikä heillä enää ollut sijaa taivaassa. <sup id="cite7"><a href="#fn7">[7]</a></sup></p>
<p id="v9"><sup><small>9</small></sup>  Ja suuri lohikäärme, se vanha käärme, jota perkeleeksi ja saatanaksi kutsutaan, koko maanpiirin villitsijä, heitettiin maan päälle, ja hänen enkelinsä heitettiin hänen kanssansa. <sup id="cite8"><a href="#fn8">[8]</a></sup></p>
<p id="v10"><sup><small>10</small></sup>  Ja minä kuulin suuren äänen taivaassa sanovan: "Nyt on tullut pelastus ja voima ja meidän Jumalamme valtakunta ja hänen Voideltunsa valta, sillä meidän veljiemme syyttäjä, joka yöt ja päivät syytti heitä meidän Jumalamme edessä, on heitetty ulos. </p>
<p id="v11"><sup><small>11</small></sup>  Ja he ovat voittaneet hänet Karitsan veren kautta ja todistuksensa sanan kautta, eivätkä ole henkeänsä rakastaneet, vaan olleet alttiit kuolemaan asti. </p>
<p id="v12"><sup><small>12</small></sup>  Sentähden riemuitkaa, taivaat, ja te, jotka niissä asutte! Voi maata ja merta, sillä perkele on astunut alas teidän luoksenne pitäen suurta vihaa, koska hän tietää, että hänellä on vähän aikaa!" </p>
<p id="v13"><sup><small>13</small></sup>  Ja kun lohikäärme näki olevansa heitetty maan päälle, ajoi hän takaa sitä vaimoa, joka oli poikalapsen synnyttänyt. </p>
<p id="v14"><sup><small>14</small></sup>  Mutta vaimolle annettiin sen suuren kotkan kaksi siipeä hänen lentääksensä erämaahan sille paikalleen, jossa häntä elätetään aika ja kaksi aikaa ja puoli aikaa poissa käärmeen näkyvistä. </p>
<p id="v15"><sup><small>15</small></sup>  Ja käärme syöksi kidastansa vaimon jälkeen vettä niinkuin virran, saattaakseen hänet virran vietäväksi. </p>
<p id="v16"><sup><small>16</small></sup>  Mutta maa auttoi vaimoa: maa avasi suunsa ja nieli virran, jonka lohikäärme oli syössyt kidastansa. </p>
<p id="v17"><sup><small>17</small></sup>  Ja lohikäärme vihastui vaimoon ja lähti käymään sotaa muita hänen jälkeläisiänsä vastaan, jotka pitävät Jumalan käskyt ja joilla on Jeesuksen todistus. </p>
<p id="v18"><sup><small>18</small></sup>  Ja se asettui seisomaan meren hiekalle. </p>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 12:3-4 <i>Kolmas osa tähtiä</i>: <a href="/fi/The_Urantia_Book/53#p7_7">U-k 53:7.7</a>. </li>
  <li id="fn2"><a href="#cite2">↑</a> 12:7 <i>Sota taivaassa</i>: <a href="/fi/The_Urantia_Book/67#p3_1">U-k 67:3.1</a>.  <i>Kahden vuoden kuluttua sota taivaassa</i>: <a href="/fi/The_Urantia_Book/53#p7_12">U-k 53:7.12</a>.  <i>Kapina</i>: <a href="/fi/The_Urantia_Book/53#p4_1">U-k 53:4.1</a>. </li>
  <li id="fn3"><a href="#cite3">↑</a> 12:7-8 <i>Lucifer häviää</i>: <a href="/fi/The_Urantia_Book/53#p7_15">U-k 53:7.15</a>.  <i>Sota taivaassa</i>: <a href="/fi/The_Urantia_Book/53#p5_6">U-k 53:5.6</a>. </li>
  <li id="fn4"><a href="#cite4">↑</a> 12:7-9 <i>Lopettakaa kapina</i>: <a href="/fi/The_Urantia_Book/120#p2_2">U-k 120:2.2</a>. </li>
  <li id="fn5"><a href="#cite5">↑</a> 12:7-10 <i>Saatanan tappio</i>: <a href="/fi/The_Urantia_Book/43#p4_9">U-k 43:4.9</a>. </li>
  <li id="fn6"><a href="#cite6">↑</a> 12:7-11 <i>Luciferin tila</i>: <a href="/fi/The_Urantia_Book/53#p9_2">U-k 53:9.2</a>. </li>
  <li id="fn7"><a href="#cite7">↑</a> 12:8 <i>Paikkaa ei löydy</i>: <a href="/fi/The_Urantia_Book/53#p9_7">U-k 53:9.7</a>.  <i>Yksikään Jerusemin kansalainen ei ole kadonnut</i>: <a href="/fi/The_Urantia_Book/53#p7_12">U-k 53:7.12</a>.  <i>Heidän paikkaansa ei enää löydy</i>: <a href="/fi/The_Urantia_Book/53#p7_13">U-k 53:7.13</a>. </li>
  <li id="fn8"><a href="#cite8">↑</a> 12:9 <i>Paholainen</i>: <a href="/fi/The_Urantia_Book/53#p1_4">U-k 53:1.4</a>.  <i>Kapinallisten asema</i>: <a href="/fi/The_Urantia_Book/53#p9_5">U-k 53:9.5</a>.  <i>Kapinallisten asema</i>: <a href="/fi/The_Urantia_Book/53#p9_3">U-k 53:9.3</a>. </li>
</ol>
</div>
