<!--
title: Jaakobin kirje - Luku 3
description: 
published: true
date: 2022-10-6T10:23:21Z
tags: bible, bible—james
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td><a href="/fi/Bible/James/2">Jaakobin kirje - Luku 2</a></td>
        <td><a href="/fi/Bible/James/Index">Indeksi</a></td>
        <td><a href="/fi/Bible/James/4">Jaakobin kirje - Luku 4</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Veljeni, älkööt aivan monet teistä pyrkikö opettajiksi, sillä te tiedätte, että me saamme sitä kovemman tuomion. </p>
<p id="v2"><sup><small>2</small></sup>  Sillä monessa kohden me kaikki hairahdumme. Jos joku ei hairahdu puheessa, niin hän on täydellinen mies ja kykenee hillitsemään myös koko ruumiinsa. </p>
<p id="v3"><sup><small>3</small></sup>  Kun panemme suitset hevosten suuhun, että ne meitä tottelisivat, niin voimme ohjata niiden koko ruumiin. <sup id="cite1"><a href="#fn1">[1]</a></sup></p>
<p id="v4"><sup><small>4</small></sup>  Katso, laivatkin, vaikka ovat niin suuria ja tuimain tuulten kuljetettavia, ohjataan varsin pienellä peräsimellä, minne perämiehen mieli tekee. </p>
<p id="v5"><sup><small>5</small></sup>  Samoin myös kieli on pieni jäsen ja voi kuitenkin kerskata suurista asioista. Katso, kuinka pieni tuli, ja kuinka suuren metsän se sytyttää! </p>
<p id="v6"><sup><small>6</small></sup>  Myös kieli on tuli, on vääryyden maailma; kieli on se meidän jäsenistämme, joka tahraa koko ruumiin, sytyttää tuleen elämän pyörän, itse syttyen helvetistä. </p>
<p id="v7"><sup><small>7</small></sup>  Sillä kaiken luonnon, sekä petojen että lintujen, sekä matelijain että merieläinten luonnon, voi ihmisluonto kesyttää ja onkin kesyttänyt; </p>
<p id="v8"><sup><small>8</small></sup>  mutta kieltä ei kukaan ihminen voi kesyttää; se on levoton ja paha, täynnä kuolettavaa myrkkyä. <sup id="cite2"><a href="#fn2">[2]</a></sup></p>
<p id="v9"><sup><small>9</small></sup>  Kielellä me kiitämme Herraa ja Isää, ja sillä me kiroamme ihmisiä, Jumalan kaltaisiksi luotuja; </p>
<p id="v10"><sup><small>10</small></sup>  samasta suusta lähtee kiitos ja kirous. Näin ei saa olla, veljeni. </p>
<p id="v11"><sup><small>11</small></sup>  Uhkuuko lähde samasta silmästä makeaa ja karvasta vettä? </p>
<p id="v12"><sup><small>12</small></sup>  Eihän, veljeni, viikunapuu voi tuottaa öljymarjoja eikä viinipuu viikunoita? Eikä myöskään suolainen lähde voi antaa makeata vettä. </p>
<p id="v13"><sup><small>13</small></sup>  Kuka on viisas ja ymmärtäväinen teidän joukossanne? Tuokoon hän näkyviin tekonsa hyvällä vaelluksellaan viisauden sävyisyydessä. </p>
<p id="v14"><sup><small>14</small></sup>  Mutta jos teillä on katkera kiivaus ja riitaisuus sydämessänne, niin älkää kerskatko älkääkä valhetelko totuutta vastaan. </p>
<p id="v15"><sup><small>15</small></sup>  Tämä ei ole se viisaus, joka ylhäältä tulee, vaan se on maallista, sielullista, riivaajien viisautta. </p>
<p id="v16"><sup><small>16</small></sup>  Sillä missä kiivaus ja riitaisuus on, siellä on epäjärjestys ja kaikkinainen paha meno. </p>
<p id="v17"><sup><small>17</small></sup>  Mutta ylhäältä tuleva viisaus on ensiksikin puhdas, sitten rauhaisa, lempeä, taipuisa, täynnä laupeutta ja hyviä hedelmiä, se ei epäile, ei teeskentele. </p>
<p id="v18"><sup><small>18</small></sup>  Vanhurskauden hedelmä kylvetään rauhassa rauhan tekijöille. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fi/Bible/James/2">Jaakobin kirje - Luku 2</a></td>
        <td><a href="/fi/Bible/James/Index">Indeksi</a></td>
        <td><a href="/fi/Bible/James/4">Jaakobin kirje - Luku 4</a></td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 3:3-8 <i>Hallitse kieltä</i>: <a href="/fi/The_Urantia_Book/28#p6_20">U-k 28:6.20</a>. </li>
  <li id="fn2"><a href="#cite2">↑</a> 3:8 <i>Kieleni on kuriton</i>: <a href="/fi/The_Urantia_Book/146#p2_13">U-k 146:2.13</a>. </li>
</ol>
</div>
