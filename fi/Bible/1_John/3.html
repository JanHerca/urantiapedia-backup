<!--
title: Ensimmäinen Johanneksen kirje - Luku 3
description: 
published: true
date: 2022-10-6T10:23:21Z
tags: bible, bible—1 john
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td><a href="/fi/Bible/1_John/2">Ensimmäinen Johanneksen kirje - Luku 2</a></td>
        <td><a href="/fi/Bible/1_John/Index">Indeksi</a></td>
        <td><a href="/fi/Bible/1_John/4">Ensimmäinen Johanneksen kirje - Luku 4</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Katsokaa, minkäkaltaisen rakkauden Isä on meille antanut, että meitä kutsutaan Jumalan lapsiksi, joita me olemmekin. Sentähden ei maailma tunne meitä, sillä se ei tunne häntä. </p>
<p id="v2"><sup><small>2</small></sup>  Rakkaani, nyt me olemme Jumalan lapsia, eikä ole vielä käynyt ilmi, mitä meistä tulee. Me tiedämme tulevamme hänen kaltaisikseen, kun hän ilmestyy, sillä me saamme nähdä hänet sellaisena, kuin hän on. </p>
<p id="v3"><sup><small>3</small></sup>  Ja jokainen, joka panee häneen tämän toivon, puhdistaa itsensä, niinkuin hän on puhdas. </p>
<p id="v4"><sup><small>4</small></sup>  Jokainen, joka tekee synnin, tekee myös laittomuuden; ja synti on laittomuus. </p>
<p id="v5"><sup><small>5</small></sup>  Ja te tiedätte hänen ilmestyneen ottamaan pois synnit; ja hänessä ei ole syntiä. </p>
<p id="v6"><sup><small>6</small></sup>  Kuka ikinä hänessä pysyy, hän ei tee syntiä; kuka ikinä syntiä tekee, hän ei ole häntä nähnyt eikä häntä tuntenut. </p>
<p id="v7"><sup><small>7</small></sup>  Lapsukaiset, älköön kukaan saako teitä eksyttää. Se, joka vanhurskauden tekee, on vanhurskas, niinkuin hän on vanhurskas. </p>
<p id="v8"><sup><small>8</small></sup>  Joka syntiä tekee, se on perkeleestä, sillä perkele on tehnyt syntiä alusta asti. Sitä varten Jumalan Poika ilmestyi, että hän tekisi tyhjäksi perkeleen teot. </p>
<p id="v9"><sup><small>9</small></sup>  Ei yksikään Jumalasta syntynyt tee syntiä, sillä Jumalan siemen pysyy hänessä; eikä hän saata syntiä tehdä, sillä hän on Jumalasta syntynyt. </p>
<p id="v10"><sup><small>10</small></sup>  Siitä käy ilmi, ketkä ovat Jumalan lapsia ja ketkä perkeleen lapsia. Kuka ikinä ei tee vanhurskautta, hän ei ole Jumalasta, ei myöskään se, joka ei veljeänsä rakasta. </p>
<p id="v11"><sup><small>11</small></sup>  Sillä tämä on se sanoma, jonka te olette alusta asti kuulleet, että meidän tulee rakastaa toinen toistamme </p>
<p id="v12"><sup><small>12</small></sup>  eikä olla Kainin kaltaisia, joka oli pahasta ja tappoi veljensä. Ja minkätähden hän tappoi hänet? Sentähden, että hänen tekonsa olivat pahat, mutta hänen veljensä teot vanhurskaat. </p>
<p id="v13"><sup><small>13</small></sup>  Älkää ihmetelkö, veljeni, jos maailma teitä vihaa. </p>
<p id="v14"><sup><small>14</small></sup>  Me tiedämme siirtyneemme kuolemasta elämään, sillä me rakastamme veljiä. Joka ei rakasta, pysyy kuolemassa. </p>
<p id="v15"><sup><small>15</small></sup>  Jokainen, joka vihaa veljeänsä, on murhaaja; ja te tiedätte, ettei kenessäkään murhaajassa ole iankaikkista elämää, joka hänessä pysyisi. </p>
<p id="v16"><sup><small>16</small></sup>  Siitä me olemme oppineet tuntemaan rakkauden, että hän antoi henkensä meidän edestämme; meidänkin tulee antaa henkemme veljiemme edestä. </p>
<p id="v17"><sup><small>17</small></sup>  Jos nyt jollakin on tämän maailman hyvyyttä ja hän näkee veljensä olevan puutteessa, mutta sulkee häneltä sydämensä, kuinka Jumalan rakkaus saattaa pysyä hänessä? </p>
<p id="v18"><sup><small>18</small></sup>  Lapsukaiset, älkäämme rakastako sanalla tai kielellä, vaan teossa ja totuudessa. </p>
<p id="v19"><sup><small>19</small></sup>  Siitä me tiedämme, että olemme totuudesta, ja me saatamme hänen edessään rauhoittaa sydämemme sillä, </p>
<p id="v20"><sup><small>20</small></sup>  että jos sydämemme syyttää meitä, niin Jumala on suurempi kuin meidän sydämemme ja tietää kaikki. </p>
<p id="v21"><sup><small>21</small></sup>  Rakkaani, jos sydämemme ei syytä meitä, niin meillä on uskallus Jumalaan, </p>
<p id="v22"><sup><small>22</small></sup>  ja mitä ikinä anomme, sen me häneltä saamme, koska pidämme hänen käskynsä ja teemme sitä, mikä on hänelle otollista. </p>
<p id="v23"><sup><small>23</small></sup>  Ja tämä on hänen käskynsä, että meidän tulee uskoa hänen Poikansa Jeesuksen Kristuksen nimeen ja rakastaa toinen toistamme, niinkuin hän on meille käskyn antanut. </p>
<p id="v24"><sup><small>24</small></sup>  Ja joka pitää hänen käskynsä, se pysyy Jumalassa ja Jumala hänessä. Ja siitä me tiedämme hänen meissä pysyvän, siitä Hengestä, jonka hän on meille antanut. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fi/Bible/1_John/2">Ensimmäinen Johanneksen kirje - Luku 2</a></td>
        <td><a href="/fi/Bible/1_John/Index">Indeksi</a></td>
        <td><a href="/fi/Bible/1_John/4">Ensimmäinen Johanneksen kirje - Luku 4</a></td>
      </tr>
    </tbody>
  </table>
</figure>
