<!--
title: Ensimmäinen Johanneksen kirje - Luku 5
description: 
published: true
date: 2022-8-14T17:23:51Z
tags: 
editor: ckeditor
dateCreated: 2022-8-14T17:23:51Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/fi/Bible/1_John/4">Ensimmäinen Johanneksen kirje - Luku 4</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/fi/Bible/1_John/Index">Indeksi</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"> </td>
      </tr>
    </tbody>
  </table>
</figure>
<p id="v1"><sup><small>1</small></sup>  Jokainen, joka uskoo, että Jeesus on Kristus, on Jumalasta syntynyt; ja jokainen, joka rakastaa häntä, joka on synnyttänyt, rakastaa myöskin sitä, joka hänestä on syntynyt. </p>
<p id="v2"><sup><small>2</small></sup>  Siitä me tiedämme, että rakastamme Jumalan lapsia, kun rakastamme Jumalaa ja noudatamme hänen käskyjänsä. </p>
<p id="v3"><sup><small>3</small></sup>  Sillä rakkaus Jumalaan on se, että pidämme hänen käskynsä. Ja hänen käskynsä eivät ole raskaat; </p>
<p id="v4"><sup><small>4</small></sup>  sillä kaikki, mikä on syntynyt Jumalasta, voittaa maailman; ja tämä on se voitto, joka on maailman voittanut, meidän uskomme. </p>
<p id="v5"><sup><small>5</small></sup>  Kuka on se, joka voittaa maailman, ellei se, joka uskoo, että Jeesus on Jumalan Poika? </p>
<p id="v6"><sup><small>6</small></sup>  Hän on se, joka on tullut veden ja veren kautta, Jeesus Kristus, ei ainoastaan vedessä, vaan vedessä ja veressä; ja Henki on se, joka todistaa, sillä Henki on totuus. </p>
<p id="v7"><sup><small>7</small></sup>  Sillä kolme on, jotka todistavat: </p>
<p id="v8"><sup><small>8</small></sup>  Henki ja vesi ja veri, ja ne kolme pitävät yhtä. </p>
<p id="v9"><sup><small>9</small></sup>  Jos me otamme vastaan ihmisten todistuksen, niin onhan Jumalan todistus suurempi. Ja tämä on Jumalan todistus, sillä hän on todistanut Pojastansa. </p>
<p id="v10"><sup><small>10</small></sup>  Joka uskoo Jumalan Poikaan, hänellä on todistus itsessänsä; joka ei usko Jumalaa, tekee hänet valhettelijaksi, koska hän ei usko sitä todistusta, jonka Jumala on todistanut Pojastansa. </p>
<p id="v11"><sup><small>11</small></sup>  Ja tämä on se todistus: Jumala on antanut meille iankaikkisen elämän, ja tämä elämä on hänen Pojassansa. </p>
<p id="v12"><sup><small>12</small></sup>  Jolla Poika on, sillä on elämä; jolla Jumalan Poikaa ei ole, sillä ei ole elämää. </p>
<p id="v13"><sup><small>13</small></sup>  Tämän minä olen kirjoittanut teille, jotka uskotte Jumalan Pojan nimeen, tietääksenne, että teillä on iankaikkinen elämä. </p>
<p id="v14"><sup><small>14</small></sup>  Ja tämä on se uskallus, joka meillä on häneen, että jos me jotakin anomme hänen tahtonsa mukaan, niin hän kuulee meitä. </p>
<p id="v15"><sup><small>15</small></sup>  Ja jos me tiedämme hänen kuulevan meitä, mitä ikinä anommekin, niin tiedämme, että meillä myös on kaikki se, mitä olemme häneltä anoneet. </p>
<p id="v16"><sup><small>16</small></sup>  Jos joku näkee veljensä tekevän syntiä, joka ei ole kuolemaksi, niin rukoilkoon, ja hän on antava hänelle elämän, niille nimittäin, jotka eivät tee syntiä kuolemaksi. On syntiä, joka on kuolemaksi; siitä minä en sano, että olisi rukoiltava. </p>
<p id="v17"><sup><small>17</small></sup>  Kaikki vääryys on syntiä. Ja on syntiä, joka ei ole kuolemaksi. </p>
<p id="v18"><sup><small>18</small></sup>  Me tiedämme, ettei yksikään Jumalasta syntynyt tee syntiä; vaan Jumalasta syntynyt pitää itsestänsä vaarin, eikä häneen ryhdy se paha. </p>
<p id="v19"><sup><small>19</small></sup>  Me tiedämme, että olemme Jumalasta, ja koko maailma on pahan vallassa. </p>
<p id="v20"><sup><small>20</small></sup>  Mutta me tiedämme, että Jumalan Poika on tullut ja antanut meille ymmärryksen, tunteaksemme sen Totisen; ja me olemme siinä Totisessa, hänen Pojassansa, Jeesuksessa Kristuksessa. Hän on totinen Jumala ja iankaikkinen elämä. </p>
<p id="v21"><sup><small>21</small></sup>  Lapsukaiset, kavahtakaa epäjumalia. </p>
