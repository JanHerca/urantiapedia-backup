<!--
title: Joonan kirja - Luku 4
description: 
published: true
date: 2022-10-6T10:23:21Z
tags: bible, bible—jonah
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td><a href="/fi/Bible/Jonah/3">Joonan kirja - Luku 3</a></td>
        <td><a href="/fi/Bible/Jonah/Index">Indeksi</a></td>
        <td> </td>
      </tr>
    </tbody>
  </table>
</figure>
<p id="v1"><sup><small>1</small></sup>  Mutta Joona pahastui tästä kovin, ja hän vihastui. </p>
<p id="v2"><sup><small>2</small></sup>  Ja hän rukoili Herraa ja sanoi: "Voi Herra! Enkö minä sitä sanonut, kun olin vielä omassa maassani? Siksihän minä ehätin pakenemaan Tarsiiseen. Sillä minä tiesin, että sinä olet armahtavainen ja laupias Jumala, pitkämielinen ja armosta rikas, ja että sinä kadut pahaa. </p>
<p id="v3"><sup><small>3</small></sup>  Ja nyt, Herra, ota minun henkeni, sillä kuolema on minulle parempi kuin elämä." </p>
<p id="v4"><sup><small>4</small></sup>  Mutta Herra sanoi: "Onko vihastumisesi oikea?" </p>
<p id="v5"><sup><small>5</small></sup>  Niin Joona lähti kaupungista ja asettui kaupungin itäpuolelle. Hän teki itsellensä sinne lehtimajan ja kävi istumaan sen alle varjoon, kunnes näkisi, miten kaupungin oli käyvä. </p>
<p id="v6"><sup><small>6</small></sup>  Mutta Herra Jumala toimitti risiinikasvin kasvamaan Joonan pään ylitse, varjostamaan hänen päätänsä ja päästämään häntä hänen mielipahastaan. Ja Joona iloitsi suuresti risiinikasvista. </p>
<p id="v7"><sup><small>7</small></sup>  Mutta seuraavana päivänä, aamun sarastaessa, Jumala toimitti madon kalvamaan risiinikasvia, niin että se kuivui. </p>
<p id="v8"><sup><small>8</small></sup>  Ja auringon noustua Jumala toimitti tulikuuman itätuulen, ja aurinko paahtoi Joonaa päähän, niin että häntä näännytti. Niin hän toivotti itsellensä kuolemaa ja sanoi: "Parempi on minulle kuolema kuin elämä". </p>
<p id="v9"><sup><small>9</small></sup>  Mutta Jumala sanoi Joonalle: "Onko vihastumisesi risiinikasvin tähden oikea?" Tämä vastasi: "Oikea on vihastumiseni kuolemaan asti". </p>
<p id="v10"><sup><small>10</small></sup>  Niin Herra sanoi: "Sinä armahdat risiinikasvia, josta et ole vaivaa nähnyt ja jota et ole kasvattanut, joka yhden yön lapsena syntyi ja yhden yön lapsena kuoli. </p>
<p id="v11"><sup><small>11</small></sup>  Enkö siis minä armahtaisi Niiniveä, sitä suurta kaupunkia, jossa on enemmän kuin sata kaksikymmentä tuhatta ihmistä, jotka eivät vielä tiedä, kumpi käsi on oikea, kumpi vasen, niin myös paljon eläimiä?" </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fi/Bible/Jonah/3">Joonan kirja - Luku 3</a></td>
        <td><a href="/fi/Bible/Jonah/Index">Indeksi</a></td>
        <td> </td>
      </tr>
    </tbody>
  </table>
</figure>
