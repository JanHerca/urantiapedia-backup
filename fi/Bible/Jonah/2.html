<!--
title: Joonan kirja - Luku 2
description: 
published: true
date: 2022-10-6T10:23:21Z
tags: bible, bible—jonah
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td><a href="/fi/Bible/Jonah/1">Joonan kirja - Luku 1</a></td>
        <td><a href="/fi/Bible/Jonah/Index">Indeksi</a></td>
        <td><a href="/fi/Bible/Jonah/3">Joonan kirja - Luku 3</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Mutta Herra toimitti suuren kalan nielaisemaan Joonan. Ja Joona oli kalan sisässä kolme päivää ja kolme yötä. </p>
<p id="v2"><sup><small>2</small></sup>  Ja Joona rukoili Herraa, Jumalaansa, kalan sisässä </p>
<p id="v3"><sup><small>3</small></sup>  ja sanoi: "Minä huusin ahdistuksessani Herraa, ja hän vastasi minulle. Tuonelan kohdussa minä huusin apua, ja sinä kuulit minun ääneni. </p>
<p id="v4"><sup><small>4</small></sup>  Sinä syöksit minut syvyyteen, merten sydämeen, ja virta ympäröitsi minut, kaikki sinun kuohusi ja aaltosi vyöryivät minun ylitseni. </p>
<p id="v5"><sup><small>5</small></sup>  Minä ajattelin: Olen karkoitettu pois sinun silmiesi edestä. Kuitenkin minä saan vielä katsella sinun pyhää temppeliäsi. </p>
<p id="v6"><sup><small>6</small></sup>  Vedet piirittivät minut aina sieluun asti, syvyys ympäröitsi minut, kaisla kietoutui päähäni. </p>
<p id="v7"><sup><small>7</small></sup>  Minä vajosin alas vuorten perustuksiin asti, maan salvat sulkeutuivat minun ylitseni iankaikkisesti. Mutta sinä nostit minun henkeni ylös haudasta, Herra, minun Jumalani. </p>
<p id="v8"><sup><small>8</small></sup>  Kun sieluni nääntyi minussa, minä muistin Herraa, ja minun rukoukseni tuli sinun tykösi, sinun pyhään temppeliisi. </p>
<p id="v9"><sup><small>9</small></sup>  Ne, jotka kunnioittavat vääriä jumalia, hylkäävät armonantajansa. </p>
<p id="v10"><sup><small>10</small></sup>  Mutta minä tahdon uhrata sinulle kiitoksen kaikuessa. Mitä olen luvannut, sen minä täytän. Herrassa on pelastus." </p>
<p id="v11"><sup><small>11</small></sup>  Sitten Herra käski kalaa, ja se oksensi Joonan kuivalle maalle. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fi/Bible/Jonah/1">Joonan kirja - Luku 1</a></td>
        <td><a href="/fi/Bible/Jonah/Index">Indeksi</a></td>
        <td><a href="/fi/Bible/Jonah/3">Joonan kirja - Luku 3</a></td>
      </tr>
    </tbody>
  </table>
</figure>
