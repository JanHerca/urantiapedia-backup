<!--
title: Toinen kirje tessalonikalaisille - Luku 3
description: 
published: true
date: 2022-10-6T10:23:21Z
tags: bible, bible—2 thessalonians
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td><a href="/fi/Bible/2_Thessalonians/2">Toinen kirje tessalonikalaisille - Luku 2</a></td>
        <td><a href="/fi/Bible/2_Thessalonians/Index">Indeksi</a></td>
        <td> </td>
      </tr>
    </tbody>
  </table>
</figure>
<p id="v1"><sup><small>1</small></sup>  Sitten vielä, veljet, rukoilkaa meidän edestämme, että Herran sana nopeasti leviäisi ja tulisi kirkastetuksi muuallakin niinkuin teidän keskuudessanne, </p>
<p id="v2"><sup><small>2</small></sup>  ja että me pelastuisimme nurjista ja häijyistä ihmisistä; sillä usko ei ole joka miehen. </p>
<p id="v3"><sup><small>3</small></sup>  Mutta Herra on uskollinen, ja hän on vahvistava teitä ja varjeleva teidät pahasta. </p>
<p id="v4"><sup><small>4</small></sup>  Ja me luotamme teihin Herrassa, että te sekä nyt että vasta teette, mitä me käskemme. </p>
<p id="v5"><sup><small>5</small></sup>  Ja Herra ohjatkoon teidän sydämenne Jumalan rakkauteen ja Kristuksen kärsivällisyyteen. </p>
<p id="v6"><sup><small>6</small></sup>  Mutta Herran Jeesuksen Kristuksen nimessä me käskemme teitä, veljet, vetäytymään pois jokaisesta veljestä, joka vaeltaa kurittomasti eikä sen opetuksen mukaan, jonka olette meiltä saaneet. </p>
<p id="v7"><sup><small>7</small></sup>  Tiedättehän itse, kuinka meidän jälkiämme on seurattava, sillä me emme ole olleet kurittomia teidän keskuudessanne, </p>
<p id="v8"><sup><small>8</small></sup>  emmekä ilmaiseksi syöneet kenenkään leipää, vaan työssä ja vaivassa me ahkeroitsimme yöt ja päivät, ettemme olisi kenellekään teistä rasitukseksi; </p>
<p id="v9"><sup><small>9</small></sup>  ei niin, ettei meillä olisi siihen valtaa, vaan me tahdomme olla teille esikuvaksi, että te kulkisitte meidän jälkiämme. </p>
<p id="v10"><sup><small>10</small></sup>  Sillä jo silloin, kun olimme teidän tykönänne, me sääsimme teille, että kuka ei tahdo työtä tehdä, ei hänen syömänkään pidä. <sup id="cite1"><a href="#fn1">[1]</a></sup></p>
<p id="v11"><sup><small>11</small></sup>  Sillä me olemme kuulleet, että muutamat teidän keskuudessanne vaeltavat kurittomasti, eivät tee työtä, vaan puuhailevat sellaisessa, mikä ei heille kuulu. </p>
<p id="v12"><sup><small>12</small></sup>  Semmoisia me käskemme ja kehoitamme Herrassa Jeesuksessa Kristuksessa, tekemään työtä hiljaisuudessa ja syömään omaa leipäänsä. </p>
<p id="v13"><sup><small>13</small></sup>  Mutta te, veljet, älkää väsykö tekemästä sitä, mikä hyvää on. <sup id="cite2"><a href="#fn2">[2]</a></sup></p>
<p id="v14"><sup><small>14</small></sup>  Mutta jos kuka ei tottele sitä, mitä me tässä kirjeessä olemme sanoneet, niin merkitkää hänet älkääkä seurustelko hänen kanssaan, että hän häpeäisi. </p>
<p id="v15"><sup><small>15</small></sup>  Älkää kuitenkaan pitäkö häntä vihollisena, vaan neuvokaa niinkuin veljeä. </p>
<p id="v16"><sup><small>16</small></sup>  Mutta itse rauhan Herra antakoon teille rauhan, aina ja kaikella tavalla. Herra olkoon kaikkien teidän kanssanne. </p>
<p id="v17"><sup><small>17</small></sup>  Tervehdys minulta, Paavalilta, omakätisesti. Tämä on merkkinä jokaisessa kirjeessäni; näin minä kirjoitan. </p>
<p id="v18"><sup><small>18</small></sup>  Meidän Herramme Jeesuksen Kristuksen armo olkoon kaikkien teidän kanssanne. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fi/Bible/2_Thessalonians/2">Toinen kirje tessalonikalaisille - Luku 2</a></td>
        <td><a href="/fi/Bible/2_Thessalonians/Index">Indeksi</a></td>
        <td> </td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 3:10 <i>Jos se ei toimi, älä syö</i>: <a href="/fi/The_Urantia_Book/140#p8_2">U-k 140:8.2</a>.  <i>Jos ei työtä, ei ruokaa</i>: <a href="/fi/The_Urantia_Book/69#p2_5">U-k 69:2.5</a>. </li>
  <li id="fn2"><a href="#cite2">↑</a> 3:13 <i>Älkää uupuko hyvissä teoissa</i>: <a href="/fi/The_Urantia_Book/174#p0_2">U-k 174:0.2</a>.  <i>Älkää uupuko hyvissä teoissa</i>: <a href="/fi/The_Urantia_Book/163#p6_7">U-k 163:6.7</a>.  <i>Älkää uupuko hyvissä teoissa</i>: <a href="/fi/The_Urantia_Book/156#p5_21">U-k 156:5.21</a>. </li>
</ol>
</div>
