<!--
title: Kolmas Mooseksen kirja - Luku 10
description: 
published: true
date: 2022-10-6T10:23:20Z
tags: bible, bible—leviticus
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td><a href="/fi/Bible/Leviticus/9">Kolmas Mooseksen kirja - Luku 9</a></td>
        <td><a href="/fi/Bible/Leviticus/Index">Indeksi</a></td>
        <td><a href="/fi/Bible/Leviticus/11">Kolmas Mooseksen kirja - Luku 11</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Ja Aaronin pojat Naadab ja Abihu ottivat kumpikin hiilipannunsa ja virittivät niihin tulen ja panivat suitsuketta sen päälle ja toivat vierasta tulta Herran eteen, vastoin hänen käskyänsä. <sup id="cite2"><a href="#fn2">[2]</a></sup></p>
<p id="v2"><sup><small>2</small></sup>  Silloin lähti tuli Herran tyköä ja kulutti heidät, niin että he kuolivat Herran edessä. </p>
<p id="v3"><sup><small>3</small></sup>  Niin Mooses sanoi Aaronille: "Tämä tapahtuu Herran sanan mukaan: Niissä, jotka ovat minua lähellä, minä osoitan pyhyyteni ja kaiken kansan edessä kirkkauteni". - Mutta Aaron oli ääneti. </p>
<p id="v4"><sup><small>4</small></sup>  Ja Mooses kutsui Miisaelin ja Elsafanin, Aaronin sedän Ussielin pojat, ja sanoi heille: "Astukaa esiin ja kantakaa sukulaisenne pyhäkön läheisyydestä leirin ulkopuolelle". </p>
<p id="v5"><sup><small>5</small></sup>  Ja he astuivat esiin ja kantoivat heidät ihokkaineen leirin ulkopuolelle, niinkuin Mooses oli sanonut. </p>
<p id="v6"><sup><small>6</small></sup>  Sitten Mooses sanoi Aaronille ja hänen pojillensa Eleasarille ja Iitamarille: "Älkää päästäkö tukkaanne hajalle älkääkä repikö vaatteitanne, ettette kuolisi ja ettei hänen vihansa kohtaisi koko seurakuntaa; mutta teidän veljenne, koko Israelin heimo, itkekööt tätä paloa, jonka Herra on sytyttänyt. <sup id="cite1"><a href="#fn1">[1]</a></sup></p>
<p id="v7"><sup><small>7</small></sup>  Älkääkä poistuko ilmestysmajan ovelta, ettette kuolisi, sillä Herran voiteluöljy on teissä." Ja he tekivät, niinkuin Mooses oli sanonut. </p>
<p id="v8"><sup><small>8</small></sup>  Ja Herra puhui Aaronille sanoen: </p>
<p id="v9"><sup><small>9</small></sup>  "Viiniä ja väkijuomaa älkää juoko, älä sinä älköötkä sinun poikasi sinun kanssasi, kun menette ilmestysmajaan, ettette kuolisi. Tämä olkoon teille ikuinen säädös sukupolvesta sukupolveen, </p>
<p id="v10"><sup><small>10</small></sup>  tehdäksenne erotuksen pyhän ja epäpyhän, saastaisen ja puhtaan välillä, </p>
<p id="v11"><sup><small>11</small></sup>  ja opettaaksenne israelilaisille kaikki ne käskyt, jotka Herra on heille Mooseksen kautta puhunut." </p>
<p id="v12"><sup><small>12</small></sup>  Ja Mooses puhui Aaronille ja hänen eloon jääneille pojillensa Eleasarille ja Iitamarille: "Ottakaa se ruokauhri, joka on jäänyt tähteeksi Herran uhreista, ja syökää se happamattomana alttarin ääressä; sillä se on korkeasti-pyhä. </p>
<p id="v13"><sup><small>13</small></sup>  Ja syökää se pyhässä paikassa, sillä se on sinun osuutesi ja sinun poikiesi osuus Herran uhreista; niin on minulle käsky annettu. </p>
<p id="v14"><sup><small>14</small></sup>  Mutta heilutus-rintaliha ja anniksi annettu reisi syökää puhtaassa paikassa, sinä ja sinun poikasi ja tyttäresi sinun kanssasi; sillä ne ovat sinun osuudeksesi ja sinun poikiesi osuudeksi annetut israelilaisten yhteysuhriteuraista. </p>
<p id="v15"><sup><small>15</small></sup>  Anniksi annettu reisi ja heilutus-rintaliha tuotakoon uhrirasvojen kanssa ja toimitettakoon niiden heilutus Herran edessä; ne olkoot sinun ja sinun poikiesi ikuinen osuus, niinkuin Herra on käskenyt." </p>
<p id="v16"><sup><small>16</small></sup>  Ja Mooses tiedusteli syntiuhrikaurista, ja katso, se oli poltettu. Silloin hän vihastui Eleasariin ja Iitamariin, Aaronin eloon jääneihin poikiin, ja sanoi: </p>
<p id="v17"><sup><small>17</small></sup>  "Miksi ette ole syöneet syntiuhria pyhässä paikassa? Sehän on korkeasti-pyhä, ja hän on antanut sen teille, että poistaisitte kansan syntivelan ja toimittaisitte heille sovituksen Herran edessä. </p>
<p id="v18"><sup><small>18</small></sup>  Katso, ei ole sen verta tuotu pyhäkköön sisälle; teidän olisi tullut syödä se pyhäkössä, niinkuin minä olen käskenyt." </p>
<p id="v19"><sup><small>19</small></sup>  Mutta Aaron sanoi Moosekselle: "Katso, he ovat tänä päivänä tuoneet syntiuhrinsa ja polttouhrinsa Herran eteen, ja kuitenkin on tämä minua kohdannut; jos minä tänä päivänä söisin syntiuhria, olisikohan se Herralle otollista?" </p>
<p id="v20"><sup><small>20</small></sup>  Kun Mooses sen kuuli, tyytyi hän siihen. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fi/Bible/Leviticus/9">Kolmas Mooseksen kirja - Luku 9</a></td>
        <td><a href="/fi/Bible/Leviticus/Index">Indeksi</a></td>
        <td><a href="/fi/Bible/Leviticus/11">Kolmas Mooseksen kirja - Luku 11</a></td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 10:6 <i>Suuren vihan, raivokkaan vihan jumala</i>: <a href="/fi/The_Urantia_Book/142#p2_1">U-k 142:2.1</a>. </li>
  <li id="fn2"><a href="#cite2">↑</a> 10:1-2 <i>Tabujen rikkomisen pelko</i>: <a href="/fi/The_Urantia_Book/89#p1_2">U-k 89:1.2</a>.  <i>Jumalten tuli</i>: <a href="/fi/The_Urantia_Book/69#p6_6">U-k 69:6.6</a>. </li>
</ol>
</div>
