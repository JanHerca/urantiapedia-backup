<!--
title: Kolmas Mooseksen kirja - Luku 1
description: 
published: true
date: 2023-11-8T20:28:17Z
tags: bible, bible—leviticus
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td>
        </td>
        <td>
        <a href="/fi/Bible/Leviticus/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/Leviticus/2">
          <span class="pr-2">Kolmas Mooseksen kirja - Luku 2</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Ja Herra kutsui Mooseksen ja puhui hänelle sisältä ilmestysmajasta sanoen: <sup id="cite3"><a href="#fn3">[3]</a></sup></p>
<p id="v2"><sup><small>2</small></sup>  "Puhu israelilaisille ja sano heille: Jos joku teistä tahtoo tuoda uhrilahjan Herralle, niin tuokaa uhrilahjanne karjasta, joko raavaista tai lampaista. </p>
<p id="v3"><sup><small>3</small></sup>  Jos hänen uhrilahjansa on raavaspolttouhri, tuokoon virheettömän urospuolen; ilmestysmajan ovelle hän tuokoon sen, että Herran mielisuosio tulisi hänen osaksensa. <sup id="cite2"><a href="#fn2">[2]</a></sup></p>
<p id="v4"><sup><small>4</small></sup>  Ja hän laskekoon kätensä polttouhriteuraan pään päälle; niin se on oleva otollinen ja tuottava hänelle sovituksen. </p>
<p id="v5"><sup><small>5</small></sup>  Ja hän teurastakoon mullikan Herran kasvojen edessä, ja papit, Aaronin pojat, tuokoot veren ja vihmokoot veren ympärinsä alttarille, joka on ilmestysmajan ovella. </p>
<p id="v6"><sup><small>6</small></sup>  Ja hän nylkeköön polttouhriteuraan ja leikelköön sen määräkappaleiksi. </p>
<p id="v7"><sup><small>7</small></sup>  Ja pappi Aaronin pojat tehkööt tulen alttarille ja pankoot halkoja tuleen. </p>
<p id="v8"><sup><small>8</small></sup>  Ja papit, Aaronin pojat, asettakoot kappaleet ynnä pään ja rasvan halkojen päälle, jotka ovat tulessa alttarilla. </p>
<p id="v9"><sup><small>9</small></sup>  Mutta sisälmykset ja jalat hän pesköön vedessä, ja pappi polttakoon kaiken alttarilla; se on polttouhri, suloisesti tuoksuva uhri Herralle. <sup id="cite1"><a href="#fn1">[1]</a></sup></p>
<p id="v10"><sup><small>10</small></sup>  Ja jos hänen uhrilahjansa, joka on tarkoitettu polttouhriksi, on otettu pikkukarjasta, lampaista tai vuohista, tuokoon virheettömän urospuolen. </p>
<p id="v11"><sup><small>11</small></sup>  Ja teurastakoon sen alttarin pohjoissivulla, Herran edessä; ja papit, Aaronin pojat, vihmokoot sen veren alttarille ympärinsä. </p>
<p id="v12"><sup><small>12</small></sup>  Ja hän leikelköön sen määräkappaleiksi, ja pappi asettakoon ne ynnä pään ja rasvan halkojen päälle, jotka ovat tulessa alttarilla. </p>
<p id="v13"><sup><small>13</small></sup>  Mutta sisälmykset ja jalat hän pesköön vedessä, ja pappi tuokoon sen kaiken ja polttakoon alttarilla; se on polttouhri, suloisesti tuoksuva uhri Herralle. </p>
<p id="v14"><sup><small>14</small></sup>  Ja jos hänen uhrilahjansa Herralle on lintupolttouhri, tuokoon uhrilahjanaan metsäkyyhkysiä tai kyyhkysenpoikia. <sup id="cite4"><a href="#fn4">[4]</a></sup></p>
<p id="v15"><sup><small>15</small></sup>  Ja pappi tuokoon sen alttarille, vääntäköön siltä niskat poikki ja polttakoon sen alttarilla, ja puserrettakoon sen veri alttarin seinään. </p>
<p id="v16"><sup><small>16</small></sup>  Ja hän ottakoon sen kuvun rapoineen pois ja heittäköön sen alttarin viereen itäpuolelle, tuhkaläjälle. </p>
<p id="v17"><sup><small>17</small></sup>  Sitten hän reväisköön sen auki siipien kohdalta, niitä kuitenkaan irroittamatta, ja pappi polttakoon sen alttarilla halkojen päällä, jotka ovat tulessa; se on polttouhri, suloisesti tuoksuva uhri Herralle." </p>
<br/>
<figure class="table chapter-navigator">
  <table>
    <tbody>
      <tr>
        <td>
        </td>
        <td>
        <a href="/fi/Bible/Leviticus/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/Leviticus/2">
          <span class="pr-2">Kolmas Mooseksen kirja - Luku 2</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 1:9,13,17 <i>Makea maku Jumalan sieraimissa</i>: <a href="/fi/The_Urantia_Book/89#p4_3">U-k 89:4.3</a>. </li>
  <li id="fn2"><a href="#cite2">↑</a> 1:3,10 <i>Uhraa parasta kaikesta</i>: <a href="/fi/The_Urantia_Book/89#p4_8">U-k 89:4.8</a>. </li>
  <li id="fn3"><a href="#cite3">↑</a> 1:1-9:24 <i>Uhrijärjestelmä</i>: <a href="/fi/The_Urantia_Book/89#p0_2">U-k 89:0.2</a>. </li>
  <li id="fn4"><a href="#cite4">↑</a> 1:14 <i>Rauhan kyyhkynen</i>: <a href="/fi/The_Urantia_Book/85#p3_4">U-k 85:3.4</a>. </li>
</ol>
</div>
