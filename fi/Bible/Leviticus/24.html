<!--
title: Kolmas Mooseksen kirja - Luku 24
description: 
published: true
date: 2022-8-14T17:23:51Z
tags: 
editor: ckeditor
dateCreated: 2022-8-14T17:23:51Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/fi/Bible/Leviticus/23">Kolmas Mooseksen kirja - Luku 23</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/fi/Bible/Leviticus/Index">Indeksi</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/fi/Bible/Leviticus/25">Kolmas Mooseksen kirja - Luku 25</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Ja Herra puhui Moosekselle sanoen: </p>
<p id="v2"><sup><small>2</small></sup>  "Käske israelilaisten tuoda sinulle puhdasta, survomalla saatua öljypuun öljyä seitsenhaaraista lamppua varten, että lamput aina voidaan nostaa paikoilleen. </p>
<p id="v3"><sup><small>3</small></sup>  Ulkopuolella esirippua, joka on lain arkin edessä ilmestysmajassa, Aaron hoitakoon sitä niin, että se aina, ehtoosta aamuun asti, palaa Herran edessä. Se olkoon teille ikuinen säädös sukupolvesta sukupolveen. </p>
<p id="v4"><sup><small>4</small></sup>  Aitokultaisen seitsenhaaraisen lampun lamppuja hän hoitakoon niin, että ne aina palavat Herran edessä. </p>
<p id="v5"><sup><small>5</small></sup>  Ja ota lestyjä jauhoja ja leivo niistä kaksitoista kakkua; joka kakussa olkoon niitä kaksi kymmenennestä. </p>
<p id="v6"><sup><small>6</small></sup>  Ja lado ne päälletysten kahteen pinoon, kuusi pinoonsa, aitokultaiselle pöydälle Herran eteen. </p>
<p id="v7"><sup><small>7</small></sup>  Ja pane pinojen päälle puhdasta suitsuketta leipien alttariuhriosana uhriksi Herralle. </p>
<p id="v8"><sup><small>8</small></sup>  Sapatti sapatilta hän aina asettakoon ne Herran eteen israelilaisten antina; se on ikuinen liitto. </p>
<p id="v9"><sup><small>9</small></sup>  Ne olkoot Aaronin ja hänen poikiensa omat, ja he syökööt ne pyhässä paikassa, sillä ne ovat korkeasti-pyhät; ne ovat hänen ikuinen osuutensa Herran uhreista." </p>
<p id="v10"><sup><small>10</small></sup>  Erään israelilaisen vaimon poika, jonka isä oli egyptiläinen mies, oli lähtenyt maasta israelilaisten mukana; ja tämän israelilaisen vaimon poika ja muuan israelilainen mies riitelivät keskenänsä leirissä. </p>
<p id="v11"><sup><small>11</small></sup>  Ja israelilaisen vaimon poika pilkkasi Herran nimeä ja kirosi sitä. Silloin he toivat hänet Mooseksen eteen. Ja hänen äitinsä nimi oli Selomit, Dibrin tytär, Daanin sukukunnasta. <sup id="cite3"><a href="#fn3">[3]</a></sup></p>
<p id="v12"><sup><small>12</small></sup>  Ja he panivat hänet vankeuteen, kunnes heille ilmoitettaisiin Herran vastaus. </p>
<p id="v13"><sup><small>13</small></sup>  Ja Herra puhui Moosekselle sanoen: </p>
<p id="v14"><sup><small>14</small></sup>  "Vie kirooja leirin ulkopuolelle, ja kaikki, jotka kuulivat sen, laskekoot kätensä hänen päänsä päälle, ja koko kansa kivittäköön hänet. </p>
<p id="v15"><sup><small>15</small></sup>  Ja puhu israelilaisille ja sano: Kuka ikinä Jumalaansa kiroaa, se joutuu syynalaiseksi. </p>
<p id="v16"><sup><small>16</small></sup>  Ja joka Herran nimeä pilkkaa, rangaistakoon kuolemalla; koko kansa kivittäköön hänet kuoliaaksi. Olipa se muukalainen tai maassa syntynyt, joka pilkkaa Herran nimeä, hänet surmattakoon. </p>
<p id="v17"><sup><small>17</small></sup>  Jos joku lyö kuoliaaksi ihmisen, kenen hyvänsä, hänet rangaistakoon kuolemalla. <sup id="cite1"><a href="#fn1">[1]</a></sup></p>
<p id="v18"><sup><small>18</small></sup>  Mutta joka lyö kuoliaaksi kotieläimen, korvatkoon sen: henki hengestä. </p>
<p id="v19"><sup><small>19</small></sup>  Ja joka tuottaa lähimmäisellensä vamman, sille tehtäköön, niinkuin hänkin on tehnyt: </p>
<p id="v20"><sup><small>20</small></sup>  ruhje ruhjeesta, silmä silmästä, hammas hampaasta; saman vamman, jonka hän on toiselle tuottanut, saakoon hän itsekin. <sup id="cite2"><a href="#fn2">[2]</a></sup></p>
<p id="v21"><sup><small>21</small></sup>  Joka lyö kuoliaaksi kotieläimen, korvatkoon sen; mutta joka lyö kuoliaaksi ihmisen, se surmattakoon. </p>
<p id="v22"><sup><small>22</small></sup>  Sama laki olkoon teillä, niin muukalaisella kuin maassa syntyneelläkin; sillä minä olen Herra, teidän Jumalanne." </p>
<p id="v23"><sup><small>23</small></sup>  Ja Mooses puhui näin israelilaisille; ja he veivät kiroojan leirin ulkopuolelle ja kivittivät hänet kuoliaaksi. Näin israelilaiset tekivät, niinkuin Herra oli Moosekselle käskyn antanut. </p>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 24:17,21 <i>Osa 2: Tuomioistuin</i>: <a href="/fi/The_Urantia_Book/140#p6_4">U-k 140:6.4</a>. </li>
  <li id="fn2"><a href="#cite2">↑</a> 24:20 <i>Silmä silmästä, hammas hampaasta</i>: <a href="/fi/The_Urantia_Book/140#p8_5">U-k 140:8.5</a>.  <i>Silmä silmästä</i>: <a href="/fi/The_Urantia_Book/159#p5_11">U-k 159:5.11</a>.  <i>Silmä silmästä, hammas hampaasta</i>: <a href="/fi/The_Urantia_Book/140#p6_9">U-k 140:6.9</a>.  <i>Silmä silmästä</i>: <a href="/fi/The_Urantia_Book/70#p10_9">U-k 70:10.9</a>. </li>
  <li id="fn3"><a href="#cite3">↑</a> 24:11-16 <i>Nimi fetissi</i>: <a href="/fi/The_Urantia_Book/88#p5_5">U-k 88:5.5</a>. </li>
</ol>
</div>
