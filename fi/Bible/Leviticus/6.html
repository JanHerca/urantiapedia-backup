<!--
title: Kolmas Mooseksen kirja - Luku 6
description: 
published: true
date: 2023-11-8T20:28:17Z
tags: bible, bible—leviticus
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/Leviticus/5">
          <span class="mdi mdi-arrow-left-drop-circle"></span><span class="pl-2">Kolmas Mooseksen kirja - Luku 5</span>
        </a>
        </td>
        <td>
        <a href="/fi/Bible/Leviticus/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/Leviticus/7">
          <span class="pr-2">Kolmas Mooseksen kirja - Luku 7</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Ja Herra puhui Moosekselle sanoen: <sup id="cite4"><a href="#fn4">[4]</a></sup></p>
<p id="v2"><sup><small>2</small></sup>  "Jos joku tekee rikkomuksen ja on uskoton Herraa kohtaan kieltämällä saaneensa lähimmäiseltään, mitä tämä on hänen haltuunsa antanut tai hänen hoitoonsa uskonut, tahi mitä hän itse on väkisin ottanut tai vääryydellä anastanut lähimmäiseltään, </p>
<p id="v3"><sup><small>3</small></sup>  tahi jos hän on löytänyt kadotetun esineen ja kieltää sen, tahi vannoo väärin missä asiassa tahansa, jossa ihminen helposti rikkoo, </p>
<p id="v4"><sup><small>4</small></sup>  niin hän, jos hän näin on rikkonut ja tullut vikapääksi, antakoon takaisin, mitä hän väkisin on ottanut tai vääryydellä anastanut, tahi mitä hänen haltuunsa oli uskottu, tahi kadotetun esineen, jonka hän oli löytänyt, </p>
<p id="v5"><sup><small>5</small></sup>  kaiken, jonka tähden hän oli väärin vannonut; ja korvatkoon sen täyteen määräänsä ja pankoon siihen vielä lisäksi viidennen osan sen arvosta. Sille, jonka oma se on, hän antakoon sen sinä päivänä, jona hän vikauhrinsa toimittaa. </p>
<p id="v6"><sup><small>6</small></sup>  Mutta hyvityksenä Herralle hän tuokoon papille vikauhriksi sinun arviosi mukaisen, virheettömän oinaan pikkukarjasta. </p>
<p id="v7"><sup><small>7</small></sup>  Kun pappi näin on toimittanut hänelle sovituksen Herran edessä, annetaan hänelle anteeksi kaikki, mitä hän on tehnyt sellaista, josta hän on tullut vikapääksi." </p>
<p id="v8"><sup><small>8</small></sup>  Ja Herra puhui Moosekselle sanoen: <sup id="cite1"><a href="#fn1">[1]</a></sup></p>
<p id="v9"><sup><small>9</small></sup>  "Käske Aaronia ja hänen poikiansa ja sano: Tämä on laki polttouhrista. Polttouhri olkoon alttarin liedellä koko yön aamuun asti, ja tulta pidettäköön siten vireillä alttarilla. </p>
<p id="v10"><sup><small>10</small></sup>  Ja pappi pukeutukoon pellavapukuunsa ja pukeutukoon pellavakaatioihin peittääkseen häpynsä, ja korjatkoon pois tuhan, joksi tuli on kuluttanut polttouhrin alttarilla, ja pankoon sen alttarin viereen. </p>
<p id="v11"><sup><small>11</small></sup>  Ja sitten hän riisukoon vaatteensa ja pukeutukoon toisiin vaatteisiin, ja vieköön tuhan leirin ulkopuolelle puhtaaseen paikkaan. </p>
<p id="v12"><sup><small>12</small></sup>  Ja tulta pidettäköön siten vireillä alttarilla älköönkä se koskaan sammuko; ja pappi sytyttäköön alttarilla halot joka aamu ja asettakoon sen päälle polttouhrin ja polttakoon sen päällä yhteysuhrin rasvat. <sup id="cite3"><a href="#fn3">[3]</a></sup></p>
<p id="v13"><sup><small>13</small></sup>  Tuli palakoon aina alttarilla älköönkä koskaan sammuko. </p>
<p id="v14"><sup><small>14</small></sup>  Ja tämä on laki ruokauhrista: Aaronin pojat tuokoot sen Herran eteen, alttarin ääreen. </p>
<p id="v15"><sup><small>15</small></sup>  Ja pappi erottakoon ruokauhrista kourallisen lestyjä jauhoja ja öljyä ja kaiken suitsukkeen, joka on ruokauhrin päällä, ja polttakoon alttarilla alttariuhriosan suloiseksi tuoksuksi Herralle. </p>
<p id="v16"><sup><small>16</small></sup>  Ja mikä siitä jää tähteeksi, sen syököön Aaron poikinensa; happamatonna se syötäköön pyhässä paikassa, ilmestysmajan esipihalla he sen syökööt. <sup id="cite2"><a href="#fn2">[2]</a></sup></p>
<p id="v17"><sup><small>17</small></sup>  Älköön sitä leivottako hapatettuna. Heidän osakseen minä olen sen uhreistani antanut; se on korkeasti-pyhää niinkuin syntiuhri ja vikauhrikin. </p>
<p id="v18"><sup><small>18</small></sup>  Jokainen miehenpuoli Aaronin jälkeläisistä syököön siitä. Tämä olkoon heidän ikuinen osuutensa Herran uhreista sukupolvesta sukupolveen. Jokainen, joka niihin koskee, on pyhäkölle pyhitetty." </p>
<p id="v19"><sup><small>19</small></sup>  Ja Herra puhui Moosekselle sanoen: </p>
<p id="v20"><sup><small>20</small></sup>  "Tämä olkoon Aaronin ja hänen poikiensa uhrilahja, joka heidän on tuotava Herralle voitelupäivänänsä: kymmenes osa eefa-mittaa lestyjä jauhoja jokapäiväiseksi ruokauhriksi, puolet aamulla ja puolet illalla. </p>
<p id="v21"><sup><small>21</small></sup>  Leivinlevyllä se valmistettakoon öljyyn leivottuna; tuo se hyvin sotkettuna ja uhraa se palasiksi paloiteltuna ruokauhrina suloiseksi tuoksuksi Herralle. </p>
<p id="v22"><sup><small>22</small></sup>  Ja pappi, joka hänen pojistaan on hänen sijaansa voideltu, toimittakoon sen. Se on Herran ikuinen osuus; se poltettakoon kokonaisuhrina. </p>
<p id="v23"><sup><small>23</small></sup>  Jokainen papin ruokauhri on kokonaisuhri; älköön sitä syötäkö." </p>
<p id="v24"><sup><small>24</small></sup>  Ja Herra puhui Moosekselle sanoen: </p>
<p id="v25"><sup><small>25</small></sup>  "Puhu Aaronille ja hänen pojillensa ja sano: Tämä on laki syntiuhrista. Siinä paikassa, missä polttouhri teurastetaan, teurastettakoon myös syntiuhri Herran edessä; ja se on korkeasti-pyhä. </p>
<p id="v26"><sup><small>26</small></sup>  Pappi, joka syntiuhrin uhraa, syököön sen; pyhässä paikassa se syötäköön, ilmestysmajan esipihalla. </p>
<p id="v27"><sup><small>27</small></sup>  Jokainen, joka sen lihaan koskee, on pyhäkölle pyhitetty, ja jos sen verta on pirskunut vaatteille, niin pese pyhässä paikassa se, mihin sitä on pirskunut. </p>
<p id="v28"><sup><small>28</small></sup>  Ja saviastia, jossa se keitetään, rikottakoon; jos se on keitetty vaskiastiassa, hangattakoon astia puhtaaksi ja huuhdottakoon vedellä. </p>
<p id="v29"><sup><small>29</small></sup>  Jokainen miehenpuoli papeista saakoon sitä syödä; se on korkeasti-pyhää. </p>
<p id="v30"><sup><small>30</small></sup>  Mutta mitään syntiuhria, jonka verta viedään ilmestysmajaan sovituksen toimittamista varten pyhäkössä, älköön syötäkö, vaan se poltettakoon tulessa." </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/Leviticus/5">
          <span class="mdi mdi-arrow-left-drop-circle"></span><span class="pl-2">Kolmas Mooseksen kirja - Luku 5</span>
        </a>
        </td>
        <td>
        <a href="/fi/Bible/Leviticus/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/Leviticus/7">
          <span class="pr-2">Kolmas Mooseksen kirja - Luku 7</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 6:8-18 <i>Puhdista rikkomukset</i>: <a href="/fi/The_Urantia_Book/90#p5_3">U-k 90:5.3</a>. </li>
  <li id="fn2"><a href="#cite2">↑</a> 6:16-18,29 <i>Uhrien syöminen</i>: <a href="/fi/The_Urantia_Book/89#p4_10">U-k 89:4.10</a>. </li>
  <li id="fn3"><a href="#cite3">↑</a> 6:12-13 <i>Pyhä tuli</i>: <a href="/fi/The_Urantia_Book/69#p6_5">U-k 69:6.5</a>. </li>
  <li id="fn4"><a href="#cite4">↑</a> 6:1-30 <i>”Jumala sanoi”</i>: <a href="/fi/The_Urantia_Book/156#p5_4">U-k 156:5.4</a>. </li>
</ol>
</div>
