<!--
title: Kolmas Mooseksen kirja - Luku 9
description: 
published: true
date: 2022-10-6T10:23:20Z
tags: bible, bible—leviticus
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td><a href="/fi/Bible/Leviticus/8">Kolmas Mooseksen kirja - Luku 8</a></td>
        <td><a href="/fi/Bible/Leviticus/Index">Indeksi</a></td>
        <td><a href="/fi/Bible/Leviticus/10">Kolmas Mooseksen kirja - Luku 10</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Ja kahdeksantena päivänä Mooses kutsui Aaronin ja hänen poikansa ja Israelin vanhimmat </p>
<p id="v2"><sup><small>2</small></sup>  ja sanoi Aaronille: "Ota itsellesi härkävasikka syntiuhriksi ja oinas polttouhriksi, molemmat virheettömiä, ja tuo ne Herran eteen. </p>
<p id="v3"><sup><small>3</small></sup>  Ja puhu israelilaisille ja sano: 'Ottakaa kauris syntiuhriksi ja vasikka ja karitsa, molemmat vuoden vanhoja ja virheettömiä, polttouhriksi </p>
<p id="v4"><sup><small>4</small></sup>  ja härkä ja oinas yhteysuhriksi, uhrattaviksi Herran edessä, ynnä ruokauhri, johon on öljyä sekoitettu, sillä tänä päivänä ilmestyy teille Herra'." </p>
<p id="v5"><sup><small>5</small></sup>  Ja he toivat, mitä Mooses oli käskenyt, ilmestysmajan edustalle, ja koko seurakunta astui esiin ja asettui Herran eteen. </p>
<p id="v6"><sup><small>6</small></sup>  Ja Mooses sanoi: "Näin Herra on käskenyt teidän tehdä, että Herran kirkkaus ilmestyisi teille". </p>
<p id="v7"><sup><small>7</small></sup>  Ja Mooses sanoi Aaronille: "Astu alttarin ääreen ja uhraa syntiuhrisi ja polttouhrisi ja toimita itsellesi ja kansalle sovitus ja uhraa sitten kansan uhrilahja ja toimita heille sovitus, niinkuin Herra on käskenyt". </p>
<p id="v8"><sup><small>8</small></sup>  Niin Aaron astui alttarin ääreen ja teurasti oman syntiuhrivasikkansa. </p>
<p id="v9"><sup><small>9</small></sup>  Ja Aaronin pojat toivat hänelle veren, ja hän kastoi sormensa vereen ja siveli sitä alttarin sarviin, mutta muun veren hän vuodatti alttarin juurelle. </p>
<p id="v10"><sup><small>10</small></sup>  Mutta syntiuhriteuraan rasvan ja munuaiset ja maksanlisäkkeen hän poltti alttarilla, niinkuin Herra oli Moosekselle käskyn antanut. </p>
<p id="v11"><sup><small>11</small></sup>  Ja lihan ja nahan hän poltti tulessa leirin ulkopuolella. </p>
<p id="v12"><sup><small>12</small></sup>  Sitten hän teurasti polttouhrin, ja Aaronin pojat ojensivat hänelle veren, ja hän vihmoi sen alttarille ympärinsä. </p>
<p id="v13"><sup><small>13</small></sup>  Ja he ojensivat hänelle polttouhrin kappaleittain ynnä pään, ja hän poltti ne alttarilla. </p>
<p id="v14"><sup><small>14</small></sup>  Ja hän pesi sisälmykset ja jalat ja poltti ne polttouhrin päällä alttarilla. </p>
<p id="v15"><sup><small>15</small></sup>  Sitten hän toi kansan uhrilahjan ja otti kansan syntiuhrikauriin, teurasti sen ja uhrasi sen syntiuhrina samalla tavalla kuin edellisen. </p>
<p id="v16"><sup><small>16</small></sup>  Ja hän toi myös polttouhrin ja uhrasi sen säädetyllä tavalla. </p>
<p id="v17"><sup><small>17</small></sup>  Ja hän toi ruokauhrin ja otti siitä kouransa täyden ja poltti sen alttarilla aamu-polttouhrin lisäksi. </p>
<p id="v18"><sup><small>18</small></sup>  Sitten hän teurasti härän ja oinaan kansan yhteysuhriksi, ja Aaronin pojat ojensivat hänelle veren, ja hän vihmoi sen alttarille ympärinsä. </p>
<p id="v19"><sup><small>19</small></sup>  Mutta härän ja oinaan rasvat, rasvahännän, rasvakalvon, munuaiset ja maksanlisäkkeen, </p>
<p id="v20"><sup><small>20</small></sup>  nämä rasvat he panivat rintalihojen päälle, ja hän poltti rasvat alttarilla. </p>
<p id="v21"><sup><small>21</small></sup>  Mutta rintalihain ja oikean reiden heilutuksen Aaron toimitti Herran edessä, niinkuin Mooses oli käskenyt. </p>
<p id="v22"><sup><small>22</small></sup>  Ja Aaron kohotti kätensä kansaa kohti ja siunasi heidät, ja kun hän oli toimittanut syntiuhrin, polttouhrin ja yhteysuhrin, astui hän alas. </p>
<p id="v23"><sup><small>23</small></sup>  Ja Mooses ja Aaron menivät ilmestysmajaan, ja kun he tulivat sieltä ulos, siunasivat he kansan. Silloin Herran kirkkaus ilmestyi kaikelle kansalle. </p>
<p id="v24"><sup><small>24</small></sup>  Ja tuli lähti Herran tyköä ja kulutti polttouhrin ja rasvat alttarilta. Ja kaikki kansa näki sen, ja he riemuitsivat ja lankesivat kasvoillensa. <sup id="cite1"><a href="#fn1">[1]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fi/Bible/Leviticus/8">Kolmas Mooseksen kirja - Luku 8</a></td>
        <td><a href="/fi/Bible/Leviticus/Index">Indeksi</a></td>
        <td><a href="/fi/Bible/Leviticus/10">Kolmas Mooseksen kirja - Luku 10</a></td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 9:24 <i>Jumalten tuli</i>: <a href="/fi/The_Urantia_Book/69#p6_6">U-k 69:6.6</a>. </li>
</ol>
</div>
