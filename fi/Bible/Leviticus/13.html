<!--
title: Kolmas Mooseksen kirja - Luku 13
description: 
published: true
date: 2022-10-6T10:23:20Z
tags: bible, bible—leviticus
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td><a href="/fi/Bible/Leviticus/12">Kolmas Mooseksen kirja - Luku 12</a></td>
        <td><a href="/fi/Bible/Leviticus/Index">Indeksi</a></td>
        <td><a href="/fi/Bible/Leviticus/14">Kolmas Mooseksen kirja - Luku 14</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Ja Herra puhui Moosekselle ja Aaronille sanoen: </p>
<p id="v2"><sup><small>2</small></sup>  "Jos jonkun ihoon tulee nystyrä tai ihottuma tai vaalea pilkku, niinkuin pitalitauti olisi tulemassa hänen ihoonsa, vietäköön hänet pappi Aaronin tai jonkun hänen poikansa, pappien, eteen. </p>
<p id="v3"><sup><small>3</small></sup>  Ja jos pappi tarkastaessaan sairasta paikkaa ihossa huomaa, että karvat sairaassa paikassa ovat muuttuneet valkoisiksi ja että se paikka näyttää muuta ihoa matalammalta, on se pitalitautia; ja niin pian kuin pappi on sen huomannut, julistakoon hän hänet saastaiseksi. </p>
<p id="v4"><sup><small>4</small></sup>  Ja jos hänen ihossansa on valkea pilkku, mutta se ei näytä muuta ihoa matalammalta eivätkä karvat ole muuttuneet valkoisiksi, sulkekoon pappi sairaan sisälle seitsemäksi päiväksi. </p>
<p id="v5"><sup><small>5</small></sup>  Ja seitsemäntenä päivänä pappi tarkastakoon häntä, ja jos sairas paikka hänestä näyttää pysyneen entisellään sairauden leviämättä ihossa, sulkekoon pappi hänet sisälle vielä seitsemäksi päiväksi. </p>
<p id="v6"><sup><small>6</small></sup>  Ja seitsemäntenä päivänä pappi uudestaan tarkastakoon häntä, ja jos hän huomaa että sairas paikka on käynyt vaaleaksi ja että sairaus ei ole ihossa levinnyt, julistakoon pappi hänet puhtaaksi, sillä se on ihottumaa; hän pesköön vaatteensa, ja niin hän on puhdas. </p>
<p id="v7"><sup><small>7</small></sup>  Mutta jos ihottuma leviää leviämistään hänen ihossansa, sen jälkeen kuin hän oli näyttäytynyt papille tullakseen puhtaaksi julistetuksi, näyttäytyköön uudestaan papille; </p>
<p id="v8"><sup><small>8</small></sup>  ja jos pappi huomaa ihottuman levinneen ihossa, julistakoon pappi hänet saastaiseksi; se on pitalia. </p>
<p id="v9"><sup><small>9</small></sup>  Jos pitalitauti ilmestyy ihmiseen, vietäköön hänet papin luo. </p>
<p id="v10"><sup><small>10</small></sup>  Ja jos pappi tarkastaessaan huomaa ihossa valkoisen nystyrän, jonka kohdalta karvat ovat muuttuneet valkoisiksi, ja liikaa lihaa kasvavan nystyrään, </p>
<p id="v11"><sup><small>11</small></sup>  on hänen ihossaan jo vanha pitali, ja sentähden pappi julistakoon hänet saastaiseksi älköönkä enää sulkeko häntä sisälle, sillä hän on saastainen. </p>
<p id="v12"><sup><small>12</small></sup>  Ja jos pitali puhkeaa ihossa, niin että se peittää sairaan koko ihon päästä jalkoihin asti, mihin pappi katsokoonkin, </p>
<p id="v13"><sup><small>13</small></sup>  ja jos pappi tarkastaessaan huomaa pitalin peittävän koko ihon, niin julistakoon hän sairaan puhtaaksi; hän on kokonansa muuttunut valkoiseksi ja on puhdas. </p>
<p id="v14"><sup><small>14</small></sup>  Mutta niin pian kuin häneen ilmestyy liikaa lihaa, on hän saastainen. </p>
<p id="v15"><sup><small>15</small></sup>  Ja kun pappi huomaa liian lihan, julistakoon hän hänet saastaiseksi; liika liha on saastaista, se on pitalia. </p>
<p id="v16"><sup><small>16</small></sup>  Mutta jos liika liha häviää ja sairas paikka muuttuu valkoiseksi, menköön hän papin luo. </p>
<p id="v17"><sup><small>17</small></sup>  Ja jos pappi huomaa, että sairas paikka on muuttunut valkoiseksi, julistakoon pappi sairaan puhtaaksi; hän on puhdas. </p>
<p id="v18"><sup><small>18</small></sup>  Ja jos jonkun ihoon tulee paise, joka paranee jälleen, </p>
<p id="v19"><sup><small>19</small></sup>  ja paiseen sijalle tulee valkoinen nystyrä tai vaaleanpunainen pilkku, näyttäytyköön hän papille. </p>
<p id="v20"><sup><small>20</small></sup>  Ja jos pappi tarkastaessaan huomaa, että se paikka näyttää muuta ihoa matalammalta ja että karvat siinä ovat muuttuneet valkoisiksi, julistakoon pappi hänet saastaiseksi; paiseeseen on puhjennut pitalitauti. </p>
<p id="v21"><sup><small>21</small></sup>  Mutta jos pappi tarkastaessaan huomaa, ettei siinä ole valkoisia karvoja ja ettei se paikka ole muuta ihoa matalampi ja että se on käynyt vaaleaksi, sulkekoon pappi hänet sisälle seitsemäksi päiväksi. </p>
<p id="v22"><sup><small>22</small></sup>  Ja jos se leviää leviämistään hänen ihossaan, julistakoon pappi hänet saastaiseksi; se on pitalia. </p>
<p id="v23"><sup><small>23</small></sup>  Mutta jos pilkku pysyy alallansa eikä leviä, on se paiseen arpi, ja pappi julistakoon hänet puhtaaksi. </p>
<p id="v24"><sup><small>24</small></sup>  Tahi jos joku saa palohaavan ihoonsa ja palohaavaan kasvavaan lihaan ilmestyy vaaleanpunainen tai valkoinen pilkku, </p>
<p id="v25"><sup><small>25</small></sup>  ja jos pappi tarkastaessaan huomaa karvojen muuttuneen valkoisiksi siinä pilkussa ja sen paikan näyttävän muuta ihoa matalammalta, niin on palohaavaan puhjennut pitali, ja pappi julistakoon hänet saastaiseksi; se on pitalitautia. </p>
<p id="v26"><sup><small>26</small></sup>  Mutta jos pappi tarkastaessaan huomaa, ettei pilkussa ole valkoisia karvoja ja ettei se ole muuta ihoa matalampi ja että se on käynyt vaaleaksi, niin sulkekoon pappi hänet sisälle seitsemäksi päiväksi. </p>
<p id="v27"><sup><small>27</small></sup>  Ja seitsemäntenä päivänä pappi tarkastakoon häntä; jos se on yhä levinnyt ihossa, julistakoon pappi hänet saastaiseksi; se on pitalitautia. </p>
<p id="v28"><sup><small>28</small></sup>  Mutta jos pilkku on pysynyt alallansa eikä ole levinnyt ihossa ja on edelleen vaalennut, on se palohaavasta syntynyt nystyrä, ja pappi julistakoon hänet puhtaaksi; se on palohaavan arpi. </p>
<p id="v29"><sup><small>29</small></sup>  Jos mieheen tai naiseen tulee sairas paikka päähän tai partaan, </p>
<p id="v30"><sup><small>30</small></sup>  ja jos pappi tarkastaessaan sairasta paikkaa huomaa, että se näyttää muuta ihoa matalammalta ja että siinä on ohuita, kellertäviä karvoja, niin julistakoon pappi hänet saastaiseksi; se on pitalisyyhelmää, se on pää- eli partapitalia. </p>
<p id="v31"><sup><small>31</small></sup>  Ja jos pappi tarkastaessaan sairasta paikkaa huomaa, ettei se näytä muuta ihoa matalammalta, mutta ettei siinä ole mustia karvoja, sulkekoon pappi syyhelmää sairastavan sisälle seitsemäksi päiväksi. </p>
<p id="v32"><sup><small>32</small></sup>  Ja jos pappi seitsemäntenä päivänä tarkastaessaan sairasta paikkaa huomaa, ettei syyhelmä ole levinnyt ja ettei siinä ole kellertäviä karvoja ja ettei syyhelmä näytä muuta ihoa matalammalta, </p>
<p id="v33"><sup><small>33</small></sup>  niin ajakoon sairas hiuksensa tai partansa, kuitenkaan ajamatta sairasta paikkaa, ja pappi sulkekoon syyhelmää sairastavan sisälle vielä seitsemäksi päiväksi. </p>
<p id="v34"><sup><small>34</small></sup>  Ja jos pappi seitsemäntenä päivänä tarkastaessaan sairasta paikkaa huomaa, ettei syyhelmä ole levinnyt ihossa ja ettei se näytä muuta ihoa matalammalta, julistakoon pappi hänet puhtaaksi; hän pesköön vaatteensa, ja niin hän on puhdas. </p>
<p id="v35"><sup><small>35</small></sup>  Mutta jos syyhelmä leviää leviämistään ihossa, sen jälkeen kuin hänet julistettiin puhtaaksi, </p>
<p id="v36"><sup><small>36</small></sup>  ja jos pappi tarkastaessaan häntä huomaa, että syyhelmä on levinnyt ihossa, älköön pappi enää etsikö kellertäviä karvoja; hän on saastainen. </p>
<p id="v37"><sup><small>37</small></sup>  Mutta jos syyhelmä hänestä näyttää pysyneen entisellään ja jos siihen on kasvanut mustia karvoja, on syyhelmä parantunut; hän on puhdas, ja pappi julistakoon hänet puhtaaksi. </p>
<p id="v38"><sup><small>38</small></sup>  Jos miehen tai naisen ihoon tulee pilkkuja, valkoisia pilkkuja, </p>
<p id="v39"><sup><small>39</small></sup>  ja jos pappi tarkastaessaan huomaa vaalenevia, valkoisia pilkkuja heidän ihossaan, on se vaaratonta valkoista ihottumaa, joka on puhjennut ihoon; hän on puhdas. </p>
<p id="v40"><sup><small>40</small></sup>  Jos hiukset lähtevät miehen päästä, takaraivosta, on hän takakalju; hän on puhdas. </p>
<p id="v41"><sup><small>41</small></sup>  Ja jos hiukset lähtevät päästä, ohimoista, on hän otsakalju; hän on puhdas. </p>
<p id="v42"><sup><small>42</small></sup>  Mutta jos vaaleanpunainen pilkku ilmestyy takaraivon tai otsapuolen paljaaseen paikkaan, on se pitalia, joka on puhkeamassa takaraivon tai otsapuolen paljaaseen paikkaan. </p>
<p id="v43"><sup><small>43</small></sup>  Ja jos pappi tarkastaessaan häntä huomaa, että nystyrä takaraivon tai otsapuolen paljaassa paikassa on vaaleanpunainen näyttäen samanlaiselta kuin pitali muussa ihossa, </p>
<p id="v44"><sup><small>44</small></sup>  niin mies on pitalinen ja saastainen; pappi julistakoon hänet heti saastaiseksi hänen päässänsä olevan sairauden tähden. </p>
<p id="v45"><sup><small>45</small></sup>  Joka sairastaa pitalia, hän käyköön rikkirevityissä vaatteissa, tukka hajallaan ja parta peitettynä ja huutakoon: 'Saastainen, saastainen!' <sup id="cite1"><a href="#fn1">[1]</a></sup></p>
<p id="v46"><sup><small>46</small></sup>  Niin kauan kuin sairaus hänessä on, olkoon hän saastainen; saastaisena hän asukoon yksinänsä, hänen asuinsijansa olkoon leirin ulkopuolella. </p>
<p id="v47"><sup><small>47</small></sup>  Jos pitalitartuntaa tulee vaatekappaleeseen, olipa vaatekappale villainen tai pellavainen, </p>
<p id="v48"><sup><small>48</small></sup>  tai kudottuun tai solmustettuun kankaaseen, olipa se pellavaista tai villaista, tai nahkaan tai mihin nahasta tehtyyn esineeseen tahansa, </p>
<p id="v49"><sup><small>49</small></sup>  ja jos tartunnan paikka näyttää vihertävältä tai punertavalta vaatekappaleessa tai nahassa tai kudotussa tai solmustetussa kankaassa tai missä nahasta tehdyssä esineessä tahansa, niin se on pitalia, ja se on näytettävä papille. </p>
<p id="v50"><sup><small>50</small></sup>  Ja kun pappi on tarkastanut tartunnan paikan, sulkekoon hän tartutetun sisälle seitsemäksi päiväksi. </p>
<p id="v51"><sup><small>51</small></sup>  Ja jos hän seitsemäntenä päivänä tarkastaessaan tartunnan paikkaa huomaa, että tarttuma on levinnyt vaatekappaleessa tai kudotussa tai solmustetussa kankaassa tai nahassa tai missä nahasta tehdyssä esineessä tahansa, on tarttuma pahanlaatuista pitalia; ne ovat saastaiset. </p>
<p id="v52"><sup><small>52</small></sup>  Ja hän polttakoon vaatekappaleen tai kudotun tai solmustetun kankaan, olipa se villainen tai pellavainen, tai nahasta tehdyn esineen, olipa se mikä tahansa, jossa tarttuma on, sillä se on pahanlaatuista pitalia; kaikki sellainen poltettakoon tulessa. </p>
<p id="v53"><sup><small>53</small></sup>  Mutta jos pappi tarkastaessaan huomaa, ettei tarttuma ole levinnyt vaatekappaleessa tai kudotussa tai solmustetussa kankaassa tai nahasta tehdyssä esineessä, olipa se mikä tahansa, </p>
<p id="v54"><sup><small>54</small></sup>  käskeköön pappi pestä esineen, jossa tarttuma on, ja sulkekoon sen sisälle vielä seitsemäksi päiväksi. </p>
<p id="v55"><sup><small>55</small></sup>  Ja jos pappi tarkastaessaan tartunnan saanutta esinettä, sen jälkeen kuin se on pesty, huomaa, ettei tarttuma ole muuttunut näöltään, on esine, vaikka tarttuma ei olekaan levinnyt, saastainen, ja se poltettakoon tulessa; se on pitalin syömä, olkoon sitten nurjalta tai oikealta puolelta. </p>
<p id="v56"><sup><small>56</small></sup>  Mutta jos pappi tarkastaessaan huomaa, että tartunnan paikka on pesemisen jälkeen vaalennut, reväisköön hän sen pois vaatekappaleesta tai nahasta tai kudotusta tai solmustetusta kankaasta. </p>
<p id="v57"><sup><small>57</small></sup>  Ja jos sitten vielä tarttumaa ilmestyy vaatekappaleeseen tai kudottuun tai solmustettuun kankaaseen tai mihin nahasta tehtyyn esineeseen tahansa, on se puhkeavaa pitalia; se esine, jossa tarttuma on, poltettakoon tulessa. </p>
<p id="v58"><sup><small>58</small></sup>  Mutta vaatekappale tai kudottu tai solmustettu kangas tai mikä nahasta tehty esine tahansa, josta tarttuma on pesemällä kadonnut, pestäköön vielä kerran, ja niin se on puhdas." </p>
<p id="v59"><sup><small>59</small></sup>  Tämä on laki pitalitarttumasta vaatekappaleessa, villaisessa tai pellavaisessa, tai kudotussa tai solmustetussa kankaassa tai missä nahasta tehdyssä esineessä tahansa, laki niiden puhtaiksi tai saastaisiksi julistamisesta. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fi/Bible/Leviticus/12">Kolmas Mooseksen kirja - Luku 12</a></td>
        <td><a href="/fi/Bible/Leviticus/Index">Indeksi</a></td>
        <td><a href="/fi/Bible/Leviticus/14">Kolmas Mooseksen kirja - Luku 14</a></td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 13:45 <i>Rituaalitunnustus: epäpuhdas</i>: <a href="/fi/The_Urantia_Book/89#p2_5">U-k 89:2.5</a>. </li>
</ol>
</div>
