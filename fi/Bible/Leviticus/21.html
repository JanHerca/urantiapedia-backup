<!--
title: Kolmas Mooseksen kirja - Luku 21
description: 
published: true
date: 2022-10-6T10:23:20Z
tags: bible, bible—leviticus
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td><a href="/fi/Bible/Leviticus/20">Kolmas Mooseksen kirja - Luku 20</a></td>
        <td><a href="/fi/Bible/Leviticus/Index">Indeksi</a></td>
        <td><a href="/fi/Bible/Leviticus/22">Kolmas Mooseksen kirja - Luku 22</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Ja Herra sanoi Moosekselle: "Puhu papeille, Aaronin pojille, ja sano heille: Pappi älköön saattako itseänsä saastaiseksi kenestäkään kuolleesta sukulaisestansa, </p>
<p id="v2"><sup><small>2</small></sup>  paitsi lähimmästä veriheimolaisestaan: äidistänsä, isästänsä, pojastansa, tyttärestänsä ja veljestänsä, </p>
<p id="v3"><sup><small>3</small></sup>  sekä sisarestansa, jos tämä oli neitsyt ja eli hänen luonaan eikä ollut naitu; hänestä hän saa saastua. </p>
<p id="v4"><sup><small>4</small></sup>  Älköön hän, sukunsa päämies, saattako itseänsä saastaiseksi, ettei hän itseänsä häpäisisi. </p>
<p id="v5"><sup><small>5</small></sup>  Älkööt he ajako paljaaksi päälakeansa älköötkä leikatko partansa reunaa älköötkä koristelko itseänsä ihopiirroksilla. </p>
<p id="v6"><sup><small>6</small></sup>  He olkoot Jumalallensa pyhät älköötkä häväiskö Jumalansa nimeä, sillä he uhraavat Herran uhreja, Jumalansa leipää; sentähden he olkoot pyhät. </p>
<p id="v7"><sup><small>7</small></sup>  Älkööt he ottako vaimoksi porttoa tai häväistyä naista älköötkä ottako miehensä hylkäämää vaimoa, sillä pappi on pyhä Jumalallensa. </p>
<p id="v8"><sup><small>8</small></sup>  Sinun on pidettävä häntä pyhänä, koska hän uhraa sinun Jumalasi leipää; hän olkoon sinulle pyhä, sillä minä, Herra, joka pyhitän teidät, olen pyhä. </p>
<p id="v9"><sup><small>9</small></sup>  Jos papin tytär häpäisee itsensä haureudella, niin hän häpäisee isänsä; hänet poltettakoon tulessa. <sup id="cite1"><a href="#fn1">[1]</a></sup></p>
<p id="v10"><sup><small>10</small></sup>  Se pappi, joka on ylimmäinen veljiensä seassa, jonka pään päälle voiteluöljy on vuodatettu ja joka pyhiin vaatteisiin pukemalla on vihitty virkaansa, älköön päästäkö tukkaansa hajalle älköönkä reväiskö vaatteitansa. </p>
<p id="v11"><sup><small>11</small></sup>  Älköön hän myöskään menkö minkään kuolleen luo; isästänsäkään tai äidistänsä hän älköön saattako itseänsä saastaiseksi. </p>
<p id="v12"><sup><small>12</small></sup>  Älköön hän lähtekö pyhäköstä, ettei hän häpäisisi Jumalansa pyhäkköä, sillä hänessä on hänen Jumalansa voiteluöljyn vihkimys. Minä olen Herra. </p>
<p id="v13"><sup><small>13</small></sup>  Hän ottakoon vaimoksensa neitsyen. </p>
<p id="v14"><sup><small>14</small></sup>  Leskeä tai hyljättyä vaimoa tai häväistyä naista tai porttoa hän älköön ottako, vaan neitsyen omasta suvustaan hän ottakoon vaimoksensa, </p>
<p id="v15"><sup><small>15</small></sup>  ettei hän häpäisisi jälkeläisiään suvussansa; sillä minä olen Herra, joka hänet pyhitän." </p>
<p id="v16"><sup><small>16</small></sup>  Ja Herra puhui Moosekselle sanoen: </p>
<p id="v17"><sup><small>17</small></sup>  "Puhu Aaronille ja sano: jos jossakin sinun jälkeläisistäsi, tulevissa sukupolvissa, on joku vamma, älköön hän lähestykö uhraamaan Jumalansa leipää. </p>
<p id="v18"><sup><small>18</small></sup>  Älköön lähestykö kukaan, jossa on joku vamma, älköön kukaan sokea tai ontuva, kukaan kasvoiltaan tahi jäseniltään muodoton, </p>
<p id="v19"><sup><small>19</small></sup>  jalkansa tai kätensä taittanut, </p>
<p id="v20"><sup><small>20</small></sup>  kyttyräselkäinen tai surkastunut, silmävikainen tai ihotautinen tai rupinen tai kuohittu. </p>
<p id="v21"><sup><small>21</small></sup>  Pappi Aaronin jälkeläisistä älköön kukaan, jossa on joku vamma, lähestykö uhraamaan Herran uhreja; hänessä on vamma, sentähden hän älköön lähestykö uhraamaan Jumalansa leipää. </p>
<p id="v22"><sup><small>22</small></sup>  Kuitenkin hän syököön Jumalansa leipää, sekä korkeasti-pyhää että pyhää. </p>
<p id="v23"><sup><small>23</small></sup>  Mutta älköön hän tulko esiripun luo älköönkä lähestykö alttaria, koska hänessä on vamma, ettei hän häpäisisi minun pyhäkköäni; sillä minä olen Herra, joka pyhitän heidät." </p>
<p id="v24"><sup><small>24</small></sup>  Ja Mooses sanoi tämän Aaronille ja hänen pojillensa ja kaikille israelilaisille. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fi/Bible/Leviticus/20">Kolmas Mooseksen kirja - Luku 20</a></td>
        <td><a href="/fi/Bible/Leviticus/Index">Indeksi</a></td>
        <td><a href="/fi/Bible/Leviticus/22">Kolmas Mooseksen kirja - Luku 22</a></td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 21:9 <i>Polttakaa aikuinen nainen tulella</i>: <a href="/fi/The_Urantia_Book/70#p10_14">U-k 70:10.14</a>. </li>
</ol>
</div>
