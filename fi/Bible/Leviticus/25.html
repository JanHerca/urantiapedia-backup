<!--
title: Kolmas Mooseksen kirja - Luku 25
description: 
published: true
date: 2022-10-6T10:23:20Z
tags: bible, bible—leviticus
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td><a href="/fi/Bible/Leviticus/24">Kolmas Mooseksen kirja - Luku 24</a></td>
        <td><a href="/fi/Bible/Leviticus/Index">Indeksi</a></td>
        <td><a href="/fi/Bible/Leviticus/26">Kolmas Mooseksen kirja - Luku 26</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Ja Herra puhui Moosekselle Siinain vuorella sanoen: </p>
<p id="v2"><sup><small>2</small></sup>  "Puhu israelilaisille ja sano heille: Kun te tulette siihen maahan, jonka minä teille annan, niin maa pitäköön sapattia Herran kunniaksi. </p>
<p id="v3"><sup><small>3</small></sup>  Kuutena vuotena kylvä peltosi ja kuutena vuotena leikkaa viinitarhasi ja korjaa niiden sato, </p>
<p id="v4"><sup><small>4</small></sup>  mutta seitsemäntenä vuotena olkoon maalla levon aika, sapatti Herran kunniaksi; silloin älä kylvä peltoasi äläkä leikkaa viinitarhaasi. <sup id="cite2"><a href="#fn2">[2]</a></sup></p>
<p id="v5"><sup><small>5</small></sup>  Leikatun viljasi jälkikasvua älä leikkaa, äläkä poimi viinirypäleitä, jotka ovat kasvaneet leikkaamattomissa viinipuissasi. Silloin olkoon maalla levon vuosi. </p>
<p id="v6"><sup><small>6</small></sup>  Mutta mitä itsestänsä kasvaa maan levätessä, olkoon teille ruuaksi, sinulle itsellesi, sinun palvelijallesi ja palvelijattarellesi, päiväpalkkalaisellesi ja loisellesi, jotka luonasi asuvat. </p>
<p id="v7"><sup><small>7</small></sup>  Ja karjallesi ja metsäeläimille sinun maassasi olkoon kaikki sen sato ruuaksi. </p>
<p id="v8"><sup><small>8</small></sup>  Ja laske seitsemän vuosiviikkoa: seitsemän kertaa seitsemän vuotta, niin että seitsemän vuosiviikon aika on neljäkymmentä yhdeksän vuotta. </p>
<p id="v9"><sup><small>9</small></sup>  Ja seitsemännessä kuussa, kuukauden kymmenentenä päivänä anna pasunan raikuen soida; sovituspäivänä antakaa pasunan soida koko maassanne. </p>
<p id="v10"><sup><small>10</small></sup>  Ja pyhittäkää viideskymmenes vuosi ja julistakaa vapautus maassa kaikille sen asukkaille. Se olkoon teille riemuvuosi; jokainen teistä saa silloin palata perintömaallensa ja sukunsa luo. </p>
<p id="v11"><sup><small>11</small></sup>  Riemuvuosi olkoon teille viideskymmenes vuosi; älkää silloin kylväkö älkääkä jälkikasvua leikatko, älkääkä poimiko, mitä leikkaamattomissa viinipuissa on kasvanut. </p>
<p id="v12"><sup><small>12</small></sup>  Sillä se on riemuvuosi, se olkoon teille pyhä; pellolta syökää sen sato. </p>
<p id="v13"><sup><small>13</small></sup>  Riemuvuotena saa jokainen teistä palata perintömaallensa. </p>
<p id="v14"><sup><small>14</small></sup>  Jos myyt jotakin lähimmäisellesi tai ostat jotakin lähimmäiseltäsi, niin älkää tehkö vääryyttä toinen toisellenne. </p>
<p id="v15"><sup><small>15</small></sup>  Vaan maksa lähimmäisellesi riemuvuoden jälkeisten vuosien luvun mukaan, satovuosien luvun mukaan hän saakoon maksun sinulta. </p>
<p id="v16"><sup><small>16</small></sup>  Kuta useampia vuosia on, maksa sitä suurempi hinta, ja kuta vähemmän vuosia on, maksa sitä pienempi hinta; sillä satomäärän hän myy sinulle. </p>
<p id="v17"><sup><small>17</small></sup>  Älköön teistä kukaan tehkö vääryyttä lähimmäisellensä, vaan pelkää Jumalaasi; sillä minä olen Herra, teidän Jumalanne. </p>
<p id="v18"><sup><small>18</small></sup>  Sentähden pitäkää minun käskyni ja noudattakaa minun säädöksiäni ja pitäkää ne, niin te saatte turvallisesti asua maassa. </p>
<p id="v19"><sup><small>19</small></sup>  Ja maa on antava hedelmänsä, ja teillä on kyllin syötävää, ja te saatte turvallisesti asua siinä. </p>
<p id="v20"><sup><small>20</small></sup>  Ja jos te sanotte: 'Mitä me syömme seitsemäntenä vuotena, kun meidän ei ole lupa kylvää eikä korjata satoamme?' </p>
<p id="v21"><sup><small>21</small></sup>  niin minä käsken siunaukseni kuudentena vuotena tulemaan teille, niin että se tuottaa teille kolmen vuoden sadon. </p>
<p id="v22"><sup><small>22</small></sup>  Ja kun te kylvätte kahdeksantena vuotena, on teillä vielä vanhaa satoa syödä; siihen asti, kunnes yhdeksäntenä vuotena sen sato on saatu, on teillä vanhaa syödä. </p>
<p id="v23"><sup><small>23</small></sup>  Älköön maata ainaiseksi myytäkö, sillä maa on minun ja te olette muukalaisia ja vieraita minun luonani. <sup id="cite1"><a href="#fn1">[1]</a></sup></p>
<p id="v24"><sup><small>24</small></sup>  Ja kaikessa siinä maassa, jonka te saatte perintömaaksenne, antakaa oikeus maan sukulunastamiseen. </p>
<p id="v25"><sup><small>25</small></sup>  Jos veljesi köyhtyy ja myy perintömaatansa, niin hänen lähin sukulunastajansa tulkoon ja lunastakoon sen, mitä hänen veljensä on myynyt. </p>
<p id="v26"><sup><small>26</small></sup>  Mutta jos jollakin ei ole sukulunastajaa, mutta hän itse voi hankkia niin paljon, kuin lunastukseen tarvitaan, </p>
<p id="v27"><sup><small>27</small></sup>  niin laskekoon, kuinka monta vuotta on kulunut myymisestä, ja maksakoon jäljellä olevasta ajasta miehelle, jolle hän myi, ja palatkoon perintömaallensa. </p>
<p id="v28"><sup><small>28</small></sup>  Mutta jos hän ei voi hankkia niin paljoa, kuin maksamiseen tarvitaan, niin jääköön se, mitä hän on myynyt, ostajan haltuun riemuvuoteen asti. Mutta riemuvuotena se on vapaa, ja hän palatkoon perintömaallensa. </p>
<p id="v29"><sup><small>29</small></sup>  Jos joku myy asuinrakennuksen muureilla varustetussa kaupungissa, olkoon hänellä oikeus lunastaa se vuoden kuluessa siitä, kun hän sen myi; sen ajan kestää hänen sukulunastusoikeutensa. </p>
<p id="v30"><sup><small>30</small></sup>  Mutta jollei sitä lunasteta, ennenkuin vuosi on kulunut umpeen, niin jääköön talo muureilla varustetussa kaupungissa ainaiseksi ostajalle ja hänen suvullensa, riemuvuotena vapaaksi tulematta. </p>
<p id="v31"><sup><small>31</small></sup>  Mutta talot kylissä, joiden ympärillä ei ole muuria, luettakoon peltomaahan; ne olkoot lunastettavissa, ja riemuvuotena ne tulevat vapaiksi. </p>
<p id="v32"><sup><small>32</small></sup>  Kuitenkin olkoon leeviläisillä niissä kaupungeissa, jotka ovat heidän perintöomaisuuttaan, ikuinen oikeus talojen lunastamiseen. </p>
<p id="v33"><sup><small>33</small></sup>  Jos joku leeviläinen käyttää lunastusoikeutta, niin myyty talo kaupungissa, joka on leeviläistä perintöomaisuutta, palautuu riemuvuotena vapaaksi; sillä talot leeviläiskaupungeissa ovat heidän perintöomaisuuttaan israelilaisten seassa. </p>
<p id="v34"><sup><small>34</small></sup>  Ja heidän kaupunkeihinsa kuuluvaa laidunmaata älköön myytäkö, sillä se on heidän ikuista perintöomaisuuttansa. </p>
<p id="v35"><sup><small>35</small></sup>  Jos veljesi sinun luonasi köyhtyy eikä jaksa pysyä pystyssä, tue häntä samoinkuin muukalaista tai loista; hän eläköön luonasi. </p>
<p id="v36"><sup><small>36</small></sup>  Älä ota korkoa tai voittoa häneltä, vaan pelkää Jumalaasi ja anna veljesi elää luonasi. </p>
<p id="v37"><sup><small>37</small></sup>  Älä anna hänelle rahaasi korolle äläkä ota elintarpeista voittoa. </p>
<p id="v38"><sup><small>38</small></sup>  Minä olen Herra, teidän Jumalanne, joka vein teidät pois Egyptin maasta antaakseni teille Kanaanin maan ja ollakseni teidän Jumalanne. </p>
<p id="v39"><sup><small>39</small></sup>  Jos veljesi sinun luonasi köyhtyy ja myy itsensä sinulle, älä pane häntä orjan työhön, </p>
<p id="v40"><sup><small>40</small></sup>  vaan hän olkoon päiväpalkkalaisena ja loisena sinun luonasi; riemuvuoteen asti hän palvelkoon sinua. </p>
<p id="v41"><sup><small>41</small></sup>  Silloin hän lähteköön luotasi vapaana, hän ja hänen lapsensa hänen kanssaan, ja palatkoon sukunsa luo ja isiensä perintömaalle. </p>
<p id="v42"><sup><small>42</small></sup>  Sillä he ovat minun palvelijoitani, jotka minä vein pois Egyptin maasta; sentähden älköön heitä orjan tavalla myytäkö. </p>
<p id="v43"><sup><small>43</small></sup>  Älä hallitse heitä kovuudella, vaan pelkää Jumalaasi. </p>
<p id="v44"><sup><small>44</small></sup>  Mutta orjasi ja orjattaresi, jotka hankit itsellesi, ostakaa kansoista, jotka asuvat teidän ympärillänne. </p>
<p id="v45"><sup><small>45</small></sup>  Tahi ostakaa ne teidän luonanne asuvien loisten lapsista ja heidän sukulaisistaan, jotka ovat teidän luonanne ja jotka ovat heille syntyneet teidän maassanne; ja ne olkoot teidän perintöomaisuuttanne. </p>
<p id="v46"><sup><small>46</small></sup>  Ja jättäkää ne jälkeenne perinnöksi lapsillenne, pysyväksi perintöomaisuudeksi; niitä saatte pitää ainaisesti orjinanne. Mutta veljistänne, israelilaisista, älä ketään kovuudella hallitse. </p>
<p id="v47"><sup><small>47</small></sup>  Jos sinun luonasi asuva muukalainen tai loinen tulee varoihin, veljesi köyhtyessä hänen luonaan, niin että hän myy itsensä sinun luonasi asuvalle muukalaiselle tai loiselle tai jollekin muukalaisen suvun jäsenelle, </p>
<p id="v48"><sup><small>48</small></sup>  niin olkoon hän, sen jälkeen kuin hän myi itsensä, lunastettavissa; joku hänen veljistään lunastakoon hänet. </p>
<p id="v49"><sup><small>49</small></sup>  Tahi lunastakoon hänet hänen setänsä tai setänsä poika tai joku veriheimolainen hänen suvustansa; tahi jos hän tulee varoihin, lunastakoon hän itse itsensä. </p>
<p id="v50"><sup><small>50</small></sup>  Ja hänen on laskettava yhdessä ostajansa kanssa, kuinka pitkä aika on riemuvuoteen siitä vuodesta, jolloin hän myi itsensä hänelle; ja hänen myyntihintansa jaettakoon vuosien luvulla; hänen palvelusaikansa laskettakoon saman arvoiseksi kuin päiväpalkkalaisen. </p>
<p id="v51"><sup><small>51</small></sup>  Jos vielä on monta vuotta jäljellä, maksakoon hän takaisin lunastushintanaan niitä vastaavan osan siitä summasta, jolla hänet ostettiin. </p>
<p id="v52"><sup><small>52</small></sup>  Mutta jos vain vähän vuosia on jäljellä riemuvuoteen, laskekoon ostaja nekin hänelle, ja hän maksakoon lunastushintansa sen mukaan, kuin hänellä on vuosia jäljellä. </p>
<p id="v53"><sup><small>53</small></sup>  Vuosikaupalla otetun päiväpalkkalaisen tavalla hän palvelkoon häntä, mutta älköön tämä kovuudella hallitko häntä sinun silmiesi edessä. </p>
<p id="v54"><sup><small>54</small></sup>  Mutta jos häntä ei näin lunasteta, tulkoon hän riemuvuotena vapaaksi, hän itse ja hänen lapsensa hänen kanssaan. </p>
<p id="v55"><sup><small>55</small></sup>  Sillä israelilaiset ovat minun palvelijoitani; he ovat minun palvelijani, jotka minä vein pois Egyptin maasta. Minä olen Herra, teidän Jumalanne." </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fi/Bible/Leviticus/24">Kolmas Mooseksen kirja - Luku 24</a></td>
        <td><a href="/fi/Bible/Leviticus/Index">Indeksi</a></td>
        <td><a href="/fi/Bible/Leviticus/26">Kolmas Mooseksen kirja - Luku 26</a></td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 25:23 <i>Yaweh sanoo, että pidä maa</i>: <a href="/fi/The_Urantia_Book/97#p3_2">U-k 97:3.2</a>. </li>
  <li id="fn2"><a href="#cite2">↑</a> 25:4-5 <i>Jumalallinen / fyysinen lepo</i>: <a href="/fi/The_Urantia_Book/44#p5_8">U-k 44:5.8</a>. </li>
</ol>
</div>
