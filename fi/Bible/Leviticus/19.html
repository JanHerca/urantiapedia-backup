<!--
title: Kolmas Mooseksen kirja - Luku 19
description: 
published: true
date: 2022-10-6T10:23:20Z
tags: bible, bible—leviticus
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td><a href="/fi/Bible/Leviticus/18">Kolmas Mooseksen kirja - Luku 18</a></td>
        <td><a href="/fi/Bible/Leviticus/Index">Indeksi</a></td>
        <td><a href="/fi/Bible/Leviticus/20">Kolmas Mooseksen kirja - Luku 20</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Ja Herra puhui Moosekselle sanoen: </p>
<p id="v2"><sup><small>2</small></sup>  "Puhu kaikelle israelilaisten seurakunnalle ja sano heille: Olkaa pyhät, sillä minä, Herra, teidän Jumalanne, olen pyhä. <sup id="cite2"><a href="#fn2">[2]</a></sup></p>
<p id="v3"><sup><small>3</small></sup>  Jokainen teistä peljätköön äitiänsä ja isäänsä, ja pitäkää minun sapattini. Minä olen Herra, teidän Jumalanne. </p>
<p id="v4"><sup><small>4</small></sup>  Älkää kääntykö epäjumalien puoleen älkääkä tehkö itsellenne valettuja jumalankuvia. Minä olen Herra, teidän Jumalanne. </p>
<p id="v5"><sup><small>5</small></sup>  Ja kun te uhraatte yhteysuhria Herralle, uhratkaa se niin, että hänen mielisuosionsa tulee teidän osaksenne. </p>
<p id="v6"><sup><small>6</small></sup>  Syökää se samana päivänä, jona te uhraatte, tai seuraavana päivänä; mutta mitä tähteeksi jää kolmanteen päivään, se poltettakoon tulessa. </p>
<p id="v7"><sup><small>7</small></sup>  Jos sitä syödään kolmantena päivänä, niin se on saastaista, ei otollista. </p>
<p id="v8"><sup><small>8</small></sup>  Ja joka sitä syö, joutuu syynalaiseksi, sillä hän on häväissyt Herran pyhän, ja hänet hävitettäköön kansastansa. </p>
<p id="v9"><sup><small>9</small></sup>  Kun te korjaatte eloa maastanne, niin älä leikkaa viljaa pelloltasi reunoja myöten äläkä poimi tähkäpäitä leikkuun jälkeen. </p>
<p id="v10"><sup><small>10</small></sup>  Älä myöskään korjaa tyhjäksi viinitarhaasi äläkä poimi varisseita marjoja, vaan jätä ne köyhälle ja muukalaiselle. Minä olen Herra, teidän Jumalanne. </p>
<p id="v11"><sup><small>11</small></sup>  Älkää varastako, älkää valhetelko älkääkä lähimmäistänne pettäkö. </p>
<p id="v12"><sup><small>12</small></sup>  Älkää vannoko väärin minun nimeeni, ettet häpäisisi Jumalasi nimeä. Minä olen Herra. <sup id="cite5"><a href="#fn5">[5]</a></sup></p>
<p id="v13"><sup><small>13</small></sup>  Älä tee lähimmäisellesi vääryyttä äläkä ota mitään väkisin. Päivämiehesi palkka älköön olko sinun takanasi huomiseen asti. </p>
<p id="v14"><sup><small>14</small></sup>  Älä kiroa kuuroa äläkä pane kompastusta sokean eteen, vaan pelkää Jumalaasi. Minä olen Herra. <sup id="cite3"><a href="#fn3">[3]</a></sup></p>
<p id="v15"><sup><small>15</small></sup>  Älkää tehkö vääryyttä tuomitessanne; älä ole puolueellinen köyhän hyväksi äläkä pidä ylhäisen puolta, vaan tuomitse lähimmäisesi oikein. </p>
<p id="v16"><sup><small>16</small></sup>  Älä liiku panettelijana kansasi keskellä äläkä vaani lähimmäisesi verta. Minä olen Herra. </p>
<p id="v17"><sup><small>17</small></sup>  Älä vihaa veljeäsi sydämessäsi, vaan nuhtele lähimmäistäsi, ettet joutuisi hänen tähtensä syynalaiseksi. </p>
<p id="v18"><sup><small>18</small></sup>  Älä kosta äläkä pidä vihaa kansasi lapsia vastaan, vaan rakasta lähimmäistäsi niinkuin itseäsi. Minä olen Herra. <sup id="cite1"><a href="#fn1">[1]</a></sup> <sup id="cite4"><a href="#fn4">[4]</a></sup> <sup id="cite6"><a href="#fn6">[6]</a></sup></p>
<p id="v19"><sup><small>19</small></sup>  Noudattakaa minun käskyjäni. Älä anna karjassasi kahden erilaisen eläimen pariutua, älä kylvä peltoosi kahdenlaista siementä, älköönkä kahdenlaisista langoista kudottua vaatetta tulko yllesi. </p>
<p id="v20"><sup><small>20</small></sup>  Jos mies makaa naisen, joka on orjatar ja toisen miehen oma eikä ole lunastettu eikä vapaaksi laskettu, rangaistakoon heitä, ei kuitenkaan kuolemalla, koska nainen ei ollut vapaa. </p>
<p id="v21"><sup><small>21</small></sup>  Ja mies tuokoon hyvityksenään Herralle vikauhri-oinaan ilmestysmajan ovelle. </p>
<p id="v22"><sup><small>22</small></sup>  Ja kun pappi on toimittanut hänelle vikauhri-oinaalla Herran edessä sovituksen siitä synnistä, jonka hän on tehnyt, annetaan hänelle hänen tekemänsä synti anteeksi. </p>
<p id="v23"><sup><small>23</small></sup>  Kun te tulette siihen maahan ja istutatte kaikkinaisia hedelmäpuita, niin jättäkää niiden hedelmä, niiden esinahka, koskemattomaksi; kolmena vuotena pitäkää ne ympärileikkaamattomina, älkää niitä syökö. </p>
<p id="v24"><sup><small>24</small></sup>  Mutta neljäntenä vuotena pyhitettäköön kaikki niiden hedelmät ilojuhlassa Herralle, </p>
<p id="v25"><sup><small>25</small></sup>  ja vasta viidentenä vuotena syökää niiden hedelmää; näin te lisäätte niiden tuottoa. Minä olen Herra, teidän Jumalanne. </p>
<p id="v26"><sup><small>26</small></sup>  Älkää syökö mitään verinensä. Älkää merkeistä ennustelko älkääkä harjoittako noituutta. </p>
<p id="v27"><sup><small>27</small></sup>  Älkää keritkö tukkaanne päälaen ympäriltä, äläkä leikkaamalla turmele partasi reunaa. </p>
<p id="v28"><sup><small>28</small></sup>  Älkää viileskelkö ihoanne vainajan tähden älkääkä koristelko itseänne ihopiirroksilla. Minä olen Herra. </p>
<p id="v29"><sup><small>29</small></sup>  Älä häpäise tytärtäsi antamalla hänen tulla portoksi, ettei maa harjoittaisi haureutta ja tulisi täyteen iljettävyyttä. </p>
<p id="v30"><sup><small>30</small></sup>  Pitäkää minun sapattini ja peljätkää minun pyhäkköäni. Minä olen Herra. </p>
<p id="v31"><sup><small>31</small></sup>  Älkää kääntykö vainaja- ja tietäjähenkien puoleen; älkää etsikö heitä, ettette tulisi heistä saastutetuiksi. Minä olen Herra, teidän Jumalanne. </p>
<p id="v32"><sup><small>32</small></sup>  Nouse harmaapään edessä ja kunnioita vanhusta sekä pelkää Jumalaasi. Minä olen Herra. </p>
<p id="v33"><sup><small>33</small></sup>  Kun muukalainen asuu luonasi teidän maassanne, älkää sortako häntä. </p>
<p id="v34"><sup><small>34</small></sup>  Muukalainen, joka asuu teidän luonanne, olkoon niinkuin maassa syntynyt teikäläinen. Rakasta häntä niinkuin itseäsi, sillä tekin olitte muukalaisina Egyptin maassa. Minä olen Herra, teidän Jumalanne. <sup id="cite7"><a href="#fn7">[7]</a></sup></p>
<p id="v35"><sup><small>35</small></sup>  Älkää tehkö vääryyttä tuomitessanne älkääkä käyttäessänne pituus-, paino- tai astiamittaa. </p>
<p id="v36"><sup><small>36</small></sup>  Olkoon teillä oikea vaaka, oikeat punnukset, oikea eefa-mitta ja oikea hiin-mitta. Minä olen Herra, teidän Jumalanne, joka vein teidät pois Egyptin maasta. </p>
<p id="v37"><sup><small>37</small></sup>  Noudattakaa kaikkia minun käskyjäni ja kaikkia minun säädöksiäni ja pitäkää ne. Minä olen Herra." </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fi/Bible/Leviticus/18">Kolmas Mooseksen kirja - Luku 18</a></td>
        <td><a href="/fi/Bible/Leviticus/Index">Indeksi</a></td>
        <td><a href="/fi/Bible/Leviticus/20">Kolmas Mooseksen kirja - Luku 20</a></td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 19:18,34 <i>Rakasta lähimmäistä kuin itseäsi</i>: <a href="/fi/The_Urantia_Book/103#p5_2">U-k 103:5.2</a>.  <i>Rakasta lähimmäistä kuin itseäsi</i>: <a href="/fi/The_Urantia_Book/159#p5_4">U-k 159:5.4</a>.  <i>Rakasta lähimmäistä kuin itseäsi</i>: <a href="/fi/The_Urantia_Book/159#p5_9">U-k 159:5.9</a>.  <i>Rakasta lähimmäistäsi</i>: <a href="/fi/The_Urantia_Book/170#p3_6">U-k 170:3.6</a>.  <i>Rakasta lähimmäistäsi niin kuin itseäsi</i>: <a href="/fi/The_Urantia_Book/131#p2_13">U-k 131:2.13</a>.  <i>Rakasta lähimmäistä kuin itseäsi</i>: <a href="/fi/The_Urantia_Book/131#p10_2">U-k 131:10.2</a>.  <i>Rakasta lähimmäistä kuin itseäsi</i>: <a href="/fi/The_Urantia_Book/180#p5_7">U-k 180:5.7</a>.  <i>Rakasta lähimmäistä kuin itseäsi</i>: <a href="/fi/The_Urantia_Book/163#p4_8">U-k 163:4.8</a>.  <i>Rakasta lähimmäistä kuin itseäsi</i>: <a href="/fi/The_Urantia_Book/174#p4_2">U-k 174:4.2</a>.  <i>Rakastamalla lähimmäisiä</i>: <a href="/fi/The_Urantia_Book/110#p3_9">U-k 110:3.9</a>.  <i>Rakasta lähimmäistäsi niin kuin itseäsi</i>: <a href="/fi/The_Urantia_Book/131#p2_11">U-k 131:2.11</a>.  <i>Rakastakaa toisianne</i>: <a href="/fi/The_Urantia_Book/181#p2_4">U-k 181:2.4</a>.  <i>Rakastakaa toisianne</i>: <a href="/fi/The_Urantia_Book/178#p1_17">U-k 178:1.17</a>. </li>
  <li id="fn2"><a href="#cite2">↑</a> 19:2 <i>Ole sinä täydellinen</i>: <a href="/fi/The_Urantia_Book/140#p10_1">U-k 140:10.1</a>.  <i>Ole sinä täydellinen</i>: <a href="/fi/The_Urantia_Book/107#p0_3">U-k 107:0.3</a>.  <i>Ole sinä täydellinen</i>: <a href="/fi/The_Urantia_Book/106#p2_6">U-k 106:2.6</a>.  <i>Hengellisesti täydellinen</i>: <a href="/fi/The_Urantia_Book/181#p2_25">U-k 181:2.25</a>.  <i>Ole kuin Jumala ja elä</i>: <a href="/fi/The_Urantia_Book/131#p2_13">U-k 131:2.13</a>.  <i>Ole sinä täydellinen</i>: <a href="/fi/The_Urantia_Book/140#p3_16">U-k 140:3.16</a>.  <i>Ole sinä täydellinen</i>: <a href="/fi/The_Urantia_Book/161#p1_10">U-k 161:1.10</a>.  <i>Ole täydellinen</i>: <a href="/fi/The_Urantia_Book/99#p5_3">U-k 99:5.3</a>.  <i>Ole sinä täydellinen</i>: <a href="/fi/The_Urantia_Book/137#p8_13">U-k 137:8.13</a>.  <i>Ole sinä täydellinen</i>: <a href="/fi/The_Urantia_Book/140#p4_11">U-k 140:4.11</a>.  <i>Ole sinä täydellinen</i>: <a href="/fi/The_Urantia_Book/131#p2_6">U-k 131:2.6</a>.  <i>Ole sinä täydellinen</i>: <a href="/fi/The_Urantia_Book/140#p8_32">U-k 140:8.32</a>.  <i>Tulla hengellisesti täydelliseksi</i>: <a href="/fi/The_Urantia_Book/181#p1_2">U-k 181:1.2</a>.  <i>Ole sinä täydellinen</i>: <a href="/fi/The_Urantia_Book/142#p7_13">U-k 142:7.13</a>.  <i>Ole täydellinen</i>: <a href="/fi/The_Urantia_Book/140#p5_15">U-k 140:5.15</a>.  <i>Ole sinä täydellinen</i>: <a href="/fi/The_Urantia_Book/26#p4_5">U-k 26:4.5</a>.  <i>Ole sinä täydellinen</i>: <a href="/fi/The_Urantia_Book/26#p9_3">U-k 26:9.3</a>.  <i>Ole sinä täydellinen</i>: <a href="/fi/The_Urantia_Book/7#p5_1">U-k 7:5.1</a>.  <i>Ole sinä täydellinen</i>: <a href="/fi/The_Urantia_Book/7#p4_7">U-k 7:4.7</a>.  <i>Ole sinä täydellinen</i>: <a href="/fi/The_Urantia_Book/31#p3_6">U-k 31:3.6</a>.  <i>Ole sinä täydellinen</i>: <a href="/fi/The_Urantia_Book/37#p5_3">U-k 37:5.3</a>.  <i>Ole sinä täydellinen</i>: <a href="/fi/The_Urantia_Book/1#p0_3">U-k 1:0.3</a>.  <i>Ole sinä täydellinen</i>: <a href="/fi/The_Urantia_Book/1#p0_6">U-k 1:0.6</a>.  <i>Etsi täydellisyyttä</i>: <a href="/fi/The_Urantia_Book/143#p2_6">U-k 143:2.6</a>.  <i>Ole sinä täydellinen</i>: <a href="/fi/The_Urantia_Book/26#p11_4">U-k 26:11.4</a>.  <i>Ole sinä täydellinen</i>: <a href="/fi/The_Urantia_Book/40#p7_4">U-k 40:7.4</a>.  <i>Täydelliseksi tuleminen</i>: <a href="/fi/The_Urantia_Book/13#p2_8">U-k 13:2.8</a>.  <i>Olkaa täydelliset, niin kuin minä olen</i>: <a href="/fi/The_Urantia_Book/56#p0_1">U-k 56:0.1</a>. </li>
  <li id="fn3"><a href="#cite3">↑</a> 19:14 <i>Pelon merkitykset</i>: <a href="/fi/The_Urantia_Book/149#p6_3">U-k 149:6.3</a>. </li>
  <li id="fn4"><a href="#cite4">↑</a> 19:18 <i>Älä kosta</i>: <a href="/fi/The_Urantia_Book/159#p5_9">U-k 159:5.9</a>. </li>
  <li id="fn5"><a href="#cite5">↑</a> 19:12 <i>Nimi fetissi</i>: <a href="/fi/The_Urantia_Book/88#p5_5">U-k 88:5.5</a>. </li>
  <li id="fn6"><a href="#cite6">↑</a> 19:18.34 <i>Rakastakaa toisianne</i>: <a href="/fi/The_Urantia_Book/191#p4_3">U-k 191:4.3</a>. </li>
  <li id="fn7"><a href="#cite7">↑</a> 19:34 <i>Vieras kohdellaan kuin paikallinen</i>: <a href="/fi/The_Urantia_Book/70#p3_8">U-k 70:3.8</a>. </li>
</ol>
</div>
