<!--
title: Kolmas Mooseksen kirja - Luku 3
description: 
published: true
date: 2023-11-8T20:28:17Z
tags: bible, bible—leviticus
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/Leviticus/2">
          <span class="mdi mdi-arrow-left-drop-circle"></span><span class="pl-2">Kolmas Mooseksen kirja - Luku 2</span>
        </a>
        </td>
        <td>
        <a href="/fi/Bible/Leviticus/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/Leviticus/4">
          <span class="pr-2">Kolmas Mooseksen kirja - Luku 4</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  "Jos hänen uhrilahjansa on yhteysuhri, tuokoon hän, jos hän tuo raavaskarjasta härän tai lehmän, virheettömän eläimen Herran eteen. </p>
<p id="v2"><sup><small>2</small></sup>  Ja hän laskekoon kätensä uhriteuraansa pään päälle ja teurastakoon sen ilmestysmajan ovella; ja papit, Aaronin pojat, vihmokoot veren alttarille ympärinsä. </p>
<p id="v3"><sup><small>3</small></sup>  Ja hän tuokoon yhteysuhrista uhrina Herralle sisälmyksiä peittävän rasvan ja kaiken sisälmysten rasvan </p>
<p id="v4"><sup><small>4</small></sup>  ja molemmat munuaiset ynnä niiden päällä lantiolihaksissa olevan rasvan ja maksanlisäkkeen, joka on irroitettava munuaisten luota. </p>
<p id="v5"><sup><small>5</small></sup>  Ja Aaronin pojat polttakoot sen alttarilla polttouhrin päällä, joka on halkojen päällä tulessa, suloisesti tuoksuvana uhrina Herralle. </p>
<p id="v6"><sup><small>6</small></sup>  Mutta jos hän tuo uhrilahjanaan Herralle yhteysuhriksi pikkukarjasta urospuolen tai naaraspuolen, niin tuokoon virheettömän eläimen. </p>
<p id="v7"><sup><small>7</small></sup>  Jos hän tuo uhrilahjanaan lampaan, niin tuokoon sen Herran eteen </p>
<p id="v8"><sup><small>8</small></sup>  ja laskekoon kätensä uhriteuraansa pään päälle ja teurastakoon sen ilmestysmajan ovella, ja Aaronin pojat vihmokoot sen veren alttarille ympärinsä. </p>
<p id="v9"><sup><small>9</small></sup>  Ja hän tuokoon yhteysuhrista uhrina Herralle sen rasvan, koko rasvahännän, joka on irroitettava häntänikamista, sisälmyksiä peittävän rasvan ja kaiken sisälmysten rasvan </p>
<p id="v10"><sup><small>10</small></sup>  ja molemmat munuaiset ynnä niiden päällä lantiolihaksissa olevan rasvan ja maksanlisäkkeen, joka on irroitettava munuaisten luota. </p>
<p id="v11"><sup><small>11</small></sup>  Ja pappi polttakoon sen alttarilla uhriruokana Herralle. </p>
<p id="v12"><sup><small>12</small></sup>  Ja jos hänen uhrilahjansa on vuohi, tuokoon sen Herran eteen </p>
<p id="v13"><sup><small>13</small></sup>  ja laskekoon kätensä sen pään päälle ja teurastakoon sen ilmestysmajan ovella; ja Aaronin pojat vihmokoot sen veren alttarille ympärinsä. </p>
<p id="v14"><sup><small>14</small></sup>  Ja hän tuokoon siitä uhrilahjanaan Herralle uhriksi sisälmyksiä peittävän rasvan ja kaiken sisälmysten rasvan </p>
<p id="v15"><sup><small>15</small></sup>  ja molemmat munuaiset ynnä niiden päällä lantiolihaksissa olevan rasvan ja maksanlisäkkeen, joka on irroitettava munuaisten luota. </p>
<p id="v16"><sup><small>16</small></sup>  Ja pappi polttakoon ne alttarilla uhriruokana, suloisesti tuoksuvana uhrina; kaikki rasva olkoon Herran oma. </p>
<p id="v17"><sup><small>17</small></sup>  Tämä olkoon teille ikuinen säädös sukupolvesta sukupolveen, missä asuttekin: mitään rasvaa tai verta älkää syökö." <sup id="cite1"><a href="#fn1">[1]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/Leviticus/2">
          <span class="mdi mdi-arrow-left-drop-circle"></span><span class="pl-2">Kolmas Mooseksen kirja - Luku 2</span>
        </a>
        </td>
        <td>
        <a href="/fi/Bible/Leviticus/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/Leviticus/4">
          <span class="pr-2">Kolmas Mooseksen kirja - Luku 4</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 3:17 <i>Eläinrasvan tabu</i>: <a href="/fi/The_Urantia_Book/86#p5_11">U-k 86:5.11</a>. </li>
</ol>
</div>
