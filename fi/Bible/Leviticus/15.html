<!--
title: Kolmas Mooseksen kirja - Luku 15
description: 
published: true
date: 2023-11-8T20:28:17Z
tags: bible, bible—leviticus
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/Leviticus/14">
          <span class="mdi mdi-arrow-left-drop-circle"></span><span class="pl-2">Kolmas Mooseksen kirja - Luku 14</span>
        </a>
        </td>
        <td>
        <a href="/fi/Bible/Leviticus/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/Leviticus/16">
          <span class="pr-2">Kolmas Mooseksen kirja - Luku 16</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Ja Herra puhui Moosekselle ja Aaronille sanoen: </p>
<p id="v2"><sup><small>2</small></sup>  "Puhukaa israelilaisille ja sanokaa heille: Jos jollakin, kenellä tahansa, on elimestään liman vuoto, on hänen vuotonsa saastainen. </p>
<p id="v3"><sup><small>3</small></sup>  Hänen vuotonsa saastaisuus on sellainen, että hän, niin hyvin silloin, kun hänen elimestään vuotaa, kuin silloin, kun hänen elimensä pidättää vuodon, on saastainen. </p>
<p id="v4"><sup><small>4</small></sup>  Jokainen vuode, jossa vuotoa sairastava lepää, tulee saastaiseksi, ja jokainen istuin, jolla hän istuu, tulee saastaiseksi. </p>
<p id="v5"><sup><small>5</small></sup>  Ja se, joka koskee hänen vuoteeseensa, pesköön vaatteensa ja peseytyköön vedessä ja olkoon saastainen iltaan asti. </p>
<p id="v6"><sup><small>6</small></sup>  Ja se, joka istuu istuimelle, jolla vuotoa sairastava on istunut, pesköön vaatteensa ja peseytyköön vedessä ja olkoon saastainen iltaan asti. </p>
<p id="v7"><sup><small>7</small></sup>  Ja se, joka koskee vuotoa sairastavan ruumiiseen, pesköön vaatteensa ja peseytyköön vedessä ja olkoon saastainen iltaan asti. </p>
<p id="v8"><sup><small>8</small></sup>  Ja jos vuotoa sairastava sylkee puhtaan ihmisen päälle, niin tämä pesköön vaatteensa ja peseytyköön vedessä ja olkoon saastainen iltaan asti. </p>
<p id="v9"><sup><small>9</small></sup>  Ja jokainen satula, jossa vuotoa sairastava ratsastaa, tulee saastaiseksi. </p>
<p id="v10"><sup><small>10</small></sup>  Ja jokainen, joka koskee mihin hyvänsä, mikä on ollut hänen allaan, olkoon saastainen iltaan asti; ja joka sellaista kantaa, pesköön vaatteensa ja peseytyköön vedessä ja olkoon saastainen iltaan asti. </p>
<p id="v11"><sup><small>11</small></sup>  Ja jokainen, johon vuotoa sairastava koskee, ennenkuin on huuhtonut kätensä vedessä, pesköön vaatteensa ja peseytyköön vedessä ja olkoon saastainen iltaan asti. </p>
<p id="v12"><sup><small>12</small></sup>  Ja saviastia, johon vuotoa sairastava koskee, rikottakoon; mutta jokainen puuastia huuhdottakoon vedessä. </p>
<p id="v13"><sup><small>13</small></sup>  Ja kun vuotoa sairastava tulee puhtaaksi vuodostansa, niin hän laskekoon puhtaaksi-tulemisestaan seitsemän päivää ja sitten pesköön vaatteensa ja pesköön ruumiinsa raikkaassa vedessä, niin hän on puhdas. </p>
<p id="v14"><sup><small>14</small></sup>  Ja kahdeksantena päivänä hän ottakoon kaksi metsäkyyhkystä tai kaksi kyyhkysenpoikaa ja tulkoon Herran eteen ilmestysmajan ovelle ja antakoon ne papille. </p>
<p id="v15"><sup><small>15</small></sup>  Ja pappi uhratkoon ne, toisen syntiuhriksi ja toisen polttouhriksi. Näin pappi toimittakoon Herran edessä hänelle sovituksen hänen vuodostansa. </p>
<p id="v16"><sup><small>16</small></sup>  Kun miehellä on ollut siemenvuoto, pesköön hän koko ruumiinsa vedessä ja olkoon saastainen iltaan asti. </p>
<p id="v17"><sup><small>17</small></sup>  Ja jokainen vaatekappale ja jokainen nahka, johon siemenvuotoa on tullut, pestäköön vedessä ja olkoon saastainen iltaan asti. </p>
<p id="v18"><sup><small>18</small></sup>  Ja kun mies on maannut naisen kanssa ja vuodattanut siemenensä, peseytykööt he vedessä ja olkoot saastaiset iltaan asti. </p>
<p id="v19"><sup><small>19</small></sup>  Ja kun naisella on vuoto, niin että verta vuotaa hänen ruumiistansa, olkoon hän kuukautistilassaan seitsemän päivää, ja jokainen, joka häneen koskee, olkoon saastainen iltaan asti. <sup id="cite1"><a href="#fn1">[1]</a></sup> <sup id="cite3"><a href="#fn3">[3]</a></sup></p>
<p id="v20"><sup><small>20</small></sup>  Ja kaikki, minkä päällä hän lepää kuukautistilansa aikana, tulee saastaiseksi, ja kaikki, minkä päällä hän istuu, tulee saastaiseksi. </p>
<p id="v21"><sup><small>21</small></sup>  Ja jokainen, joka hänen vuoteeseensa koskee, pesköön vaatteensa ja peseytyköön vedessä ja olkoon saastainen iltaan asti. <sup id="cite2"><a href="#fn2">[2]</a></sup></p>
<p id="v22"><sup><small>22</small></sup>  Ja jokainen, joka koskee istuimeen, mihin hyvänsä, jolla hän on istunut, pesköön vaatteensa ja peseytyköön vedessä ja olkoon saastainen iltaan asti. </p>
<p id="v23"><sup><small>23</small></sup>  Ja jos joku koskee esineeseen, joka on hänen vuoteellaan tai istuimella, jolla hän on istunut, olkoon saastainen iltaan asti. </p>
<p id="v24"><sup><small>24</small></sup>  Ja jos mies makaa hänen kanssaan ja hänen kuukautistansa tulee hänen päällensä, olkoon hän saastainen seitsemän päivää, ja jokainen vuode, jossa hän lepää, tulee saastaiseksi. </p>
<p id="v25"><sup><small>25</small></sup>  Jos naisen verenvuoto kestää kauan aikaa, vaikka ei ole hänen kuukautisaikansa, tahi jos se jatkuu hänen kuukautisaikansa ohitse, pidettäköön hänet koko vuotonsa ajan saastaisena, niinkuin hänen kuukautisaikanaankin; hän on saastainen. </p>
<p id="v26"><sup><small>26</small></sup>  Jokaisesta vuoteesta, jossa hän lepää vuotonsa aikana, olkoon voimassa, mitä on säädetty hänen kuukautisaikana käyttämästään vuoteesta; ja jokainen istuin, jolla hän istuu, tulee saastaiseksi niinkuin hänen kuukautisaikanaankin. </p>
<p id="v27"><sup><small>27</small></sup>  Ja jokainen, joka niihin koskee, tulee saastaiseksi; hän pesköön vaatteensa ja peseytyköön vedessä ja olkoon saastainen iltaan asti. </p>
<p id="v28"><sup><small>28</small></sup>  Mutta kun hän tulee puhtaaksi vuodostansa, laskekoon seitsemän päivää, ja sitten hän on puhdas. </p>
<p id="v29"><sup><small>29</small></sup>  Ja kahdeksantena päivänä hän ottakoon kaksi metsäkyyhkystä tai kaksi kyyhkysenpoikaa ja tuokoon ne papille, ilmestysmajan ovelle. </p>
<p id="v30"><sup><small>30</small></sup>  Ja pappi uhratkoon toisen syntiuhriksi ja toisen polttouhriksi. Näin pappi toimittakoon Herran edessä hänelle sovituksen hänen saastaisesta vuodostaan. </p>
<p id="v31"><sup><small>31</small></sup>  Näin teidän on varoitettava israelilaisia saastaisuudesta, etteivät he saastaisuudessansa kuolisi, jos saastuttavat minun asumukseni, joka on heidän keskellänsä." </p>
<p id="v32"><sup><small>32</small></sup>  Tämä on laki miehestä, joka sairastaa vuotoa, ja miehestä, jolla on siemenvuoto ja joka tulee siitä saastaiseksi, </p>
<p id="v33"><sup><small>33</small></sup>  ja naisesta, jolla on kuukautisensa, ja miehestä ja naisesta, jotka sairastavat jotakin vuotoa, sekä miehestä, joka makaa saastaisen naisen kanssa. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/Leviticus/14">
          <span class="mdi mdi-arrow-left-drop-circle"></span><span class="pl-2">Kolmas Mooseksen kirja - Luku 14</span>
        </a>
        </td>
        <td>
        <a href="/fi/Bible/Leviticus/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/Leviticus/16">
          <span class="pr-2">Kolmas Mooseksen kirja - Luku 16</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 15:19-20 <i>Karanteeni</i>: <a href="/fi/The_Urantia_Book/84#p4_8">U-k 84:4.8</a>. </li>
  <li id="fn2"><a href="#cite2">↑</a> 15:21-22 <i>Koskettamalla saastutettu</i>: <a href="/fi/The_Urantia_Book/84#p4_8">U-k 84:4.8</a>. </li>
  <li id="fn3"><a href="#cite3">↑</a> 15:19 <i>Elämän veri</i>: <a href="/fi/The_Urantia_Book/84#p2_1">U-k 84:2.1</a>. </li>
</ol>
</div>
