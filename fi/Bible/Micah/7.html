<!--
title: Miikan kirja - Luku 7
description: 
published: true
date: 2022-10-6T10:23:21Z
tags: bible, bible—micah
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td><a href="/fi/Bible/Micah/6">Miikan kirja - Luku 6</a></td>
        <td><a href="/fi/Bible/Micah/Index">Indeksi</a></td>
        <td> </td>
      </tr>
    </tbody>
  </table>
</figure>
<p id="v1"><sup><small>1</small></sup>  Voi minua, sillä minun käy niinkuin hedelmänkorjuussa, niinkuin viinisadon jälkikorjuussa: ei ole rypälettä syödäkseni, ei varhaisviikunaa, jota minun sieluni himoitsee. </p>
<p id="v2"><sup><small>2</small></sup>  Poissa ovat hurskaat maasta, eikä oikeamielistä ole ihmisten seassa. Kaikki he väijyvät verta, pyydystävät verkolla toinen toistansa. </p>
<p id="v3"><sup><small>3</small></sup>  Pahantekoon molemmin käsin! Sitä taidolla tekemään! Päämies vaatii, tuomari maksusta tuomitsee, ja mahtava puhuu julki sielunsa himon; senkaltaista he punovat. </p>
<p id="v4"><sup><small>4</small></sup>  Paras heistä on kuin orjantappura, oikeamielisin pahempi kuin teräväokainen aita. Sinun tähystäjäisi ilmoittama päivä, kosto sinulle, tulee. Silloin he joutuvat sekasortoon. </p>
<p id="v5"><sup><small>5</small></sup>  Älkää uskoko ystävää, älkää luottako uskottuun; vaimolta, joka sylissäsi lepää, varo suusi ovet. </p>
<p id="v6"><sup><small>6</small></sup>  Sillä poika halveksii isää, tytär nousee äitiänsä vastaan, miniä anoppiansa vastaan; ihmisen vihamiehiä ovat hänen omat perhekuntalaisensa. </p>
<p id="v7"><sup><small>7</small></sup>  Mutta minä panen toivoni Herraan, odotan pelastukseni Jumalaa: minun Jumalani on minua kuuleva. <sup id="cite1"><a href="#fn1">[1]</a></sup></p>
<p id="v8"><sup><small>8</small></sup>  Älkää iloitko, minun viholliseni, minusta: jos minä olen langennut, niin minä nousen; jos istun pimeydessä, on Herra minun valkeuteni. </p>
<p id="v9"><sup><small>9</small></sup>  Minä tahdon kantaa Herran vihaa, sillä minä olen tehnyt syntiä häntä vastaan, siihen asti että hän minun asiani toimittaa ja hankkii minulle oikeuden. Hän tuo minut valkeuteen, minä saan nähdä hänen vanhurskautensa. </p>
<p id="v10"><sup><small>10</small></sup>  Minun viholliseni saavat nähdä sen, ja häpeä on peittävä heidät, jotka sanovat minulle: "Missä on Herra, sinun Jumalasi?" Minun silmäni saavat ilokseen katsoa heitä: silloin he joutuvat tallattaviksi kuin katujen loka. </p>
<p id="v11"><sup><small>11</small></sup>  Tulee päivä, jolloin sinun muurisi rakennetaan; sinä päivänä on raja oleva kaukana: </p>
<p id="v12"><sup><small>12</small></sup>  sinä päivänä tullaan sinun tykösi Assurista ja Egyptin kaupungeista, kaikkialta, Egyptistä aina Eufrat-virtaan, merestä mereen, vuoresta vuoreen. </p>
<p id="v13"><sup><small>13</small></sup>  Ja maa tulee autioksi asukkaittensa tähden, heidän töittensä hedelmäin takia. </p>
<p id="v14"><sup><small>14</small></sup>  Kaitse kansaasi sauvallasi, perintölaumaasi, joka erillänsä asuu metsässä, keskellä Karmelia. Käykööt he laitumella Baasanissa ja Gileadissa niinkuin ikiaikoina ennen. - </p>
<p id="v15"><sup><small>15</small></sup>  "Niinkuin sinun lähtösi päivinä Egyptin maasta minä annan hänen nähdä ihmeitä". - </p>
<p id="v16"><sup><small>16</small></sup>  Sen näkevät pakanakansat ja saavat häpeän kaikesta väkevyydestänsä. He panevat käden suullensa, heidän korvansa menevät lumpeen. </p>
<p id="v17"><sup><small>17</small></sup>  He nuolevat tomua kuin käärme, kuin maan matelijat. Vavisten he tulevat varustuksistansa, lähestyvät väristen Herraa, meidän Jumalaamme; he pelkäävät sinua. </p>
<p id="v18"><sup><small>18</small></sup>  Kuka on Jumala, niinkuin sinä olet, joka annat pahat teot anteeksi ja käyt ohitse perintösi jäännöksen rikosten? Ei hän pidä vihaa iäti, sillä hänellä on halu laupeuteen. <sup id="cite2"><a href="#fn2">[2]</a></sup></p>
<p id="v19"><sup><small>19</small></sup>  Hän armahtaa meitä jälleen, polkee maahan meidän pahat tekomme. Kaikki heidän syntinsä sinä heität meren syvyyteen. </p>
<p id="v20"><sup><small>20</small></sup>  Sinä osoitat Jaakobille uskollisuutta, Aabrahamille armoa, niinkuin olet vannonut meidän isillemme muinaisista päivistä asti. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fi/Bible/Micah/6">Miikan kirja - Luku 6</a></td>
        <td><a href="/fi/Bible/Micah/Index">Indeksi</a></td>
        <td> </td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 7:7 <i>Pelastuksen Jumala</i>: <a href="/fi/The_Urantia_Book/2#p6_3">U-k 2:6.3</a>. </li>
  <li id="fn2"><a href="#cite2">↑</a> 7:18 <i>Kaikkivaltias</i>: <a href="/fi/The_Urantia_Book/142#p3_7">U-k 142:3.7</a>.  <i>Jumala on armollinen</i>: <a href="/fi/The_Urantia_Book/2#p5_7">U-k 2:5.7</a>.  <i>Armopalvelu</i>: <a href="/fi/The_Urantia_Book/6#p3_2">U-k 6:3.2</a>.  <i>Armoa</i>: <a href="/fi/The_Urantia_Book/131#p10_6">U-k 131:10.6</a>.  <i>Jumala sanoi olevansa vihainen</i>: <a href="/fi/The_Urantia_Book/4#p3_2">U-k 4:3.2</a>.  <i>Jumala iloitsee armosta</i>: <a href="/fi/The_Urantia_Book/143#p1_6">U-k 143:1.6</a>. </li>
</ol>
</div>
