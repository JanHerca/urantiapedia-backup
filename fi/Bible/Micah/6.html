<!--
title: Miikan kirja - Luku 6
description: 
published: true
date: 2022-10-6T10:23:21Z
tags: bible, bible—micah
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td><a href="/fi/Bible/Micah/5">Miikan kirja - Luku 5</a></td>
        <td><a href="/fi/Bible/Micah/Index">Indeksi</a></td>
        <td><a href="/fi/Bible/Micah/7">Miikan kirja - Luku 7</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Kuulkaa, mitä Herra sanoo: Nouse ja käy oikeutta vuorten kanssa, ja kukkulat kuulkoot sinun äänesi. </p>
<p id="v2"><sup><small>2</small></sup>  Kuulkaa Herran oikeudenkäyntiä, vuoret, te iäti kestävät, maan perustukset; sillä oikeudenkäynti on Herralla kansaansa vastaan, ja Israelin kanssa hän käy tuomiolle: </p>
<p id="v3"><sup><small>3</small></sup>  "Minun kansani, mitä minä olen sinulle tehnyt, ja millä olen sinut väsyttänyt? Vastaa minulle! </p>
<p id="v4"><sup><small>4</small></sup>  Minähän olen johdattanut sinut Egyptin maasta, vapahtanut sinut orjuuden pesästä; ja minä lähetin Mooseksen, Aaronin ja Mirjamin käymään sinun edelläsi. </p>
<p id="v5"><sup><small>5</small></sup>  Muista, kansani, mitä oli mielessä Baalakilla, Mooabin kuninkaalla, ja mitä Bileam, Beorin poika, hänelle vastasi, Sittimistä lähtien Gilgaliin asti, että käsittäisit Herran vanhurskaat teot." - </p>
<p id="v6"><sup><small>6</small></sup>  "Mitä tuoden minä voisin käydä Herran eteen, kumartua korkeuden Jumalan eteen? Käynkö hänen eteensä tuoden polttouhreja, vuodenvanhoja vasikoita? <sup id="cite1"><a href="#fn1">[1]</a></sup></p>
<p id="v7"><sup><small>7</small></sup>  Ovatko Herralle mieleen tuhannet oinaat, kymmenettuhannet öljyvirrat? Annanko esikoiseni rikoksestani, ruumiini hedelmän sieluni syntiuhriksi?" - </p>
<p id="v8"><sup><small>8</small></sup>  Hän on ilmoittanut sinulle, ihminen, mikä hyvä on; ja mitä muuta Herra sinulta vaatii, kuin että teet sitä, mikä oikein on, rakastat laupeutta ja vaellat nöyrästi Jumalasi edessä? <sup id="cite2"><a href="#fn2">[2]</a></sup></p>
<p id="v9"><sup><small>9</small></sup>  Herran ääni huutaa kaupungille - ja ymmärtäväisyyttä on, että sinun nimestäsi otetaan vaari. Totelkaa vitsaa ja häntä, joka on sen määrännyt. </p>
<p id="v10"><sup><small>10</small></sup>  Vieläkö ovat jumalattoman talossa vääryyden aarteet ja vajaa, kirottu eefa-mitta? </p>
<p id="v11"><sup><small>11</small></sup>  Olisinko minä puhdas, jos minulla olisi väärä vaaka ja kukkarossa petolliset punnuskivet? </p>
<p id="v12"><sup><small>12</small></sup>  Sen rikkaat ovat täynnä väkivaltaa, sen asukkaat puhuvat valhetta, kieli heidän suussansa on pelkkää petosta. </p>
<p id="v13"><sup><small>13</small></sup>  Niinpä minäkin lyön sinut sairaaksi, teen sinut autioksi sinun syntiesi tähden. </p>
<p id="v14"><sup><small>14</small></sup>  Sinä syöt, mutta et tule ravituksi, ja sinun vatsassasi on tyhjyys. Minkä viet pois, sitä et saa pelastetuksi; ja minkä pelastetuksi saat, sen minä annan alttiiksi miekalle. </p>
<p id="v15"><sup><small>15</small></sup>  Sinä kylvät, mutta et leikkaa. Sinä puserrat öljyä, mutta et öljyllä itseäsi voitele, ja rypälemehua, mutta et viiniä juo. </p>
<p id="v16"><sup><small>16</small></sup>  Mutta Omrin ohjeita noudatetaan ja kaikkia Ahabin suvun tekoja; ja heidän neuvojensa mukaan te vaellatte, että minä saattaisin sinut autioksi ja sen asukkaat pilkaksi; ja te saatte kantaa minun kansani häväistyksen. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fi/Bible/Micah/5">Miikan kirja - Luku 5</a></td>
        <td><a href="/fi/Bible/Micah/Index">Indeksi</a></td>
        <td><a href="/fi/Bible/Micah/7">Miikan kirja - Luku 7</a></td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 6:6-8 <i>Raamattu lukee: Millä minä tulen Herran eteen</i>: <a href="/fi/The_Urantia_Book/126#p4_5">U-k 126:4.5</a>.  <i>Tulenko polttouhrilla</i>: <a href="/fi/The_Urantia_Book/97#p5_6">U-k 97:5.6</a>. </li>
  <li id="fn2"><a href="#cite2">↑</a> 6:8 <i>Vaeltele nöyrästi Jumalan kanssa</i>: <a href="/fi/The_Urantia_Book/149#p6_11">U-k 149:6.11</a>. </li>
</ol>
</div>
