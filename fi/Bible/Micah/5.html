<!--
title: Miikan kirja - Luku 5
description: 
published: true
date: 2022-10-6T10:23:21Z
tags: bible, bible—micah
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td><a href="/fi/Bible/Micah/4">Miikan kirja - Luku 4</a></td>
        <td><a href="/fi/Bible/Micah/Index">Indeksi</a></td>
        <td><a href="/fi/Bible/Micah/6">Miikan kirja - Luku 6</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Mutta sinä, Beetlehem Efrata, joka olet vähäinen olemaan Juudan sukujen joukossa, sinusta minulle tulee se, joka on oleva hallitsija Israelissa, jonka alkuperä on muinaisuudesta, iankaikkisista ajoista. </p>
<p id="v2"><sup><small>2</small></sup>  Sentähden Herra antaa heidät alttiiksi siihen aikaan asti, jolloin synnyttäjä on synnyttänyt; silloin jäljellejääneet hänen veljistänsä palajavat israelilaisten luokse. </p>
<p id="v3"><sup><small>3</small></sup>  Ja hän on astuva esiin ja kaitseva Herran voimassa, Herran, Jumalansa, nimen valtasuuruudessa. Ja he asuvat alallansa, sillä silloin on hän oleva suuri hamaan maan ääriin saakka. </p>
<p id="v4"><sup><small>4</small></sup>  Ja hän on oleva rauha: jos Assur hyökkää maahamme, jos se astuu palatseihimme, niin me asetamme sitä vastaan seitsemän paimenta ja kahdeksan ruhtinasta. </p>
<p id="v5"><sup><small>5</small></sup>  Nämä kaitsevat miekalla Assurin maata, Nimrodin maata sen omain ovien ääressä. Hän on pelastava meidät Assurin vallasta, jos se hyökkää meidän maahamme, jos se astuu meidän alueellemme. </p>
<p id="v6"><sup><small>6</small></sup>  Ja ne, jotka ovat jäljellä Jaakobista monien kansain seassa, ovat niinkuin kaste, joka tulee Herralta, niinkuin sadekuuro ruohikolle; se ei odota miestä, ei varro ihmislapsia. </p>
<p id="v7"><sup><small>7</small></sup>  Ja ne, jotka ovat jäljellä Jaakobista, pakanain seassa, monien kansain keskellä, ovat niinkuin leijona metsäneläinten seassa, niinkuin nuori jalopeura lammaslaumain keskellä: jos se hyökkää, tallaa maahan ja raatelee, ei pelastajaa ole. </p>
<p id="v8"><sup><small>8</small></sup>  Kohotkoon sinun kätesi vihollisiasi vastaan, ja sinun vihamiehesi hävitkööt. </p>
<p id="v9"><sup><small>9</small></sup>  Sinä päivänä, sanoo Herra, minä hävitän sinulta hevosesi ja teen lopun sinun vaunuistasi. </p>
<p id="v10"><sup><small>10</small></sup>  Minä hävitän sinun maasi kaupungit ja hajotan maahan kaikki sinun varustuksesi. </p>
<p id="v11"><sup><small>11</small></sup>  Minä hävitän loitsut sinun käsistäsi, eikä sinulle enää jää ennustelijoita. </p>
<p id="v12"><sup><small>12</small></sup>  Minä hävitän sinun jumalankuvasi ja patsaasi, etkä sinä enää kumarra kättesi tekoa. </p>
<p id="v13"><sup><small>13</small></sup>  Minä kukistan asera-karsikkosi sinun keskuudestasi ja tuhoan sinun kaupunkisi. </p>
<p id="v14"><sup><small>14</small></sup>  Ja minä kostan vihassa ja kiivaudessa pakanakansoille, jotka eivät olleet kuuliaisia. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fi/Bible/Micah/4">Miikan kirja - Luku 4</a></td>
        <td><a href="/fi/Bible/Micah/Index">Indeksi</a></td>
        <td><a href="/fi/Bible/Micah/6">Miikan kirja - Luku 6</a></td>
      </tr>
    </tbody>
  </table>
</figure>
