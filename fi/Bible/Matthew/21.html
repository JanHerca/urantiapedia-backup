<!--
title: Evankeliumi Matteuksen mukaan - Luku 21
description: 
published: true
date: 2023-11-8T20:28:17Z
tags: bible, bible—matthew
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/Matthew/20">
          <span class="mdi mdi-arrow-left-drop-circle"></span><span class="pl-2">Evankeliumi Matteuksen mukaan - Luku 20</span>
        </a>
        </td>
        <td>
        <a href="/fi/Bible/Matthew/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/Matthew/22">
          <span class="pr-2">Evankeliumi Matteuksen mukaan - Luku 22</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Ja kun he lähestyivät Jerusalemia ja saapuivat Beetfageen, Öljymäelle, silloin Jeesus lähetti kaksi opetuslasta <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  ja sanoi heille: "Menkää kylään, joka on edessänne, niin te kohta löydätte aasintamman sidottuna ja varsan sen kanssa; päästäkää ne ja tuokaa minulle. </p>
<p id="v3"><sup><small>3</small></sup>  Ja jos joku teille jotakin sanoo, niin vastatkaa: 'Herra tarvitsee niitä'; ja kohta hän lähettää ne." </p>
<p id="v4"><sup><small>4</small></sup>  Mutta tämä tapahtui, että kävisi toteen, mikä on puhuttu profeetan kautta, joka sanoo: <sup id="cite2"><a href="#fn2">[2]</a></sup></p>
<p id="v5"><sup><small>5</small></sup>  "Sanokaa tytär Siionille: 'Katso, sinun kuninkaasi tulee sinulle hiljaisena ja ratsastaen aasilla, ikeenalaisen aasin varsalla'." </p>
<p id="v6"><sup><small>6</small></sup>  Niin opetuslapset menivät ja tekivät, niinkuin Jeesus oli heitä käskenyt, <sup id="cite3"><a href="#fn3">[3]</a></sup></p>
<p id="v7"><sup><small>7</small></sup>  ja toivat aasintamman varsoineen ja panivat niiden selkään vaatteensa, ja hän istuutui niiden päälle. <sup id="cite4"><a href="#fn4">[4]</a></sup></p>
<p id="v8"><sup><small>8</small></sup>  Ja suurin osa kansasta levitti vaatteensa tielle, ja toiset karsivat oksia puista ja hajottivat tielle. <sup id="cite5"><a href="#fn5">[5]</a></sup></p>
<p id="v9"><sup><small>9</small></sup>  Ja kansanjoukot, jotka kulkivat hänen edellään ja jotka seurasivat, huusivat sanoen: "Hoosianna Daavidin pojalle! Siunattu olkoon hän, joka tulee Herran nimeen. Hoosianna korkeuksissa!" <sup id="cite6"><a href="#fn6">[6]</a></sup></p>
<p id="v10"><sup><small>10</small></sup>  Ja kun hän tuli Jerusalemiin, joutui koko kaupunki liikkeelle ja sanoi: "Kuka tämä on?" <sup id="cite7"><a href="#fn7">[7]</a></sup></p>
<p id="v11"><sup><small>11</small></sup>  Niin kansa sanoi: "Tämä on se profeetta, Jeesus, Galilean Nasaretista". <sup id="cite8"><a href="#fn8">[8]</a></sup></p>
<p id="v12"><sup><small>12</small></sup>  Ja Jeesus meni pyhäkköön; ja hän ajoi ulos kaikki, jotka myivät ja ostivat pyhäkössä, ja kaatoi kumoon rahanvaihtajain pöydät ja kyyhkysten myyjäin istuimet. <sup id="cite9"><a href="#fn9">[9]</a></sup> <sup id="cite10"><a href="#fn10">[10]</a></sup> <sup id="cite11"><a href="#fn11">[11]</a></sup></p>
<p id="v13"><sup><small>13</small></sup>  Ja hän sanoi heille: "Kirjoitettu on: 'Minun huoneeni pitää kutsuttaman rukoushuoneeksi', mutta te teette siitä ryövärien luolan." </p>
<p id="v14"><sup><small>14</small></sup>  Ja hänen tykönsä pyhäkössä tuli sokeita ja rampoja, ja hän paransi heidät. </p>
<p id="v15"><sup><small>15</small></sup>  Mutta kun ylipapit ja kirjanoppineet näkivät ne ihmeet, joita hän teki, ja lapset, jotka huusivat pyhäkössä ja sanoivat: "Hoosianna Daavidin pojalle", niin he närkästyivät <sup id="cite12"><a href="#fn12">[12]</a></sup></p>
<p id="v16"><sup><small>16</small></sup>  ja sanoivat hänelle: "Kuuletko, mitä nämä sanovat?" Niin Jeesus sanoi heille: "Kuulen; ettekö ole koskaan lukeneet: 'Lasten ja imeväisten suusta sinä olet valmistanut itsellesi kiitoksen'?" </p>
<p id="v17"><sup><small>17</small></sup>  Ja hän jätti heidät ja meni ulos kaupungista Betaniaan ja oli siellä yötä. </p>
<p id="v18"><sup><small>18</small></sup>  Kun hän varhain aamulla palasi kaupunkiin, oli hänen nälkä. </p>
<p id="v19"><sup><small>19</small></sup>  Ja nähdessään tien vieressä viikunapuun hän meni sen luo, mutta ei löytänyt siitä muuta kuin pelkkiä lehtiä; ja hän sanoi sille: "Älköön sinusta ikinä enää hedelmää kasvako". Ja kohta viikunapuu kuivettui. </p>
<p id="v20"><sup><small>20</small></sup>  Kun opetuslapset tämän näkivät, ihmettelivät he ja sanoivat: "Kuinka viikunapuu niin äkisti kuivettui?" </p>
<p id="v21"><sup><small>21</small></sup>  Jeesus vastasi ja sanoi heille: "Totisesti minä sanon teille: jos teillä olisi uskoa ettekä epäilisi, niin ette ainoastaan voisi tehdä sitä, mikä viikunapuussa tapahtui, vaan vieläpä, jos sanoisitte tälle vuorelle: 'Kohoa ja heittäydy mereen', niin se tapahtuisi. <sup id="cite13"><a href="#fn13">[13]</a></sup> <sup id="cite14"><a href="#fn14">[14]</a></sup></p>
<p id="v22"><sup><small>22</small></sup>  Ja kaiken, mitä te anotte rukouksessa, uskoen, te saatte." <sup id="cite15"><a href="#fn15">[15]</a></sup></p>
<p id="v23"><sup><small>23</small></sup>  Ja kun hän oli mennyt pyhäkköön, tulivat hänen opettaessaan ylipapit ja kansan vanhimmat hänen luoksensa ja sanoivat: "Millä vallalla sinä näitä teet? Ja kuka sinulle on antanut tämän vallan?" <sup id="cite16"><a href="#fn16">[16]</a></sup></p>
<p id="v24"><sup><small>24</small></sup>  Jeesus vastasi ja sanoi heille: "Minä myös teen teille yhden kysymyksen; jos te minulle siihen vastaatte, niin minäkin sanon teille, millä vallalla minä näitä teen. <sup id="cite17"><a href="#fn17">[17]</a></sup></p>
<p id="v25"><sup><small>25</small></sup>  Mistä Johanneksen kaste oli? Taivaastako vai ihmisistä?" Niin he neuvottelivat keskenänsä sanoen: "Jos sanomme: 'Taivaasta', niin hän sanoo meille: 'Miksi ette siis uskoneet häntä?' <sup id="cite18"><a href="#fn18">[18]</a></sup></p>
<p id="v26"><sup><small>26</small></sup>  Mutta jos sanomme: 'Ihmisistä', niin meidän täytyy peljätä kansaa, sillä kaikki pitävät Johannesta profeettana." </p>
<p id="v27"><sup><small>27</small></sup>  Ja he vastasivat Jeesukselle ja sanoivat: "Emme tiedä". Niin hänkin sanoi heille: "Niinpä en minäkään sano teille, millä vallalla minä näitä teen. </p>
<p id="v28"><sup><small>28</small></sup>  Mutta miten teistä on? Miehellä oli kaksi poikaa; ja hän meni ensimmäisen luo ja sanoi: 'Poikani, mene tänään tekemään työtä minun viinitarhaani'. <sup id="cite19"><a href="#fn19">[19]</a></sup></p>
<p id="v29"><sup><small>29</small></sup>  Tämä vastasi ja sanoi: 'En tahdo'; mutta jäljestäpäin hän katui ja meni. </p>
<p id="v30"><sup><small>30</small></sup>  Niin hän meni toisen luo ja sanoi samoin. Tämä taas vastasi ja sanoi: 'Minä menen, herra', mutta ei mennytkään. </p>
<p id="v31"><sup><small>31</small></sup>  Kumpi näistä kahdesta teki isänsä tahdon?" He sanoivat: "Ensimmäinen". Jeesus sanoi heille: "Totisesti minä sanon teille: publikaanit ja portot menevät ennen teitä Jumalan valtakuntaan. <sup id="cite20"><a href="#fn20">[20]</a></sup> <sup id="cite21"><a href="#fn21">[21]</a></sup></p>
<p id="v32"><sup><small>32</small></sup>  Sillä Johannes tuli teidän tykönne vanhurskauden tietä, ja te ette uskoneet häntä, mutta publikaanit ja portot uskoivat häntä; ja vaikka te sen näitte, ette jäljestäpäinkään katuneet, niin että olisitte häntä uskoneet. </p>
<p id="v33"><sup><small>33</small></sup>  Kuulkaa toinen vertaus: Oli perheenisäntä, joka istutti viinitarhan ja teki aidan sen ympärille ja kaivoi siihen viinikuurnan ja rakensi tornin; ja hän vuokrasi sen viinitarhureille ja matkusti muille maille. <sup id="cite22"><a href="#fn22">[22]</a></sup></p>
<p id="v34"><sup><small>34</small></sup>  Ja kun hedelmäin aika lähestyi, lähetti hän palvelijoitansa viinitarhurien luokse perimään hänelle tulevat hedelmät. </p>
<p id="v35"><sup><small>35</small></sup>  Mutta viinitarhurit ottivat kiinni hänen palvelijansa; minkä he pieksivät, minkä tappoivat, minkä kivittivät. </p>
<p id="v36"><sup><small>36</small></sup>  Vielä hän lähetti toisia palvelijoita, useampia kuin ensimmäiset; ja näille he tekivät samoin. </p>
<p id="v37"><sup><small>37</small></sup>  Mutta viimein hän lähetti heidän luokseen poikansa sanoen: 'Minun poikaani he kavahtavat'. </p>
<p id="v38"><sup><small>38</small></sup>  Mutta kun viinitarhurit näkivät pojan, sanoivat he keskenänsä: 'Tämä on perillinen; tulkaa, tappakaamme hänet, niin me saamme hänen perintönsä'. </p>
<p id="v39"><sup><small>39</small></sup>  Ja he ottivat hänet kiinni ja heittivät ulos viinitarhasta ja tappoivat. </p>
<p id="v40"><sup><small>40</small></sup>  Kun viinitarhan herra tulee, mitä hän tekee noille viinitarhureille?" </p>
<p id="v41"><sup><small>41</small></sup>  He sanoivat hänelle: "Nuo pahat hän pahoin tuhoaa ja vuokraa viinitarhan toisille viinitarhureille, jotka antavat hänelle hedelmät ajallansa". <sup id="cite23"><a href="#fn23">[23]</a></sup></p>
<p id="v42"><sup><small>42</small></sup>  Jeesus sanoi heille: "Ettekö ole koskaan lukeneet kirjoituksista: 'Se kivi, jonka rakentajat hylkäsivät, on tullut kulmakiveksi; Herralta tämä on tullut ja on ihmeellinen meidän silmissämme'? <sup id="cite24"><a href="#fn24">[24]</a></sup></p>
<p id="v43"><sup><small>43</small></sup>  Sentähden minä sanon teille: Jumalan valtakunta otetaan teiltä pois ja annetaan kansalle, joka tekee sen hedelmiä. </p>
<p id="v44"><sup><small>44</small></sup>  Ja joka tähän kiveen kaatuu, se ruhjoutuu, mutta jonka päälle se kaatuu, sen se murskaa." </p>
<p id="v45"><sup><small>45</small></sup>  Kun ylipapit ja fariseukset kuulivat nämä hänen vertauksensa, ymmärsivät he, että hän puhui heistä. <sup id="cite25"><a href="#fn25">[25]</a></sup></p>
<p id="v46"><sup><small>46</small></sup>  Ja he olisivat tahtoneet ottaa hänet kiinni, mutta pelkäsivät kansaa, koska se piti häntä profeettana. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/Matthew/20">
          <span class="mdi mdi-arrow-left-drop-circle"></span><span class="pl-2">Evankeliumi Matteuksen mukaan - Luku 20</span>
        </a>
        </td>
        <td>
        <a href="/fi/Bible/Matthew/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/Matthew/22">
          <span class="pr-2">Evankeliumi Matteuksen mukaan - Luku 22</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Viittauksia</h2>
<div style="column-width: 30em;">
<ol>
  <li id="fn1"><a href="#cite1">↑</a> 21:1-3 <i>Apostolit lähetetään hakemaan varsoja</i>: <a href="/fi/The_Urantia_Book/172#p3_6">U-k 172:3.6</a>. </li>
  <li id="fn2"><a href="#cite2">↑</a> 21:4-5 <i>Jerusalemiin pääsyn suunnittelu</i>: <a href="/fi/The_Urantia_Book/172#p3_4">U-k 172:3.4</a>.  <i>Messiaaninen profetia: Sarja 9:9</i>: <a href="/fi/The_Urantia_Book/122#p4_4">U-k 122:4.4</a>.  <i>Lainaa profetian Sarjassa 9:9</i>: <a href="/fi/The_Urantia_Book/121#p8_4">U-k 121:8.4</a>. </li>
  <li id="fn3"><a href="#cite3">↑</a> 21:6-7a <i>Apostolit hakevat varsan</i>: <a href="/fi/The_Urantia_Book/172#p3_6">U-k 172:3.6</a>. </li>
  <li id="fn4"><a href="#cite4">↑</a> 21:7b-9 <i>Riemuvoittoisa sisääntulo Jerusalemiin</i>: <a href="/fi/The_Urantia_Book/172#p3_9">U-k 172:3.9</a>. </li>
  <li id="fn5"><a href="#cite5">↑</a> 21:8-9 <i>Riemuvoitto</i>: <a href="/fi/The_Urantia_Book/127#p5_6">U-k 127:5.6</a>. </li>
  <li id="fn6"><a href="#cite6">↑</a> 21:9,15 <i>Daavidin sukulinja</i>: <a href="/fi/The_Urantia_Book/121#p8_4">U-k 121:8.4</a>. </li>
  <li id="fn7"><a href="#cite7">↑</a> 21:10-11a <i>Moni kysyy: ”Kuka on Jeesus?”</i>: <a href="/fi/The_Urantia_Book/172#p3_16">U-k 172:3.16</a>. </li>
  <li id="fn8"><a href="#cite8">↑</a> 21:11 <i>Usko on avoin ovi</i>: <a href="/fi/The_Urantia_Book/138#p8_8">U-k 138:8.8</a>. </li>
  <li id="fn9"><a href="#cite9">↑</a> 21:12-13 <i>Hänen Isänsä talo</i>: <a href="/fi/The_Urantia_Book/125#p1_1">U-k 125:1.1</a>.  <i>Jeesus puhdistaa temppelin</i>: <a href="/fi/The_Urantia_Book/173#p1_7">U-k 173:1.7</a>.  <i>Temppelin puhdistaminen</i>: <a href="/fi/The_Urantia_Book/175#p4_6">U-k 175:4.6</a>. </li>
  <li id="fn10"><a href="#cite10">↑</a> 21:12a <i>Saapuminen temppeliin</i>: <a href="/fi/The_Urantia_Book/173#p0_3">U-k 173:0.3</a>.  <i>Tahrattomien eläinten myynti</i>: <a href="/fi/The_Urantia_Book/173#p1_1">U-k 173:1.1</a>. </li>
  <li id="fn11"><a href="#cite11">↑</a> 21:12b <i>Rahanvaihtajat</i>: <a href="/fi/The_Urantia_Book/173#p1_3">U-k 173:1.3</a>. </li>
  <li id="fn12"><a href="#cite12">↑</a> 21:15-16 <i>Arvostuksen virret</i>: <a href="/fi/The_Urantia_Book/173#p1_8">U-k 173:1.8</a>. </li>
  <li id="fn13"><a href="#cite13">↑</a> 21:21 <i>Rukoile uskossa</i>: <a href="/fi/The_Urantia_Book/144#p2_6">U-k 144:2.6</a>.  <i>Implisiittinen usko</i>: <a href="/fi/The_Urantia_Book/156#p5_12">U-k 156:5.12</a>. </li>
  <li id="fn14"><a href="#cite14">↑</a> 21:21-22 <i>Uskon kasvattama</i>: <a href="/fi/The_Urantia_Book/168#p4_10">U-k 168:4.10</a>. </li>
  <li id="fn15"><a href="#cite15">↑</a> 21:22 <i>Kun rukouksiin vastataan</i>: <a href="/fi/The_Urantia_Book/146#p2_7">U-k 146:2.7</a>.  <i>Pyydä ja ota vastaan</i>: <a href="/fi/The_Urantia_Book/167#p5_2">U-k 167:5.2</a>.  <i>Pyydä, etsi, koputa</i>: <a href="/fi/The_Urantia_Book/144#p2_3">U-k 144:2.3</a>.  <i>Pyydä ja ota vastaan</i>: <a href="/fi/The_Urantia_Book/168#p4_13">U-k 168:4.13</a>. </li>
  <li id="fn16"><a href="#cite16">↑</a> 21:23 <i>”Millä valtuuksilla teette näitä asioita?”</i>: <a href="/fi/The_Urantia_Book/173#p2_2">U-k 173:2.2</a>. </li>
  <li id="fn17"><a href="#cite17">↑</a> 21:24-25a <i>Jeesus kysyy kysymyksiä</i>: <a href="/fi/The_Urantia_Book/173#p2_4">U-k 173:2.4</a>. </li>
  <li id="fn18"><a href="#cite18">↑</a> 21:25b-27 <i>Ei saa vastauksia</i>: <a href="/fi/The_Urantia_Book/173#p2_5">U-k 173:2.5</a>. </li>
  <li id="fn19"><a href="#cite19">↑</a> 21:28-31a <i>Vertaus kahdesta pojasta (osa 1)</i>: <a href="/fi/The_Urantia_Book/173#p3_1">U-k 173:3.1</a>. </li>
  <li id="fn20"><a href="#cite20">↑</a> 21:31,43 <i>Valtakunnan evankeliumi</i>: <a href="/fi/The_Urantia_Book/190#p5_4">U-k 190:5.4</a>.  <i>Jumalan valtakunta</i>: <a href="/fi/The_Urantia_Book/153#p2_4">U-k 153:2.4</a>.  <i>Julistakaa valtakunnan perustaminen</i>: <a href="/fi/The_Urantia_Book/137#p8_6">U-k 137:8.6</a>.  <i>Jumalan valtakunta</i>: <a href="/fi/The_Urantia_Book/34#p6_13">U-k 34:6.13</a>.  <i>Valtakunnan evankeliumi</i>: <a href="/fi/The_Urantia_Book/143#p1_5">U-k 143:1.5</a>.  <i>Jumalan valtakunta</i>: <a href="/fi/The_Urantia_Book/169#p4_6">U-k 169:4.6</a>.  <i>Valtakunnan evankeliumi</i>: <a href="/fi/The_Urantia_Book/193#p0_4">U-k 193:0.4</a>. </li>
  <li id="fn21"><a href="#cite21">↑</a> 21:31b-32 <i>Vertaus kahdesta pojasta (osa 2)</i>: <a href="/fi/The_Urantia_Book/173#p3_2">U-k 173:3.2</a>. </li>
  <li id="fn22"><a href="#cite22">↑</a> 21:33-40 <i>Vertaus poissaolevasta vuokranantajasta (osa 1)</i>: <a href="/fi/The_Urantia_Book/173#p4_2">U-k 173:4.2</a>. </li>
  <li id="fn23"><a href="#cite23">↑</a> 21:41 <i>Vertaus poissaolevasta vuokranantajasta (osa 2)</i>: <a href="/fi/The_Urantia_Book/173#p4_3">U-k 173:4.3</a>. </li>
  <li id="fn24"><a href="#cite24">↑</a> 21:42-44 <i>Vertaus hylätystä kivestä</i>: <a href="/fi/The_Urantia_Book/173#p4_4">U-k 173:4.4</a>. </li>
  <li id="fn25"><a href="#cite25">↑</a> 21:45-46 <i>Fariseukset pelkäävät ihmisiä</i>: <a href="/fi/The_Urantia_Book/173#p4_5">U-k 173:4.5</a>. </li>
</ol>
</div>
