<!--
title: Ensimmäinen kirje korinttilaisille - Luku 10
description: 
published: true
date: 2023-11-8T20:28:17Z
tags: bible, bible—1 corinthians
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/1_Corinthians/9">
          <span class="mdi mdi-arrow-left-drop-circle"></span><span class="pl-2">Ensimmäinen kirje korinttilaisille - Luku 9</span>
        </a>
        </td>
        <td>
        <a href="/fi/Bible/1_Corinthians/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/1_Corinthians/11">
          <span class="pr-2">Ensimmäinen kirje korinttilaisille - Luku 11</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Sillä minä en tahdo, veljet, pitää teitä tietämättöminä siitä, että isämme olivat kaikki pilven alla ja kulkivat kaikki meren läpi </p>
<p id="v2"><sup><small>2</small></sup>  ja saivat kaikki kasteen Moosekseen pilvessä ja meressä </p>
<p id="v3"><sup><small>3</small></sup>  ja söivät kaikki samaa hengellistä ruokaa </p>
<p id="v4"><sup><small>4</small></sup>  ja joivat kaikki samaa hengellistä juomaa. Sillä he joivat hengellisestä kalliosta, joka heitä seurasi; ja se kallio oli Kristus. </p>
<p id="v5"><sup><small>5</small></sup>  Mutta useimpiin heistä Jumala ei mielistynyt, koskapa he hukkuivat erämaassa. </p>
<p id="v6"><sup><small>6</small></sup>  Tämä tapahtui varoittavaksi esimerkiksi meille, että me emme pahaa himoitsisi, niinkuin he himoitsivat. </p>
<p id="v7"><sup><small>7</small></sup>  Älkää myöskään ruvetko epäjumalanpalvelijoiksi kuten muutamat heistä, niinkuin kirjoitettu on: "Kansa istui syömään ja juomaan, ja he nousivat iloa pitämään". </p>
<p id="v8"><sup><small>8</small></sup>  Älkäämmekä harjoittako haureutta, niinkuin muutamat heistä haureutta harjoittivat, ja heitä kaatui yhtenä päivänä kaksikymmentä kolme tuhatta. </p>
<p id="v9"><sup><small>9</small></sup>  Älkäämme myöskään kiusatko Herraa, niinkuin muutamat heistä kiusasivat ja saivat käärmeiltä surmansa. </p>
<p id="v10"><sup><small>10</small></sup>  Älkääkä napisko, niinkuin muutamat heistä napisivat ja saivat surmansa tuhoojalta. </p>
<p id="v11"><sup><small>11</small></sup>  Tämä, mikä tapahtui heille, on esikuvallista ja on kirjoitettu varoitukseksi meille, joille maailmanaikojen loppukausi on tullut. </p>
<p id="v12"><sup><small>12</small></sup>  Sentähden, joka luulee seisovansa, katsokoon, ettei lankea. </p>
<p id="v13"><sup><small>13</small></sup>  Teitä ei ole kohdannut muu kuin inhimillinen kiusaus; ja Jumala on uskollinen, hän ei salli teitä kiusattavan yli voimienne, vaan salliessaan kiusauksen hän valmistaa myös pääsyn siitä, niin että voitte sen kestää. <sup id="cite1"><a href="#fn1">[1]</a></sup></p>
<p id="v14"><sup><small>14</small></sup>  Sentähden, rakkaani, paetkaa epäjumalanpalvelusta. </p>
<p id="v15"><sup><small>15</small></sup>  Minä puhun niinkuin ymmärtäväisille; arvostelkaa itse, mitä minä sanon. </p>
<p id="v16"><sup><small>16</small></sup>  Siunauksen malja, jonka me siunaamme, eikö se ole osallisuus Kristuksen vereen? Se leipä, jonka murramme, eikö se ole osallisuus Kristuksen ruumiiseen? </p>
<p id="v17"><sup><small>17</small></sup>  Koska leipä on yksi, niin me monet olemme yksi ruumis; sillä me olemme kaikki tuosta yhdestä leivästä osalliset. <sup id="cite2"><a href="#fn2">[2]</a></sup></p>
<p id="v18"><sup><small>18</small></sup>  Katsokaa luonnollista Israelia; eivätkö ne, jotka syövät uhreja, ole alttarista osalliset? </p>
<p id="v19"><sup><small>19</small></sup>  Mitä siis sanon? Ettäkö epäjumalanuhri on jotakin, tai että epäjumala on jotakin? </p>
<p id="v20"><sup><small>20</small></sup>  Ei, vaan että, mitä pakanat uhraavat, sen he uhraavat riivaajille eivätkä Jumalalle; mutta minä en tahdo, että te tulette osallisiksi riivaajista. </p>
<p id="v21"><sup><small>21</small></sup>  Ette voi juoda Herran maljasta ja riivaajien maljasta, ette voi olla osalliset Herran pöydästä ja riivaajien pöydästä. </p>
<p id="v22"><sup><small>22</small></sup>  Vai tahdommeko herättää Herran kiivauden? Emme kaiketi me ole häntä väkevämmät? </p>
<p id="v23"><sup><small>23</small></sup>  "Kaikki on luvallista", mutta ei kaikki ole hyödyksi; "kaikki on luvallista", mutta ei kaikki rakenna. </p>
<p id="v24"><sup><small>24</small></sup>  Älköön kukaan katsoko omaa parastaan, vaan toisen parasta. </p>
<p id="v25"><sup><small>25</small></sup>  Syökää kaikkea, mitä lihakaupassa myydään, kyselemättä mitään omantunnon tähden, </p>
<p id="v26"><sup><small>26</small></sup>  sillä: "Herran on maa ja kaikki, mitä siinä on". <sup id="cite3"><a href="#fn3">[3]</a></sup></p>
<p id="v27"><sup><small>27</small></sup>  Jos joku, joka ei usko, kutsuu teitä ja te tahdotte mennä hänen luokseen, niin syökää kaikkea, mitä eteenne pannaan, kyselemättä mitään omantunnon tähden. </p>
<p id="v28"><sup><small>28</small></sup>  Mutta jos joku sanoo teille: "Tämä on epäjumalille uhrattua", niin jättäkää se syömättä hänen tähtensä, joka sen ilmaisi, ja omantunnon tähden; </p>
<p id="v29"><sup><small>29</small></sup>  en tarkoita sinun omaatuntoasi, vaan tuon toisen; sillä miksi minun vapauteni joutuisi toisen omantunnon tuomittavaksi? </p>
<p id="v30"><sup><small>30</small></sup>  Jos minä sen kiittäen nautin, miksi minua herjataan siitä, mistä kiitän? </p>
<p id="v31"><sup><small>31</small></sup>  Söittepä siis tai joitte tai teittepä mitä hyvänsä, tehkää kaikki Jumalan kunniaksi. </p>
<p id="v32"><sup><small>32</small></sup>  Älkää olko pahennukseksi juutalaisille, älkää kreikkalaisille älkääkä Jumalan seurakunnalle, </p>
<p id="v33"><sup><small>33</small></sup>  niinkuin minäkin koetan kelvata kaikille kaikessa enkä katso omaa hyötyäni, vaan monien hyötyä, että he pelastuisivat. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/1_Corinthians/9">
          <span class="mdi mdi-arrow-left-drop-circle"></span><span class="pl-2">Ensimmäinen kirje korinttilaisille - Luku 9</span>
        </a>
        </td>
        <td>
        <a href="/fi/Bible/1_Corinthians/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/1_Corinthians/11">
          <span class="pr-2">Ensimmäinen kirje korinttilaisille - Luku 11</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 10:13 <i># 1 Jumala on uskollinen</i>: <a href="/fi/The_Urantia_Book/4#p1_3">U-k 4:1.3</a>. </li>
  <li id="fn2"><a href="#cite2">↑</a> 10:17 <i>Yhtenäisyys, ei yhdenmukaisuus</i>: <a href="/fi/The_Urantia_Book/134#p4_6">U-k 134:4.6</a>.  <i>Tekojen yhteiskunnallinen vaikutus</i>: <a href="/fi/The_Urantia_Book/54#p6_3">U-k 54:6.3</a>. </li>
  <li id="fn3"><a href="#cite3">↑</a> 10:26,28 <i>Maa on Herran ja täyteys</i>: <a href="/fi/The_Urantia_Book/3#p5_2">U-k 3:5.2</a>. </li>
</ol>
</div>
