<!--
title: Ensimmäinen kirje korinttilaisille - Luku 4
description: 
published: true
date: 2022-10-6T10:23:21Z
tags: bible, bible—1 corinthians
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td><a href="/fi/Bible/1_Corinthians/3">Ensimmäinen kirje korinttilaisille - Luku 3</a></td>
        <td><a href="/fi/Bible/1_Corinthians/Index">Indeksi</a></td>
        <td><a href="/fi/Bible/1_Corinthians/5">Ensimmäinen kirje korinttilaisille - Luku 5</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Niin pitäköön jokainen meitä Kristuksen käskyläisinä ja Jumalan salaisuuksien huoneenhaltijoina. </p>
<p id="v2"><sup><small>2</small></sup>  Sitä tässä huoneenhaltijoilta ennen muuta vaaditaan, että heidät havaitaan uskollisiksi. </p>
<p id="v3"><sup><small>3</small></sup>  Mutta siitä minä hyvin vähän välitän, että te minua tuomitsette tai joku inhimillinen oikeus; en minä itsekään tuomitse itseäni, </p>
<p id="v4"><sup><small>4</small></sup>  sillä ei minulla ole mitään tunnollani, mutta en minä silti ole vanhurskautettu, vaan minun tuomitsijani on Herra. </p>
<p id="v5"><sup><small>5</small></sup>  Älkää sentähden lausuko mitään tuomiota, ennenkuin aika on, ennenkuin Herra tulee, joka myös on saattava valoon pimeyden kätköt ja tuova ilmi sydänten aivoitukset; ja silloin kukin saa kiitoksensa Jumalalta. </p>
<p id="v6"><sup><small>6</small></sup>  Tämän olen, veljet, sovittanut itseeni ja Apollokseen, teidän tähtenne, että meistä oppisitte tämän: "Ei yli sen, mikä kirjoitettu on", ettette pöyhkeillen asettuisi mikä minkin puolelle toista vastaan. </p>
<p id="v7"><sup><small>7</small></sup>  Sillä kuka antaa sinulle etusijan? Ja mitä sinulla on, jota et ole lahjaksi saanut? Mutta jos olet sen saanut, niin miksi kerskaat, ikäänkuin se ei olisi saatua? </p>
<p id="v8"><sup><small>8</small></sup>  Te olette jo ravitut, teistä on tullut jo rikkaita, ilman meitä teistä on tullut kuninkaita! Kunpa teistä olisikin tullut kuninkaita, niin että mekin pääsisimme kuninkaiksi teidän kanssanne! </p>
<p id="v9"><sup><small>9</small></sup>  Sillä minusta näyttää, että Jumala on asettanut meidät apostolit vihoviimeisiksi, ikäänkuin kuolemaan tuomituiksi; meistä on tullut kaiken maailman katseltava, sekä enkelien että ihmisten, </p>
<p id="v10"><sup><small>10</small></sup>  me olemme houkkia Kristuksen tähden, mutta te älykkäitä Kristuksessa, me olemme heikkoja, mutta te väkeviä; te kunnioitettuja, mutta me halveksittuja. </p>
<p id="v11"><sup><small>11</small></sup>  Vielä tänäkin hetkenä me kärsimme sekä nälkää että janoa, olemme alasti, meitä piestään, ja me kuljemme kodittomina, </p>
<p id="v12"><sup><small>12</small></sup>  me näemme vaivaa tehden työtä omin käsin. Meitä herjataan, mutta me siunaamme; meitä vainotaan, mutta me kestämme; </p>
<p id="v13"><sup><small>13</small></sup>  meitä parjataan, mutta me puhumme leppeästi; meistä on tullut kuin mikäkin maailman tunkio, kaikkien hylkimiä, aina tähän päivään asti. </p>
<p id="v14"><sup><small>14</small></sup>  En kirjoita tätä häväistäkseni teitä, vaan niinkuin rakkaita lapsiani neuvoen. </p>
<p id="v15"><sup><small>15</small></sup>  Sillä vaikka teillä olisi kymmenentuhatta kasvattajaa Kristuksessa, niin ei teillä kuitenkaan ole monta isää; sillä minä teidät synnytin evankeliumin kautta Kristuksessa Jeesuksessa. </p>
<p id="v16"><sup><small>16</small></sup>  Kehoitan siis teitä: olkaa minun seuraajiani. </p>
<p id="v17"><sup><small>17</small></sup>  Juuri sentähden minä lähetin teille Timoteuksen, joka on minun rakas ja uskollinen poikani Herrassa; hän on muistuttava teitä minun vaelluksestani Kristuksessa Jeesuksessa, sen mukaan kuin minä kaikkialla, joka seurakunnassa, opetan. </p>
<p id="v18"><sup><small>18</small></sup>  Muutamat teistä ovat paisuneet pöyhkeiksi, aivan niinkuin minä en tulisikaan teidän tykönne. </p>
<p id="v19"><sup><small>19</small></sup>  Mutta minä tulen pian teidän tykönne, jos Herra tahtoo, ja silloin minä otan selon, en noiden pöyhkeiden sanoista, vaan voimasta. </p>
<p id="v20"><sup><small>20</small></sup>  Sillä Jumalan valtakunta ei ole sanoissa, vaan voimassa. <sup id="cite1"><a href="#fn1">[1]</a></sup></p>
<p id="v21"><sup><small>21</small></sup>  Kummanko tahdotte? Tulenko luoksenne vitsa kädessä vaiko rakkaudessa ja sävyisyyden hengessä? </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fi/Bible/1_Corinthians/3">Ensimmäinen kirje korinttilaisille - Luku 3</a></td>
        <td><a href="/fi/Bible/1_Corinthians/Index">Indeksi</a></td>
        <td><a href="/fi/Bible/1_Corinthians/5">Ensimmäinen kirje korinttilaisille - Luku 5</a></td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 4:20 <i>Valtakunnan evankeliumi</i>: <a href="/fi/The_Urantia_Book/190#p5_4">U-k 190:5.4</a>.  <i>Valtakunnan evankeliumi</i>: <a href="/fi/The_Urantia_Book/143#p1_5">U-k 143:1.5</a>.  <i>Jumalan valtakunta</i>: <a href="/fi/The_Urantia_Book/153#p2_4">U-k 153:2.4</a>.  <i>Jumalan valtakunta</i>: <a href="/fi/The_Urantia_Book/34#p6_13">U-k 34:6.13</a>.  <i>Julistakaa valtakunnan perustaminen</i>: <a href="/fi/The_Urantia_Book/137#p8_6">U-k 137:8.6</a>.  <i>Valtakunnan evankeliumi</i>: <a href="/fi/The_Urantia_Book/193#p0_4">U-k 193:0.4</a>.  <i>Jumalan valtakunta</i>: <a href="/fi/The_Urantia_Book/169#p4_6">U-k 169:4.6</a>. </li>
</ol>
</div>
