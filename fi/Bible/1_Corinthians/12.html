<!--
title: Ensimmäinen kirje korinttilaisille - Luku 12
description: 
published: true
date: 2023-11-8T20:28:17Z
tags: bible, bible—1 corinthians
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/1_Corinthians/11">
          <span class="mdi mdi-arrow-left-drop-circle"></span><span class="pl-2">Ensimmäinen kirje korinttilaisille - Luku 11</span>
        </a>
        </td>
        <td>
        <a href="/fi/Bible/1_Corinthians/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/1_Corinthians/13">
          <span class="pr-2">Ensimmäinen kirje korinttilaisille - Luku 13</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Mutta mitä hengellisiin lahjoihin tulee, niin en tahdo, veljet, pitää teitä niistä tietämättöminä. </p>
<p id="v2"><sup><small>2</small></sup>  Te tiedätte, että kun olitte pakanoita, teitä vietiin mykkien epäjumalien luo, miten vain tahdottiin. </p>
<p id="v3"><sup><small>3</small></sup>  Sentähden minä teen teille tiettäväksi, ettei kukaan, joka puhuu Jumalan Hengessä, sano: "Jeesus olkoon kirottu", ja ettei kukaan voi sanoa: "Jeesus olkoon Herra", paitsi Pyhässä Hengessä. </p>
<p id="v4"><sup><small>4</small></sup>  Armolahjat ovat moninaiset, mutta Henki on sama; <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v5"><sup><small>5</small></sup>  ja seurakuntavirat ovat moninaiset, mutta Herra on sama; </p>
<p id="v6"><sup><small>6</small></sup>  ja voimavaikutukset ovat moninaiset, mutta Jumala, joka kaikki kaikissa vaikuttaa, on sama. <sup id="cite3"><a href="#fn3">[3]</a></sup></p>
<p id="v7"><sup><small>7</small></sup>  Mutta kullekin annetaan Hengen ilmoitus yhteiseksi hyödyksi. </p>
<p id="v8"><sup><small>8</small></sup>  Niinpä saa Hengen kautta toinen viisauden sanat, toinen tiedon sanat saman Hengen vaikutuksesta; </p>
<p id="v9"><sup><small>9</small></sup>  toinen saa uskon samassa Hengessä, toinen taas terveeksitekemisen lahjat siinä yhdessä Hengessä; </p>
<p id="v10"><sup><small>10</small></sup>  toinen lahjan tehdä voimallisia tekoja; toinen profetoimisen lahjan, toinen lahjan arvostella henkiä; toinen eri kielillä puhumisen lahjan, toinen taas lahjan selittää kieliä. </p>
<p id="v11"><sup><small>11</small></sup>  Mutta kaiken tämän vaikuttaa yksi ja sama Henki, jakaen kullekin erikseen, niinkuin tahtoo. <sup id="cite4"><a href="#fn4">[4]</a></sup></p>
<p id="v12"><sup><small>12</small></sup>  Sillä niinkuin ruumis on yksi ja siinä on monta jäsentä, mutta kaikki ruumiin jäsenet, vaikka niitä on monta, ovat yksi ruumis, niin on Kristuskin; <sup id="cite5"><a href="#fn5">[5]</a></sup> <sup id="cite6"><a href="#fn6">[6]</a></sup></p>
<p id="v13"><sup><small>13</small></sup>  sillä me olemme kaikki yhdessä Hengessä kastetut yhdeksi ruumiiksi, olimmepa juutalaisia tai kreikkalaisia, orjia tai vapaita, ja kaikki olemme saaneet juoda samaa Henkeä. <sup id="cite7"><a href="#fn7">[7]</a></sup></p>
<p id="v14"><sup><small>14</small></sup>  Sillä eihän ruumiskaan ole yksi jäsen, vaan niitä on siinä monta. </p>
<p id="v15"><sup><small>15</small></sup>  Jos jalka sanoisi: "Koska en ole käsi, en kuulu ruumiiseen", niin ei se silti olisi ruumiiseen kuulumaton. </p>
<p id="v16"><sup><small>16</small></sup>  Ja jos korva sanoisi: "Koska en ole silmä, en kuulu ruumiiseen", niin ei se silti olisi ruumiiseen kuulumaton. </p>
<p id="v17"><sup><small>17</small></sup>  Jos koko ruumis olisi silmänä, missä sitten olisi kuulo? Jos taas kokonaan kuulona, missä silloin haisti? <sup id="cite8"><a href="#fn8">[8]</a></sup></p>
<p id="v18"><sup><small>18</small></sup>  Mutta nyt Jumala on asettanut jäsenet, itsekunkin niistä, ruumiiseen, niinkuin hän on tahtonut. </p>
<p id="v19"><sup><small>19</small></sup>  Vaan jos ne kaikki olisivat yhtenä jäsenenä, missä sitten ruumis olisi? </p>
<p id="v20"><sup><small>20</small></sup>  Mutta nytpä onkin monta jäsentä, ja ainoastaan yksi ruumis. </p>
<p id="v21"><sup><small>21</small></sup>  Silmä ei saata sanoa kädelle: "En tarvitse sinua", eikä myöskään pää jaloille: "En tarvitse teitä". </p>
<p id="v22"><sup><small>22</small></sup>  Päinvastoin ne ruumiin jäsenet, jotka näyttävät olevan heikompia, ovat välttämättömiä; </p>
<p id="v23"><sup><small>23</small></sup>  ja ne ruumiin jäsenet, jotka meistä ovat vähemmän kunniakkaita, me verhoamme sitä kunniallisemmin, ja niitä, joita häpeämme, me sitä häveliäämmin peitämme; </p>
<p id="v24"><sup><small>24</small></sup>  mutta ne, joita emme häpeä, eivät sitä tarvitse. Mutta Jumala on liittänyt ruumiin yhteen niin, että antoi halvempiarvoiselle suuremman kunnian, </p>
<p id="v25"><sup><small>25</small></sup>  ettei ruumiissa olisi eripuraisuutta, vaan että jäsenet pitäisivät yhtäläistä huolta toinen toisestaan. </p>
<p id="v26"><sup><small>26</small></sup>  Ja jos yksi jäsen kärsii, niin kaikki jäsenet kärsivät sen kanssa; tai jos jollekulle jäsenelle annetaan kunnia, niin kaikki jäsenet iloitsevat sen kanssa. </p>
<p id="v27"><sup><small>27</small></sup>  Mutta te olette Kristuksen ruumis ja kukin osaltanne hänen jäseniänsä. </p>
<p id="v28"><sup><small>28</small></sup>  Niinpä Jumala asetti seurakuntaan ensiksi muutamia apostoleiksi, toisia profeetoiksi, kolmansia opettajiksi, sitten hän antoi voimallisia tekoja, sitten armolahjoja parantaa tauteja, avustaa, hallita, puhua eri kielillä. </p>
<p id="v29"><sup><small>29</small></sup>  Eivät suinkaan kaikki ole apostoleja? Eivät kaikki profeettoja? Eivät kaikki opettajia? Eiväthän kaikki tee voimallisia tekoja? </p>
<p id="v30"><sup><small>30</small></sup>  Eihän kaikilla ole parantamisen armolahjoja? Eiväthän kaikki puhu kielillä? Eiväthän kaikki kykene niitä selittämään? </p>
<p id="v31"><sup><small>31</small></sup>  Pyrkikää osallisiksi parhaimmista armolahjoista. Ja vielä minä osoitan teille tien, verrattoman tien. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/1_Corinthians/11">
          <span class="mdi mdi-arrow-left-drop-circle"></span><span class="pl-2">Ensimmäinen kirje korinttilaisille - Luku 11</span>
        </a>
        </td>
        <td>
        <a href="/fi/Bible/1_Corinthians/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/1_Corinthians/13">
          <span class="pr-2">Ensimmäinen kirje korinttilaisille - Luku 13</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 12:4-6 <i>Paratiisin kolminaisuus (Paavalin varhainen näkemys)</i>: <a href="/fi/The_Urantia_Book/10#p0_2">U-k 10:0.2</a>.  <i>Kolminaisuus (Paavalin varhainen näkemys)</i>: <a href="/fi/The_Urantia_Book/56#p5_1">U-k 56:5.1</a>.  <i>Kolminaisuuden persoonallisuudet, varhainen näkemys</i>: <a href="/fi/The_Urantia_Book/21#p2_8">U-k 21:2.8</a>.  <i>Paavalin varhainen näkemys kolminaisuudesta</i>: <a href="/fi/The_Urantia_Book/104#p1_11">U-k 104:1.11</a>.  <i>Paratiisin kolminaisuus, varhainen näkemys</i>: <a href="/fi/The_Urantia_Book/79#p3_4">U-k 79:3.4</a>.  <i>Paratiisin kolminaisuus (Paavalin varhainen näkemys)</i>: <a href="/fi/The_Urantia_Book/0#p12_2">U-k 0:12.2</a>.  <i>Kolminaisuus (Paavalin varhainen näkemys)</i>: <a href="/fi/The_Urantia_Book/194#p4_9">U-k 194:4.9</a>.  <i>Kolminaisuus (Paavalin varhainen näkemys)</i>: <a href="/fi/The_Urantia_Book/118#p10_2">U-k 118:10.2</a>. </li>
  <li id="fn2"><a href="#cite2">↑</a> 12:4-31 <i>Yhtenäisyys moninaisuudessa</i>: <a href="/fi/The_Urantia_Book/141#p5_2">U-k 141:5.2</a>. </li>
  <li id="fn3"><a href="#cite3">↑</a> 12:6 <i>Jumala on kaikki ja kaikessa</i>: <a href="/fi/The_Urantia_Book/56#p9_14">U-k 56:9.14</a>.  <i>Jumala toimii kaikessa kaikessa</i>: <a href="/fi/The_Urantia_Book/3#p1_2">U-k 3:1.2</a>.  <i>Jumalan suhde kaikkeen</i>: <a href="/fi/The_Urantia_Book/174#p3_2">U-k 174:3.2</a>.  <i>Jumala on kaikki ja kaikessa</i>: <a href="/fi/The_Urantia_Book/3#p1_2">U-k 3:1.2</a>. </li>
  <li id="fn4"><a href="#cite4">↑</a> 12:11 <i>Sama henki jakaa ihmiselle</i>: <a href="/fi/The_Urantia_Book/8#p6_3">U-k 8:6.3</a>. </li>
  <li id="fn5"><a href="#cite5">↑</a> 12:12-27 <i>Monien osien yhtenäisyys</i>: <a href="/fi/The_Urantia_Book/3#p5_15">U-k 3:5.15</a>.  <i>Tekojen yhteiskunnallinen vaikutus</i>: <a href="/fi/The_Urantia_Book/54#p6_3">U-k 54:6.3</a>. </li>
  <li id="fn6"><a href="#cite6">↑</a> 12:12-31a <i>Paavalin institutionalisoitu kirkko</i>: <a href="/fi/The_Urantia_Book/170#p5_7">U-k 170:5.7</a>. </li>
  <li id="fn7"><a href="#cite7">↑</a> 12:13 <i>Tarvitaan lisää ennen harmoniaa</i>: <a href="/fi/The_Urantia_Book/181#p2_13">U-k 181:2.13</a>. </li>
  <li id="fn8"><a href="#cite8">↑</a> 12:17-31 <i>Yhtenäisyys, ei yhdenmukaisuus</i>: <a href="/fi/The_Urantia_Book/134#p4_6">U-k 134:4.6</a>. </li>
  <li id="fn9"><a href="#cite9">↑</a> 12:33 <i>Yleinen valtakunta</i>: <a href="/fi/The_Urantia_Book/137#p8_6">U-k 137:8.6</a>. </li>
</ol>
</div>
