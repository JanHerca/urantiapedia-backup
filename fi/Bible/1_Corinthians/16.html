<!--
title: Ensimmäinen kirje korinttilaisille - Luku 16
description: 
published: true
date: 2022-10-6T10:23:21Z
tags: bible, bible—1 corinthians
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td><a href="/fi/Bible/1_Corinthians/15">Ensimmäinen kirje korinttilaisille - Luku 15</a></td>
        <td><a href="/fi/Bible/1_Corinthians/Index">Indeksi</a></td>
        <td> </td>
      </tr>
    </tbody>
  </table>
</figure>
<p id="v1"><sup><small>1</small></sup>  Mitä tulee keräykseen pyhiä varten, niin tehkää tekin samalla tavoin, kuin minä olen määrännyt Galatian seurakunnille. </p>
<p id="v2"><sup><small>2</small></sup>  Kunkin viikon ensimmäisenä päivänä pankoon jokainen teistä kotonaan jotakin talteen, säästäen menestymisensä mukaan, ettei keräyksiä tehtäisi vasta minun tultuani. </p>
<p id="v3"><sup><small>3</small></sup>  Mutta kun olen saapunut teidän tykönne, lähetän minä ne henkilöt, jotka siihen sopiviksi katsotte, kirjeet mukanaan, viemään teidän rakkaudenlahjanne Jerusalemiin; </p>
<p id="v4"><sup><small>4</small></sup>  ja jos asia on sen arvoinen, että minunkin on lähteminen, niin saavat he lähteä minun kanssani. </p>
<p id="v5"><sup><small>5</small></sup>  Aion nimittäin tulla teidän tykönne kuljettuani läpi Makedonian, sillä minä kuljen Makedonian kautta; </p>
<p id="v6"><sup><small>6</small></sup>  mutta teidän luonanne viivyn ehkä jonkin aikaa, kenties vietän talvenkin, että te sitten auttaisitte minua eteenpäin, minne matkustanenkin. </p>
<p id="v7"><sup><small>7</small></sup>  Sillä en tahdo nyt vain ohimennen käydä teitä katsomassa, toivon näet saavani viipyä jonkin aikaa teidän luonanne, jos Herra sallii. </p>
<p id="v8"><sup><small>8</small></sup>  Mutta Efesossa minä viivyn helluntaihin saakka; </p>
<p id="v9"><sup><small>9</small></sup>  sillä minulle on avautunut ovi suureen ja hedelmälliseen työhön, ja vastustajia on paljon. </p>
<p id="v10"><sup><small>10</small></sup>  Mutta jos Timoteus saapuu, niin katsokaa, että hän pelotta voi olla teidän luonanne, sillä Herran työtä hän toimittaa niinkuin minäkin. </p>
<p id="v11"><sup><small>11</small></sup>  Älköön siis kukaan häntä halveksiko, vaan auttakaa häntä lähtemään rauhassa matkalle, että hän tulisi minun tyköni; sillä minä ja veljet odotamme häntä. </p>
<p id="v12"><sup><small>12</small></sup>  Mitä veli Apollokseen tulee, olen hartaasti kehoittanut häntä lähtemään veljien kanssa teidän tykönne; mutta hän ei ole ollenkaan halukas lähtemään nyt, vaan tulee, kun hänelle sopii. <sup id="cite1"><a href="#fn1">[1]</a></sup></p>
<p id="v13"><sup><small>13</small></sup>  Valvokaa, pysykää lujina uskossa, olkaa miehuulliset, olkaa väkevät. </p>
<p id="v14"><sup><small>14</small></sup>  Kaikki, mitä teette, tapahtukoon rakkaudessa. </p>
<p id="v15"><sup><small>15</small></sup>  Mutta minä kehoitan teitä, veljet: te tunnette Stefanaan perhekunnan ja tiedätte, että se on Akaian ensi hedelmä ja että he ovat antautuneet pyhien palvelukseen. </p>
<p id="v16"><sup><small>16</small></sup>  Olkaa tekin kuuliaisia heidän kaltaisilleen ja jokaiselle, joka heidän kanssaan työtä tekee ja vaivaa näkee. </p>
<p id="v17"><sup><small>17</small></sup>  Minä iloitsen Stefanaan ja Fortunatuksen ja Akaikuksen tännetulosta, koska he korvaavat minulle teidän poissaolonne; </p>
<p id="v18"><sup><small>18</small></sup>  he ovat virkistäneet minun henkeäni niinkuin teidänkin. Antakaa siis täysi tunnustus sellaisille miehille. </p>
<p id="v19"><sup><small>19</small></sup>  Aasian seurakunnat tervehtivät teitä. Monet tervehdykset Herrassa lähettävät teille Akylas ja Priska sekä heidän kodissaan kokoontuva seurakunta. <sup id="cite2"><a href="#fn2">[2]</a></sup></p>
<p id="v20"><sup><small>20</small></sup>  Kaikki veljet lähettävät teille tervehdyksen. Tervehtikää toisianne pyhällä suunannolla. <sup id="cite3"><a href="#fn3">[3]</a></sup></p>
<p id="v21"><sup><small>21</small></sup>  Tervehdys minulta, Paavalilta, omakätisesti. </p>
<p id="v22"><sup><small>22</small></sup>  Jos joku ei pidä Herraa rakkaana, hän olkoon kirottu! Maran ata. </p>
<p id="v23"><sup><small>23</small></sup>  Herran Jeesuksen armo olkoon teidän kanssanne. </p>
<p id="v24"><sup><small>24</small></sup>  Minun rakkauteni on teidän kaikkien kanssa Kristuksessa Jeesuksessa. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fi/Bible/1_Corinthians/15">Ensimmäinen kirje korinttilaisille - Luku 15</a></td>
        <td><a href="/fi/Bible/1_Corinthians/Index">Indeksi</a></td>
        <td> </td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 16:12 <i>Kutsuttu veljeksi ja sisareksi</i>: <a href="/fi/The_Urantia_Book/194#p4_7">U-k 194:4.7</a>. </li>
  <li id="fn2"><a href="#cite2">↑</a> 16:19 <i>Aquila & Priscilla</i>: <a href="/fi/The_Urantia_Book/133#p3_12">U-k 133:3.12</a>. </li>
  <li id="fn3"><a href="#cite3">↑</a> 16:20 <i>Tervehdittiin pyhällä suudelmalla</i>: <a href="/fi/The_Urantia_Book/194#p4_7">U-k 194:4.7</a>. </li>
</ol>
</div>
