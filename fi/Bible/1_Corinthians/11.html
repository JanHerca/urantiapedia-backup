<!--
title: Ensimmäinen kirje korinttilaisille - Luku 11
description: 
published: true
date: 2023-11-8T20:28:17Z
tags: bible, bible—1 corinthians
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/1_Corinthians/10">
          <span class="mdi mdi-arrow-left-drop-circle"></span><span class="pl-2">Ensimmäinen kirje korinttilaisille - Luku 10</span>
        </a>
        </td>
        <td>
        <a href="/fi/Bible/1_Corinthians/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/1_Corinthians/12">
          <span class="pr-2">Ensimmäinen kirje korinttilaisille - Luku 12</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Olkaa minun seuraajiani, niinkuin minä olen Kristuksen seuraaja. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Minä kiitän teitä, että minua kaikessa muistatte ja noudatatte minun opetuksiani, niinkuin minä ne teille olen antanut. </p>
<p id="v3"><sup><small>3</small></sup>  Mutta minä tahdon, että te tiedätte sen, että Kristus on jokaisen miehen pää ja että mies on vaimon pää ja että Jumala on Kristuksen pää. <sup id="cite2"><a href="#fn2">[2]</a></sup></p>
<p id="v4"><sup><small>4</small></sup>  Jokainen mies, joka rukoilee tai profetoi pää peitettynä, häpäisee päänsä. </p>
<p id="v5"><sup><small>5</small></sup>  Mutta jokainen vaimo, joka rukoilee tai profetoi pää peittämätönnä, häpäisee päänsä, sillä se on aivan sama, kuin jos hänen päänsä olisi paljaaksi ajeltu. </p>
<p id="v6"><sup><small>6</small></sup>  Sillä jos vaimo ei verhoa päätään, leikkauttakoon hiuksensakin; mutta koska on häpeäksi vaimolle, että hän leikkauttaa tai ajattaa hiuksensa, niin verhotkoon itsensä. </p>
<p id="v7"><sup><small>7</small></sup>  Miehen ei tule peittää päätänsä, koska hän on Jumalan kuva ja kunnia; mutta vaimo on miehen kunnia. </p>
<p id="v8"><sup><small>8</small></sup>  Sillä mies ei ole alkuisin vaimosta, vaan vaimo miehestä; </p>
<p id="v9"><sup><small>9</small></sup>  eikä miestä luotu vaimoa varten, vaan vaimo miestä varten. </p>
<p id="v10"><sup><small>10</small></sup>  Sentähden vaimon tulee pitää päässään vallanalaisuuden merkki enkelien tähden. </p>
<p id="v11"><sup><small>11</small></sup>  Herrassa ei kuitenkaan ole vaimoa ilman miestä eikä miestä ilman vaimoa. </p>
<p id="v12"><sup><small>12</small></sup>  Sillä samoin kuin vaimo on alkuisin miehestä, samoin myös mies on vaimon kautta; mutta kaikki on Jumalasta. </p>
<p id="v13"><sup><small>13</small></sup>  Päättäkää itse: sopiiko vaimon rukoilla Jumalaa pää peittämätönnä? </p>
<p id="v14"><sup><small>14</small></sup>  Eikö itse luontokin opeta teille, että jos miehellä on pitkät hiukset, se on hänelle häpeäksi; </p>
<p id="v15"><sup><small>15</small></sup>  ja että jos vaimolla on pitkät hiukset, se on hänelle kunniaksi? Sillä ovathan hiukset annetut hänelle hunnuksi. </p>
<p id="v16"><sup><small>16</small></sup>  Mutta jos joku haluaa väittää vastaan, niin tietäköön, että meillä ei ole sellaista tapaa eikä Jumalan seurakunnilla. </p>
<p id="v17"><sup><small>17</small></sup>  Mutta tätä käskiessäni en kiitä sitä, että kokoontumisenne ei tee teitä paremmiksi, vaan pahemmiksi. </p>
<p id="v18"><sup><small>18</small></sup>  Sillä ensiksikin olen kuullut, että kun kokoonnutte seurakunnankokoukseen, teillä on riitaisuuksia keskenänne, ja osittain sen uskonkin. </p>
<p id="v19"><sup><small>19</small></sup>  Täytyyhän teidän keskuudessanne olla puolueitakin, että kävisi ilmi, ketkä teistä kestävät koetuksen. </p>
<p id="v20"><sup><small>20</small></sup>  Kun te näin kokoonnutte yhteen, niin ei se ole Herran aterian nauttimista, </p>
<p id="v21"><sup><small>21</small></sup>  sillä syömään ruvettaessa kukin rientää ottamaan eteensä omat ruokansa, ja niin toinen on nälissään ja toinen juovuksissa. </p>
<p id="v22"><sup><small>22</small></sup>  Eikö teillä sitten ole muita huoneita, niissä syödäksenne ja juodaksenne? Vai halveksitteko Jumalan seurakuntaa ja tahdotteko häväistä niitä, joilla ei mitään ole? Mitä minun on teille sanominen? Onko minun teitä kiittäminen? Tässä kohden en kiitä. <sup id="cite3"><a href="#fn3">[3]</a></sup></p>
<p id="v23"><sup><small>23</small></sup>  Sillä minä olen saanut Herralta sen, minkä myös olen teille tiedoksi antanut, että Herra Jeesus sinä yönä, jona hänet kavallettiin, otti leivän, <sup id="cite4"><a href="#fn4">[4]</a></sup></p>
<p id="v24"><sup><small>24</small></sup>  kiitti, mursi ja sanoi: "Tämä on minun ruumiini, joka teidän edestänne annetaan; tehkää tämä minun muistokseni". <sup id="cite5"><a href="#fn5">[5]</a></sup> <sup id="cite6"><a href="#fn6">[6]</a></sup></p>
<p id="v25"><sup><small>25</small></sup>  Samoin hän otti myös maljan aterian jälkeen ja sanoi: "Tämä malja on uusi liitto minun veressäni; niin usein kuin te juotte, tehkää se minun muistokseni". <sup id="cite7"><a href="#fn7">[7]</a></sup></p>
<p id="v26"><sup><small>26</small></sup>  Sillä niin usein kuin te syötte tätä leipää ja juotte tämän maljan, te julistatte Herran kuolemaa, siihen asti kuin hän tulee. </p>
<p id="v27"><sup><small>27</small></sup>  Sentähden, joka kelvottomasti syö tätä leipää tai juo Herran maljan, hän on oleva vikapää Herran ruumiiseen ja vereen. </p>
<p id="v28"><sup><small>28</small></sup>  Koetelkoon siis ihminen itseänsä, ja niin syököön tätä leipää ja juokoon tästä maljasta; </p>
<p id="v29"><sup><small>29</small></sup>  sillä joka syö ja juo erottamatta Herran ruumista muusta, syö ja juo tuomioksensa. </p>
<p id="v30"><sup><small>30</small></sup>  Sentähden onkin teidän joukossanne paljon heikkoja ja sairaita, ja moni on nukkunut pois. </p>
<p id="v31"><sup><small>31</small></sup>  Mutta jos me tutkisimme itseämme, ei meitä tuomittaisi; </p>
<p id="v32"><sup><small>32</small></sup>  mutta kun meitä tuomitaan, niin se on meille Herran kuritusta, ettei meitä maailman kanssa kadotukseen tuomittaisi. </p>
<p id="v33"><sup><small>33</small></sup>  Sentähden, veljeni, kun kokoonnutte aterioimaan, odottakaa toisianne. </p>
<p id="v34"><sup><small>34</small></sup>  Jos kenellä on nälkä, syököön kotonaan, ettette kokoontuisi tuomioksenne. Muista seikoista minä säädän, sitten kuin tulen. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/1_Corinthians/10">
          <span class="mdi mdi-arrow-left-drop-circle"></span><span class="pl-2">Ensimmäinen kirje korinttilaisille - Luku 10</span>
        </a>
        </td>
        <td>
        <a href="/fi/Bible/1_Corinthians/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/1_Corinthians/12">
          <span class="pr-2">Ensimmäinen kirje korinttilaisille - Luku 12</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 11:1-15 <i>Paavalin näkemys naisista</i>: <a href="/fi/The_Urantia_Book/150#p1_3">U-k 150:1.3</a>. </li>
  <li id="fn2"><a href="#cite2">↑</a> 11:3 <i>Kristuksesta tuli kirkon pää</i>: <a href="/fi/The_Urantia_Book/170#p5_17">U-k 170:5.17</a>. </li>
  <li id="fn3"><a href="#cite3">↑</a> 11:22b-24 <i>Elämän leipä</i>: <a href="/fi/The_Urantia_Book/179#p5_3">U-k 179:5.3</a>. </li>
  <li id="fn4"><a href="#cite4">↑</a> 11:23-27 <i>Sakramentin kultti</i>: <a href="/fi/The_Urantia_Book/89#p9_4">U-k 89:9.4</a>. </li>
  <li id="fn5"><a href="#cite5">↑</a> 11:24-26 <i>Muistamisateria</i>: <a href="/fi/The_Urantia_Book/179#p5_9">U-k 179:5.9</a>. </li>
  <li id="fn6"><a href="#cite6">↑</a> 11:24c,25c <i>Muistele Jeesuksen elämää</i>: <a href="/fi/The_Urantia_Book/179#p5_7">U-k 179:5.7</a>. </li>
  <li id="fn7"><a href="#cite7">↑</a> 11:25-26 <i>Siunausmalja</i>: <a href="/fi/The_Urantia_Book/179#p5_1">U-k 179:5.1</a>. </li>
</ol>
</div>
