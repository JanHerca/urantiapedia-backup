<!--
title: Ensimmäinen kirje korinttilaisille - Luku 7
description: 
published: true
date: 2023-11-8T20:28:17Z
tags: bible, bible—1 corinthians
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/1_Corinthians/6">
          <span class="mdi mdi-arrow-left-drop-circle"></span><span class="pl-2">Ensimmäinen kirje korinttilaisille - Luku 6</span>
        </a>
        </td>
        <td>
        <a href="/fi/Bible/1_Corinthians/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/1_Corinthians/8">
          <span class="pr-2">Ensimmäinen kirje korinttilaisille - Luku 8</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Mutta mitä siihen tulee, mistä kirjoititte, niin hyvä on miehelle olla naiseen ryhtymättä; <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  mutta haureuden syntien välttämiseksi olkoon kullakin miehellä oma vaimonsa, ja kullakin naisella aviomiehensä. <sup id="cite2"><a href="#fn2">[2]</a></sup></p>
<p id="v3"><sup><small>3</small></sup>  Täyttäköön mies velvollisuutensa vaimoansa kohtaan, ja samoin vaimo miestänsä kohtaan. </p>
<p id="v4"><sup><small>4</small></sup>  Vaimon ruumis ei ole hänen omassa, vaan hänen miehensä vallassa; samoin ei miehenkään ruumis ole hänen omassa, vaan vaimon vallassa. </p>
<p id="v5"><sup><small>5</small></sup>  Älkää vetäytykö pois toisistanne, paitsi ehkä keskinäisestä sopimuksesta joksikin ajaksi, niin että olisitte vapaat rukoukseen ja sitten taas tulisitte yhteen, ettei saatana teitä kiusaisi teidän hillittömyytenne tähden. </p>
<p id="v6"><sup><small>6</small></sup>  Mutta tämän minä sanon myönnytyksenä, en käskynä. <sup id="cite3"><a href="#fn3">[3]</a></sup></p>
<p id="v7"><sup><small>7</small></sup>  Soisin kaikkien ihmisten olevan niinkuin minäkin; mutta kullakin on oma lahjansa Jumalalta, yhdellä yksi, toisella toinen. <sup id="cite4"><a href="#fn4">[4]</a></sup></p>
<p id="v8"><sup><small>8</small></sup>  Naimattomille ja leskille minä taas sanon: heille on hyvä, jos pysyvät sellaisina kuin minäkin; <sup id="cite5"><a href="#fn5">[5]</a></sup></p>
<p id="v9"><sup><small>9</small></sup>  mutta jos eivät voi itseään hillitä, niin menkööt naimisiin; sillä parempi on naida kuin palaa. </p>
<p id="v10"><sup><small>10</small></sup>  Mutta naimisissa oleville minä julistan, en kuitenkaan minä, vaan Herra, ettei vaimo saa erota miehestään; </p>
<p id="v11"><sup><small>11</small></sup>  mutta jos hän eroaa, niin pysyköön naimatonna tai sopikoon miehensä kanssa; eikä mies saa hyljätä vaimoansa. </p>
<p id="v12"><sup><small>12</small></sup>  Mutta muille sanon minä, eikä Herra: jos jollakin veljellä on vaimo, joka ei usko, ja tämä suostuu asumaan hänen kanssaan, niin älköön mies häntä hyljätkö; </p>
<p id="v13"><sup><small>13</small></sup>  samoin älköön vaimokaan, jos hänellä on mies, joka ei usko, ja tämä suostuu asumaan hänen kanssaan, hyljätkö miestänsä. </p>
<p id="v14"><sup><small>14</small></sup>  Sillä mies, joka ei usko, on pyhitetty vaimonsa kautta, ja vaimo, joka ei usko, on pyhitetty miehensä, uskonveljen, kautta; muutoinhan teidän lapsenne olisivat saastaisia, mutta nyt he ovat pyhiä. </p>
<p id="v15"><sup><small>15</small></sup>  Mutta jos se, joka ei usko, eroaa, niin erotkoon; veli ja sisar eivät ole semmoisissa tapauksissa orjuutetut; sillä rauhaan on Jumala teidät kutsunut. </p>
<p id="v16"><sup><small>16</small></sup>  Sillä mistä tiedät, vaimo, voitko pelastaa miehesi? Tai mistä tiedät, mies, voitko pelastaa vaimosi? </p>
<p id="v17"><sup><small>17</small></sup>  Vaeltakoon vain kukin sen mukaan, kuin Herra on hänelle hänen osansa antanut, ja siinä asemassa, missä hänet Jumala on kutsunut; näin minä säädän kaikissa seurakunnissa. </p>
<p id="v18"><sup><small>18</small></sup>  Jos joku on kutsuttu ympärileikattuna, älköön hän pyrkikö ympärileikkaamattomaksi; jos joku on kutsuttu ympärileikkaamatonna, älköön ympärileikkauttako itseään. </p>
<p id="v19"><sup><small>19</small></sup>  Ei ympärileikkaus ole mitään, eikä ympärileikkaamattomuus ole mitään, vaan Jumalan käskyjen pitäminen. </p>
<p id="v20"><sup><small>20</small></sup>  Pysyköön kukin siinä asemassa, missä hänet on kutsuttu. </p>
<p id="v21"><sup><small>21</small></sup>  Jos olet kutsuttu orjana, älä siitä murehdi; mutta vaikka voisitkin päästä vapaaksi, niin ole ennemmin siinä osassasi. </p>
<p id="v22"><sup><small>22</small></sup>  Sillä joka orjana on kutsuttu Herrassa, on Herran vapaa; samoin vapaana kutsuttu on Kristuksen orja. </p>
<p id="v23"><sup><small>23</small></sup>  Te olette kalliisti ostetut; älkää olko ihmisten orjia. </p>
<p id="v24"><sup><small>24</small></sup>  Pysyköön kukin, veljet, Jumalan edessä siinä asemassa, missä hänet on kutsuttu. </p>
<p id="v25"><sup><small>25</small></sup>  Mutta neitsyistä minulla ei ole Herran käskyä, vaan minä sanon ajatukseni niinkuin se, joka on Herralta saanut sen laupeuden, että hän on luotettava. </p>
<p id="v26"><sup><small>26</small></sup>  Olen siis sitä mieltä, että lähestyvän ahdingon tähden jokaisen on hyvä pysyä entisellään. </p>
<p id="v27"><sup><small>27</small></sup>  Jos olet sidottu vaimoon, älä pyydä eroa; jos et ole sidottu vaimoon, älä pyydä itsellesi vaimoa. </p>
<p id="v28"><sup><small>28</small></sup>  Mutta jos menetkin naimisiin, et syntiä tee; ja jos neitsyt menee naimisiin, ei hänkään tee syntiä; mutta ne, jotka niin tekevät, joutuvat kärsimään ruumiillista vaivaa, ja siitä minä tahtoisin teidät säästää. </p>
<p id="v29"><sup><small>29</small></sup>  Mutta sen minä sanon, veljet: aika on lyhyt; olkoot tästedes nekin, joilla on vaimot, niinkuin ei heillä niitä olisikaan, </p>
<p id="v30"><sup><small>30</small></sup>  ja ne, jotka itkevät, niinkuin eivät itkisi, ja ne, jotka iloitsevat, niinkuin eivät iloitsisi, ja ne, jotka ostavat, niinkuin eivät saisi omanansa pitää, </p>
<p id="v31"><sup><small>31</small></sup>  ja ne, jotka tätä maailmaa hyödyksensä käyttävät, niinkuin eivät sitä käyttäisi; sillä tämän maailman muoto on katoamassa. </p>
<p id="v32"><sup><small>32</small></sup>  Soisin, ettei teillä olisi huolia. Naimaton mies huolehtii siitä, mikä on Herran, kuinka olisi Herralle mieliksi; </p>
<p id="v33"><sup><small>33</small></sup>  mutta nainut huolehtii maailmallisista, kuinka olisi vaimolleen mieliksi, </p>
<p id="v34"><sup><small>34</small></sup>  ja hänen harrastuksensa käy kahtaanne. Samoin vaimo, jolla ei enää ole miestä, ja neitsyt huolehtivat siitä, mikä on Herran, että olisivat pyhät sekä ruumiin että hengen puolesta; mutta naimisissa oleva huolehtii maailmallisista, kuinka olisi mieliksi miehellensä. </p>
<p id="v35"><sup><small>35</small></sup>  Tämän minä sanon teidän omaksi hyödyksenne, en pannakseni kytkyttä kaulaanne, vaan sitä varten, että eläisitte säädyllisesti ja häiriytymättä pysyisitte Herrassa. </p>
<p id="v36"><sup><small>36</small></sup>  Mutta jos joku arvelee tekevänsä väärin tytärtänsä kohtaan, joka on täydessä naima-iässä, ja jos kerran sen pitää tapahtua, niin tehköön, niinkuin tahtoo; ei hän syntiä tee: menkööt naimisiin. </p>
<p id="v37"><sup><small>37</small></sup>  Joka taas pysyy sydämessään lujana eikä ole minkään pakon alainen, vaan voi noudattaa omaa tahtoansa ja on sydämessään päättänyt pitää tyttärensä naimattomana, se tekee hyvin. </p>
<p id="v38"><sup><small>38</small></sup>  Siis, joka naittaa tyttärensä, tekee hyvin, ja joka ei naita, tekee paremmin. </p>
<p id="v39"><sup><small>39</small></sup>  Vaimo on sidottu, niin kauan kuin hänen miehensä elää, mutta jos mies kuolee, on hän vapaa menemään naimisiin, kenen kanssa tahtoo, kunhan se vain tapahtuu Herrassa. </p>
<p id="v40"><sup><small>40</small></sup>  Mutta hän on onnellisempi, jos pysyy entisellään; se on minun mielipiteeni, ja minä luulen, että minullakin on Jumalan Henki. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/1_Corinthians/6">
          <span class="mdi mdi-arrow-left-drop-circle"></span><span class="pl-2">Ensimmäinen kirje korinttilaisille - Luku 6</span>
        </a>
        </td>
        <td>
        <a href="/fi/Bible/1_Corinthians/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/1_Corinthians/8">
          <span class="pr-2">Ensimmäinen kirje korinttilaisille - Luku 8</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 7:1 <i>Mies ei saa koskea naiseen</i>: <a href="/fi/The_Urantia_Book/89#p3_6">U-k 89:3.6</a>. </li>
  <li id="fn2"><a href="#cite2">↑</a> 7:2,9 <i>Avioliitto, pienempi paha</i>: <a href="/fi/The_Urantia_Book/89#p3_6">U-k 89:3.6</a>. </li>
  <li id="fn3"><a href="#cite3">↑</a> 7:6 <i>Paavali puhuu luvalla</i>: <a href="/fi/The_Urantia_Book/89#p3_6">U-k 89:3.6</a>. </li>
  <li id="fn4"><a href="#cite4">↑</a> 7:7 <i>Paavali olisivat kaikki ihmiset kuten hän</i>: <a href="/fi/The_Urantia_Book/89#p3_6">U-k 89:3.6</a>. </li>
  <li id="fn5"><a href="#cite5">↑</a> 7:8 <i>Hyvä sinkuille ja leskille</i>: <a href="/fi/The_Urantia_Book/89#p3_6">U-k 89:3.6</a>. </li>
</ol>
</div>
