<!--
title: Ensimmäinen kirje korinttilaisille - Luku 14
description: 
published: true
date: 2022-10-6T10:23:21Z
tags: bible, bible—1 corinthians
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td><a href="/fi/Bible/1_Corinthians/13">Ensimmäinen kirje korinttilaisille - Luku 13</a></td>
        <td><a href="/fi/Bible/1_Corinthians/Index">Indeksi</a></td>
        <td><a href="/fi/Bible/1_Corinthians/15">Ensimmäinen kirje korinttilaisille - Luku 15</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Tavoitelkaa rakkautta ja pyrkikää saamaan hengellisiä lahjoja, mutta varsinkin profetoimisen lahjaa. </p>
<p id="v2"><sup><small>2</small></sup>  Sillä kielillä puhuva ei puhu ihmisille, vaan Jumalalle; ei häntä näet kukaan ymmärrä, sillä hän puhuu salaisuuksia hengessä. </p>
<p id="v3"><sup><small>3</small></sup>  Mutta profetoiva puhuu ihmisille rakennukseksi ja kehoitukseksi ja lohdutukseksi. </p>
<p id="v4"><sup><small>4</small></sup>  Kielillä puhuva rakentaa itseään, mutta profetoiva rakentaa seurakuntaa. </p>
<p id="v5"><sup><small>5</small></sup>  Soisin teidän kaikkien puhuvan kielillä, mutta vielä mieluummin soisin teidän profetoivan; sillä profetoiva on suurempi kuin kielillä puhuva, ellei tämä samalla selitä, niin että seurakunta siitä rakentuu. </p>
<p id="v6"><sup><small>6</small></sup>  Jos minä nyt, veljet, tulisin luoksenne kielillä puhuen, mitä minä teitä sillä hyödyttäisin, ellen puhuisi teille ilmestyksen tai tiedon tai profetian tai opetuksen sanoja? </p>
<p id="v7"><sup><small>7</small></sup>  Niinhän on elottomain soittimienkin laita, huilujen tai kitarain: kuinka tiedetään, mitä huilulla tai kitaralla soitetaan, elleivät ne soi toisistaan erottuvin sävelin? </p>
<p id="v8"><sup><small>8</small></sup>  Niinikään, jos pasuna antaa epäselvän äänen, kuka silloin valmistautuu taisteluun? </p>
<p id="v9"><sup><small>9</small></sup>  Samoin tekin: jos ette kielellänne saa esiin selvää puhetta, kuinka voidaan sellainen puhe ymmärtää? Tehän puhutte silloin tuuleen. </p>
<p id="v10"><sup><small>10</small></sup>  Maailmassa on, kuka tietää, kuinka monta eri kieltä, mutta ei ainoatakaan, jonka äänet eivät ole ymmärrettävissä. </p>
<p id="v11"><sup><small>11</small></sup>  Mutta jos en tiedä sanojen merkitystä, olen minä puhujalle muukalainen, ja puhuja on minulle muukalainen. </p>
<p id="v12"><sup><small>12</small></sup>  Samoin tekin, koska tavoittelette henkilahjoja, niin pyrkikää seurakunnan rakennukseksi saamaan niitä runsaasti. </p>
<p id="v13"><sup><small>13</small></sup>  Sentähden rukoilkoon se, joka kielillä puhuu, että hän taitaisi selittää. </p>
<p id="v14"><sup><small>14</small></sup>  Sillä jos minä rukoilen kielillä puhuen, niin minun henkeni kyllä rukoilee, mutta ymmärrykseni on hedelmätön. <sup id="cite1"><a href="#fn1">[1]</a></sup></p>
<p id="v15"><sup><small>15</small></sup>  Kuinka siis on? Minun on rukoiltava hengelläni, mutta minun on rukoiltava myöskin ymmärrykselläni; minun on veisattava kiitosta hengelläni, mutta minun on veisattava myöskin ymmärrykselläni. </p>
<p id="v16"><sup><small>16</small></sup>  Sillä jos ylistät Jumalaa hengessä, kuinka oppimattoman paikalla istuva saattaa sanoa "amen" sinun kiitokseesi? Eihän hän ymmärrä, mitä sanot. </p>
<p id="v17"><sup><small>17</small></sup>  Sinä kyllä kiität hyvin, mutta toinen ei siitä rakennu. </p>
<p id="v18"><sup><small>18</small></sup>  Minä kiitän Jumalaa, että puhun kielillä enemmän kuin teistä kukaan; </p>
<p id="v19"><sup><small>19</small></sup>  mutta seurakunnassa tahdon mieluummin puhua viisi sanaa ymmärrykselläni, opettaakseni muitakin, kuin kymmenentuhatta sanaa kielillä. <sup id="cite2"><a href="#fn2">[2]</a></sup></p>
<p id="v20"><sup><small>20</small></sup>  Veljet, älkää olko lapsia ymmärrykseltänne, vaan pahuudessa olkaa lapsia; mutta ymmärrykseltä olkaa täysi-ikäisiä. </p>
<p id="v21"><sup><small>21</small></sup>  Laissa on kirjoitettuna: "Vieraskielisten kautta ja muukalaisten huulilla minä olen puhuva tälle kansalle, eivätkä he sittenkään minua kuule, sanoo Herra". </p>
<p id="v22"><sup><small>22</small></sup>  Kielet eivät siis ole merkiksi uskoville, vaan niille, jotka eivät usko; mutta profetoiminen ei ole merkiksi uskottomille, vaan uskoville. </p>
<p id="v23"><sup><small>23</small></sup>  Jos nyt koko seurakunta kokoontuisi yhteen ja kaikki siellä puhuisivat kielillä ja sinne tulisi opetuksesta tai uskosta osattomia, eivätkö he sanoisi teidän olevan järjiltänne? </p>
<p id="v24"><sup><small>24</small></sup>  Mutta jos kaikki profetoisivat ja joku uskosta tai opetuksesta osaton tulisi sisään, niin kaikki paljastaisivat hänet ja kaikki langettaisivat hänestä tuomion, </p>
<p id="v25"><sup><small>25</small></sup>  hänen sydämensä salaisuudet tulisivat ilmi, ja niin hän kasvoilleen langeten rukoilisi Jumalaa ja julistaisi, että Jumala totisesti on teissä. </p>
<p id="v26"><sup><small>26</small></sup>  Kuinka siis on, veljet? Kun tulette yhteen, on jokaisella jotakin annettavaa: millä on virsi, millä opetus, millä ilmestys, mikä puhuu kielillä, mikä selittää; kaikki tapahtukoon rakennukseksi. </p>
<p id="v27"><sup><small>27</small></sup>  Jos kielillä puhutaan, niin puhukoon kullakin kertaa vain kaksi tai enintään kolme, ja yksi kerrallaan, ja yksi selittäköön; </p>
<p id="v28"><sup><small>28</small></sup>  mutta jos ei ole selittäjää, niin olkoot vaiti seurakunnassa ja puhukoot itselleen ja Jumalalle. </p>
<p id="v29"><sup><small>29</small></sup>  Profeetoista saakoon kaksi tai kolme puhua, ja muut arvostelkoot; </p>
<p id="v30"><sup><small>30</small></sup>  mutta jos joku toinen siinä istuva saa ilmestyksen, vaietkoon ensimmäinen. </p>
<p id="v31"><sup><small>31</small></sup>  Sillä te saatatte kaikki profetoida, toinen toisenne jälkeen, että kaikki saisivat opetusta ja kaikki kehoitusta. </p>
<p id="v32"><sup><small>32</small></sup>  Ja profeettain henget ovat profeetoille alamaiset; </p>
<p id="v33"><sup><small>33</small></sup>  sillä ei Jumala ole epäjärjestyksen, vaan rauhan Jumala. Niinkuin kaikissa pyhien seurakunnissa, <sup id="cite3"><a href="#fn3">[3]</a></sup></p>
<p id="v34"><sup><small>34</small></sup>  olkoot vaimot vaiti teidänkin seurakunnankokouksissanne, sillä heidän ei ole lupa puhua, vaan olkoot alamaisia, niinkuin lakikin sanoo. <sup id="cite4"><a href="#fn4">[4]</a></sup> <sup id="cite5"><a href="#fn5">[5]</a></sup></p>
<p id="v35"><sup><small>35</small></sup>  Mutta jos he tahtovat tietoa jostakin, niin kysykööt kotonaan omilta miehiltään, sillä häpeällistä on naisen puhua seurakunnassa. </p>
<p id="v36"><sup><small>36</small></sup>  Vai teistäkö Jumalan sana on lähtenyt? Vai ainoastaan teidänkö tykönne se on tullut? </p>
<p id="v37"><sup><small>37</small></sup>  Jos joku luulee olevansa profeetta tai hengellinen, niin tietäköön, että mitä minä kirjoitan teille, se on Herran käsky. </p>
<p id="v38"><sup><small>38</small></sup>  Mutta jos joku ei sitä ymmärrä, niin olkoon ymmärtämättä. </p>
<p id="v39"><sup><small>39</small></sup>  Sentähden, veljeni, harrastakaa profetoimista älkääkä estäkö kielillä puhumasta. </p>
<p id="v40"><sup><small>40</small></sup>  Mutta kaikki tapahtukoon säädyllisesti ja järjestyksessä. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fi/Bible/1_Corinthians/13">Ensimmäinen kirje korinttilaisille - Luku 13</a></td>
        <td><a href="/fi/Bible/1_Corinthians/Index">Indeksi</a></td>
        <td><a href="/fi/Bible/1_Corinthians/15">Ensimmäinen kirje korinttilaisille - Luku 15</a></td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 14:14-19 <i>Rukoile hengessä</i>: <a href="/fi/The_Urantia_Book/168#p4_9">U-k 168:4.9</a>. </li>
  <li id="fn2"><a href="#cite2">↑</a> 14:19 <i>Ole ymmärtäväinen ihmisiä kohtaan</i>: <a href="/fi/The_Urantia_Book/26#p11_4">U-k 26:11.4</a>. </li>
  <li id="fn3"><a href="#cite3">↑</a> 14:33 <i>Pysyvä rauha</i>: <a href="/fi/The_Urantia_Book/5#p4_2">U-k 5:4.2</a>. </li>
  <li id="fn4"><a href="#cite4">↑</a> 14:34 <i>Naisten puolueellisuus</i>: <a href="/fi/The_Urantia_Book/82#p2_5">U-k 82:2.5</a>. </li>
  <li id="fn5"><a href="#cite5">↑</a> 14:34-35 <i>Paavalin näkemys naisista</i>: <a href="/fi/The_Urantia_Book/150#p1_3">U-k 150:1.3</a>. </li>
</ol>
</div>
