<!--
title: Ensimmäinen kirje tessalonikalaisille - Luku 4
description: 
published: true
date: 2023-11-8T20:28:17Z
tags: bible, bible—1 thessalonians
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/1_Thessalonians/3">
          <span class="mdi mdi-arrow-left-drop-circle"></span><span class="pl-2">Ensimmäinen kirje tessalonikalaisille - Luku 3</span>
        </a>
        </td>
        <td>
        <a href="/fi/Bible/1_Thessalonians/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/1_Thessalonians/5">
          <span class="pr-2">Ensimmäinen kirje tessalonikalaisille - Luku 5</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Sitten vielä, veljet, me pyydämme teitä ja kehoitamme Herrassa Jeesuksessa, että te, niinkuin olette meiltä oppineet, miten teidän tulee vaeltaa ja olla Jumalalle otolliset, niinkuin vaellattekin, siinä yhä enemmän varttuisitte. </p>
<p id="v2"><sup><small>2</small></sup>  Tiedättehän, mitkä käskyt me olemme Herran Jeesuksen kautta teille antaneet. </p>
<p id="v3"><sup><small>3</small></sup>  Sillä tämä on Jumalan tahto, teidän pyhityksenne, että kartatte haureutta, </p>
<p id="v4"><sup><small>4</small></sup>  että kukin teistä tietää ottaa oman vaimon pyhyydessä ja kunniassa, </p>
<p id="v5"><sup><small>5</small></sup>  ei himon kiihkossa niinkuin pakanat, jotka eivät Jumalaa tunne; </p>
<p id="v6"><sup><small>6</small></sup>  ettei kukaan sorra veljeänsä eikä tuota hänelle vahinkoa missään asiassa, sillä Herra on kaiken tämän kostaja, niinkuin myös ennen olemme teille sanoneet ja todistaneet. </p>
<p id="v7"><sup><small>7</small></sup>  Sillä ei Jumala ole kutsunut meitä saastaisuuteen, vaan pyhitykseen. </p>
<p id="v8"><sup><small>8</small></sup>  Sentähden, joka nämä hylkää, ei hylkää ihmistä, vaan Jumalan, joka myös antaa Pyhän Henkensä teihin. </p>
<p id="v9"><sup><small>9</small></sup>  Veljellisestä rakkaudesta ei ole tarvis teille kirjoittaa; sillä itse te olette Jumalalta oppineet rakastamaan toisianne; <sup id="cite1"><a href="#fn1">[1]</a></sup></p>
<p id="v10"><sup><small>10</small></sup>  niin te myös teette kaikkia veljiä kohtaan koko Makedoniassa. Mutta me kehoitamme teitä, veljet, siinä varttumaan yhä enemmän </p>
<p id="v11"><sup><small>11</small></sup>  ja katsomaan kunniaksenne, että elätte hiljaisuudessa ja toimitatte omia tehtäviänne ja teette työtä käsillänne, niinkuin olemme teitä käskeneet, </p>
<p id="v12"><sup><small>12</small></sup>  että vaelluksessanne olisitte säädylliset ulkopuolella olevia kohtaan ettekä olisi kenenkään avun tarpeessa. </p>
<p id="v13"><sup><small>13</small></sup>  Mutta me emme tahdo pitää teitä, veljet, tietämättöminä siitä, kuinka poisnukkuneiden on, ettette murehtisi niinkuin muut, joilla ei toivoa ole. </p>
<p id="v14"><sup><small>14</small></sup>  Sillä jos uskomme, että Jeesus on kuollut ja noussut ylös, niin samoin on Jumala Jeesuksen kautta myös tuova poisnukkuneet esiin yhdessä hänen kanssaan. </p>
<p id="v15"><sup><small>15</small></sup>  Sillä sen me sanomme teille Herran sanana, että me, jotka olemme elossa, jotka jäämme tänne Herran tulemukseen, emme suinkaan ehdi ennen niitä, jotka ovat nukkuneet. </p>
<p id="v16"><sup><small>16</small></sup>  Sillä itse Herra on tuleva alas taivaasta käskyhuudon, ylienkelin äänen ja Jumalan pasunan kuuluessa, ja Kristuksessa kuolleet nousevat ylös ensin; <sup id="cite2"><a href="#fn2">[2]</a></sup></p>
<p id="v17"><sup><small>17</small></sup>  sitten meidät, jotka olemme elossa, jotka olemme jääneet tänne, temmataan yhdessä heidän kanssaan pilvissä Herraa vastaan yläilmoihin; ja niin me saamme aina olla Herran kanssa. </p>
<p id="v18"><sup><small>18</small></sup>  Niin lohduttakaa siis toisianne näillä sanoilla. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/1_Thessalonians/3">
          <span class="mdi mdi-arrow-left-drop-circle"></span><span class="pl-2">Ensimmäinen kirje tessalonikalaisille - Luku 3</span>
        </a>
        </td>
        <td>
        <a href="/fi/Bible/1_Thessalonians/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/1_Thessalonians/5">
          <span class="pr-2">Ensimmäinen kirje tessalonikalaisille - Luku 5</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 4:9 <i>Rakastakaa toisianne</i>: <a href="/fi/The_Urantia_Book/193#p3_2">U-k 193:3.2</a>.  <i>Rakastakaa toisianne</i>: <a href="/fi/The_Urantia_Book/178#p1_17">U-k 178:1.17</a>.  <i>Hengen opettama</i>: <a href="/fi/The_Urantia_Book/156#p5_2">U-k 156:5.2</a>.  <i>Rakastakaa toisianne</i>: <a href="/fi/The_Urantia_Book/103#p5_2">U-k 103:5.2</a>.  <i>Rakastakaa toisianne</i>: <a href="/fi/The_Urantia_Book/191#p4_3">U-k 191:4.3</a>.  <i>Rakastakaa toisianne</i>: <a href="/fi/The_Urantia_Book/181#p2_4">U-k 181:2.4</a>.  <i>Rakastamalla lähimmäisiä</i>: <a href="/fi/The_Urantia_Book/110#p3_9">U-k 110:3.9</a>.  <i>Kaikki ihmiset ovat veljiä</i>: <a href="/fi/The_Urantia_Book/131#p10_4">U-k 131:10.4</a>. </li>
  <li id="fn2"><a href="#cite2">↑</a> 4:16 <i>Arkkienkelin ääni</i>: <a href="/fi/The_Urantia_Book/37#p3_6">U-k 37:3.6</a>. </li>
</ol>
</div>
