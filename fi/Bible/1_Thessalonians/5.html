<!--
title: Ensimmäinen kirje tessalonikalaisille - Luku 5
description: 
published: true
date: 2022-8-14T17:23:51Z
tags: 
editor: ckeditor
dateCreated: 2022-8-14T17:23:51Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/fi/Bible/1_Thessalonians/4">Ensimmäinen kirje tessalonikalaisille - Luku 4</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/fi/Bible/1_Thessalonians/Index">Indeksi</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"> </td>
      </tr>
    </tbody>
  </table>
</figure>
<p id="v1"><sup><small>1</small></sup>  Mutta aikakausista ja määrähetkistä ei teille, veljet, ole tarvis kirjoittaa; </p>
<p id="v2"><sup><small>2</small></sup>  sillä itse te varsin hyvin tiedätte, että Herran päivä tulee niinkuin varas yöllä. </p>
<p id="v3"><sup><small>3</small></sup>  Kun he sanovat: "Nyt on rauha, ei hätää mitään", silloin yllättää heidät yhtäkkiä turmio, niinkuin synnytyskipu raskaan vaimon, eivätkä he pääse pakoon. </p>
<p id="v4"><sup><small>4</small></sup>  Mutta te, veljet, ette ole pimeydessä, niin että se päivä voisi yllättää teidät niinkuin varas; </p>
<p id="v5"><sup><small>5</small></sup>  sillä kaikki te olette valkeuden lapsia ja päivän lapsia; me emme ole yön emmekä pimeyden lapsia. <sup id="cite1"><a href="#fn1">[1]</a></sup></p>
<p id="v6"><sup><small>6</small></sup>  Älkäämme siis nukkuko niinkuin muut, vaan valvokaamme ja olkaamme raittiit. </p>
<p id="v7"><sup><small>7</small></sup>  Sillä ne, jotka nukkuvat, ne yöllä nukkuvat, ja jotka juovat itsensä juovuksiin, ne yöllä juovuksissa ovat. </p>
<p id="v8"><sup><small>8</small></sup>  Mutta me, jotka olemme päivän lapsia, olkaamme raittiit, ja olkoon pukunamme uskon ja rakkauden haarniska ja kypärinämme pelastuksen toivo. </p>
<p id="v9"><sup><small>9</small></sup>  Sillä ei Jumala ole määrännyt meitä vihaan, vaan saamaan pelastuksen Herramme Jeesuksen Kristuksen kautta, <sup id="cite2"><a href="#fn2">[2]</a></sup></p>
<p id="v10"><sup><small>10</small></sup>  joka on kuollut meidän edestämme, että me, valvoimmepa tai nukuimme, eläisimme yhdessä hänen kanssaan. </p>
<p id="v11"><sup><small>11</small></sup>  Sentähden kehoittakaa toisianne ja rakentakaa toinen toistanne, niinkuin teettekin. </p>
<p id="v12"><sup><small>12</small></sup>  Mutta me pyydämme teitä, veljet, antamaan tunnustuksenne niille, jotka tekevät työtä teidän keskuudessanne ja ovat teidän johtajanne Herrassa ja neuvovat teitä, </p>
<p id="v13"><sup><small>13</small></sup>  sekä pitämään heitä erinomaisen rakkaina heidän työnsä tähden. Eläkää rauhassa keskenänne. </p>
<p id="v14"><sup><small>14</small></sup>  Me kehoitamme teitä, veljet: nuhdelkaa kurittomia, rohkaiskaa alakuloisia, holhotkaa heikkoja, olkaa pitkämieliset kaikkia kohtaan. </p>
<p id="v15"><sup><small>15</small></sup>  Katsokaa, ettei kukaan kosta kenellekään pahaa pahalla, vaan pyrkikää aina tekemään hyvää toinen toisellenne ja kaikille. <sup id="cite3"><a href="#fn3">[3]</a></sup></p>
<p id="v16"><sup><small>16</small></sup>  Olkaa aina iloiset. </p>
<p id="v17"><sup><small>17</small></sup>  Rukoilkaa lakkaamatta. </p>
<p id="v18"><sup><small>18</small></sup>  Kiittäkää joka tilassa. Sillä se on Jumalan tahto teihin nähden Kristuksessa Jeesuksessa. <sup id="cite4"><a href="#fn4">[4]</a></sup></p>
<p id="v19"><sup><small>19</small></sup>  Henkeä älkää sammuttako, </p>
<p id="v20"><sup><small>20</small></sup>  profetoimista älkää halveksuko, </p>
<p id="v21"><sup><small>21</small></sup>  mutta koetelkaa kaikki, pitäkää se, mikä hyvää on; <sup id="cite5"><a href="#fn5">[5]</a></sup></p>
<p id="v22"><sup><small>22</small></sup>  karttakaa kaikenkaltaista pahaa. </p>
<p id="v23"><sup><small>23</small></sup>  Mutta itse rauhan Jumala pyhittäköön teidät kokonansa, ja säilyköön koko teidän henkenne ja sielunne ja ruumiinne nuhteettomana meidän Herramme Jeesuksen Kristuksen tulemukseen. <sup id="cite6"><a href="#fn6">[6]</a></sup></p>
<p id="v24"><sup><small>24</small></sup>  Hän, joka teitä kutsuu, on uskollinen, ja hän on sen myös tekevä. </p>
<p id="v25"><sup><small>25</small></sup>  Veljet, rukoilkaa meidän edestämme. </p>
<p id="v26"><sup><small>26</small></sup>  Tervehtikää kaikkia veljiä pyhällä suunannolla. <sup id="cite7"><a href="#fn7">[7]</a></sup></p>
<p id="v27"><sup><small>27</small></sup>  Minä vannotan teitä Herran kautta, että luetatte tämän kirjeen kaikille veljille. </p>
<p id="v28"><sup><small>28</small></sup>  Meidän Herramme Jeesuksen Kristuksen armo olkoon teidän kanssanne. </p>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 5:5 <i>Valon lapset</i>: <a href="/fi/The_Urantia_Book/178#p3_4">U-k 178:3.4</a>.  <i>Valon lapset</i>: <a href="/fi/The_Urantia_Book/193#p0_3">U-k 193:0.3</a>.  <i>Valon lapset</i>: <a href="/fi/The_Urantia_Book/147#p7_2">U-k 147:7.2</a>.  <i>Valon lapset</i>: <a href="/fi/The_Urantia_Book/181#p1_2">U-k 181:1.2</a>.  <i>Valon lapset</i>: <a href="/fi/The_Urantia_Book/180#p4_5">U-k 180:4.5</a>.  <i>”Valon lapset”</i>: <a href="/fi/The_Urantia_Book/120#p2_2">U-k 120:2.2</a>.  <i>Valon lapset</i>: <a href="/fi/The_Urantia_Book/191#p4_3">U-k 191:4.3</a>. </li>
  <li id="fn2"><a href="#cite2">↑</a> 5:9 <i>Jumalan pelastuksen evankeliumi</i>: <a href="/fi/The_Urantia_Book/190#p5_4">U-k 190:5.4</a>.  <i>Pelastuksen evankeliumi</i>: <a href="/fi/The_Urantia_Book/190#p4_1">U-k 190:4.1</a>. </li>
  <li id="fn3"><a href="#cite3">↑</a> 5:15 <i>Pahaa pahasta on turha kostaa</i>: <a href="/fi/The_Urantia_Book/140#p8_7">U-k 140:8.7</a>. </li>
  <li id="fn4"><a href="#cite4">↑</a> 5:18 <i>Kaikessa kiittäkää</i>: <a href="/fi/The_Urantia_Book/146#p2_15">U-k 146:2.15</a>. </li>
  <li id="fn5"><a href="#cite5">↑</a> 5:21 <i>Koetelkaa kaikki, valitkaa hyvä</i>: <a href="/fi/The_Urantia_Book/131#p10_7">U-k 131:10.7</a>. </li>
  <li id="fn6"><a href="#cite6">↑</a> 5:23 <i>Rauha Jumalan kanssa</i>: <a href="/fi/The_Urantia_Book/143#p2_6">U-k 143:2.6</a>. </li>
  <li id="fn7"><a href="#cite7">↑</a> 5:26 <i>Tervehdittiin pyhällä suudelmalla</i>: <a href="/fi/The_Urantia_Book/194#p4_7">U-k 194:4.7</a>. </li>
</ol>
</div>
