<!--
title: Ensimmäinen kirje tessalonikalaisille - Luku 2
description: 
published: true
date: 2022-10-6T10:23:21Z
tags: bible, bible—1 thessalonians
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td><a href="/fi/Bible/1_Thessalonians/1">Ensimmäinen kirje tessalonikalaisille - Luku 1</a></td>
        <td><a href="/fi/Bible/1_Thessalonians/Index">Indeksi</a></td>
        <td><a href="/fi/Bible/1_Thessalonians/3">Ensimmäinen kirje tessalonikalaisille - Luku 3</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Tiedättehän itsekin, veljet, ettei tulomme teidän tykönne ollut turha; </p>
<p id="v2"><sup><small>2</small></sup>  vaan, vaikka me ennen, niinkuin tiedätte, olimme kärsineet Filippissä ja meitä siellä oli pahoin pidelty, oli meillä kuitenkin Jumalassamme rohkeutta puhua teille Jumalan evankeliumia, suuressa kilvoituksessa. </p>
<p id="v3"><sup><small>3</small></sup>  Sillä meidän kehoituspuheemme ei lähde eksymyksestä eikä epäpuhtaasta mielestä eikä ole kavaluudessa puhuttua; </p>
<p id="v4"><sup><small>4</small></sup>  vaan niinkuin Jumala on katsonut meidän kelpaavan siihen, että meille uskottiin evankeliumi, niin me puhumme, emme, niinkuin tahtoisimme olla mieliksi ihmisille, vaan Jumalalle, joka koettelee meidän sydämemme. <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  Sillä me emme koskaan ole liikkuneet liehakoivin sanoin, sen te tiedätte, emmekä millään tekosyyllä voittoa ahnehtineet; Jumala on todistajamme, </p>
<p id="v6"><sup><small>6</small></sup>  emmekä ole etsineet kunniaa ihmisiltä, emme teiltä emmekä muilta, </p>
<p id="v7"><sup><small>7</small></sup>  vaikka me Kristuksen apostoleina olisimme voineet vaatia arvonantoa; vaan me olimme lempeät teidän keskuudessanne, niinkuin imettävä äiti, joka vaalii lapsiansa; </p>
<p id="v8"><sup><small>8</small></sup>  niin mekin, teitä hellien, halusimme antaa teille, ei ainoastaan Jumalan evankeliumia, vaan oman henkemmekin, sillä te olitte meille rakkaiksi tulleet. </p>
<p id="v9"><sup><small>9</small></sup>  Muistattehan, veljet, meidän työmme ja vaivamme: yöt ja päivät työtä tehden, ettemme ketään teistä rasittaisi, me julistimme teille Jumalan evankeliumia. </p>
<p id="v10"><sup><small>10</small></sup>  Te olette meidän todistajamme, ja Jumala, kuinka pyhät ja oikeamieliset ja nuhteettomat me olimme teitä kohtaan, jotka uskotte, </p>
<p id="v11"><sup><small>11</small></sup>  samoinkuin te tiedätte, kuinka me, niinkuin isä lapsiansa, kehoitimme itsekutakin teistä ja rohkaisimme teitä, </p>
<p id="v12"><sup><small>12</small></sup>  ja teroitimme teille, että teidän on vaeltaminen arvollisesti Jumalan edessä, joka kutsuu teitä valtakuntaansa ja kirkkauteensa. </p>
<p id="v13"><sup><small>13</small></sup>  Ja sentähden me myös lakkaamatta kiitämme Jumalaa siitä, että te, kun saitte meiltä kuulemanne Jumalan sanan, otitte sen vastaan, ette ihmisten sanana, vaan, niinkuin se totisesti on, Jumalan sanana, joka myös vaikuttaa teissä, jotka uskotte. </p>
<p id="v14"><sup><small>14</small></sup>  Sillä teistä, veljet, on tullut niiden Kristuksessa Jeesuksessa olevien Jumalan seurakuntain seuraajia, jotka ovat Juudeassa, sillä tekin olette kärsineet omilta kansalaisiltanne samaa kuin he juutalaisilta, </p>
<p id="v15"><sup><small>15</small></sup>  jotka tappoivat Herran Jeesuksenkin ja profeetat ja ovat vainonneet meitä, eivätkä ole Jumalalle otollisia, vaan ovat kaikkien ihmisten vihollisia, </p>
<p id="v16"><sup><small>16</small></sup>  kun estävät meitä puhumasta pakanoille heidän pelastumiseksensa. Näin he yhäti täyttävät syntiensä mittaa. Viha onkin jo saavuttanut heidät, viimeiseen määräänsä asti. </p>
<p id="v17"><sup><small>17</small></sup>  Mutta kun meidät nyt, veljet, on hetkeksi aikaa erotettu teistä, ulkonaisesti, ei sydämeltä, niin on meille tullut yhä suurempi halu päästä näkemään teidän kasvojanne. </p>
<p id="v18"><sup><small>18</small></sup>  Sentähden olemme tahtoneet tulla teidän tykönne, minä, Paavali, puolestani, en vain kerran, vaan kahdestikin, mutta saatana on meidät estänyt. </p>
<p id="v19"><sup><small>19</small></sup>  Sillä kuka on meidän toivomme tai ilomme tai meidän kerskauksemme kruunu? Ettekö myös te, meidän Herramme Jeesuksen edessä hänen tulemuksessaan? <sup id="cite2"><a href="#fn2">[2]</a></sup></p>
<p id="v20"><sup><small>20</small></sup>  Sillä te olette meidän kunniamme ja meidän ilomme. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fi/Bible/1_Thessalonians/1">Ensimmäinen kirje tessalonikalaisille - Luku 1</a></td>
        <td><a href="/fi/Bible/1_Thessalonians/Index">Indeksi</a></td>
        <td><a href="/fi/Bible/1_Thessalonians/3">Ensimmäinen kirje tessalonikalaisille - Luku 3</a></td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 2:4 <i>Jumala tuomitsee ihmisten sydämet</i>: <a href="/fi/The_Urantia_Book/140#p3_19">U-k 140:3.19</a>. </li>
  <li id="fn2"><a href="#cite2">↑</a> 2:19 <i>Minä olen kaiken elävän totuuden toivo</i>: <a href="/fi/The_Urantia_Book/182#p1_10">U-k 182:1.10</a>. </li>
</ol>
</div>
