<!--
title: Obadjan kirja - Luku 1
description: 
published: true
date: 2022-10-6T10:23:21Z
tags: bible, bible—obadiah
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td> </td>
        <td><a href="/fi/Bible/Obadiah/Index">Indeksi</a></td>
        <td> </td>
      </tr>
    </tbody>
  </table>
</figure>
<p id="v1"><sup><small>1</small></sup>  Obadjan näky. Herra, Herra sanoo Edomista näin: Me olemme kuulleet sanoman Herralta, ja sanansaattaja on lähetetty kansakuntiin: "Nouskaa, nouskaamme sotaan sitä vastaan!" </p>
<p id="v2"><sup><small>2</small></sup>  Katso, vähäiseksi minä teen sinut kansojen seassa, ylen halveksittu olet sinä oleva. </p>
<p id="v3"><sup><small>3</small></sup>  Sinun sydämesi ylpeys on pettänyt sinut, joka asut kallionrotkoissa, istut korkealla ja sanot sydämessäsi: "Kuka voi syöstä minut maahan?" </p>
<p id="v4"><sup><small>4</small></sup>  Vaikka tekisit pesäsi korkealle niinkuin kotka ja vaikka sen sija olisi tähtien välissä, minä syöksen sinut sieltä alas, sanoo Herra. </p>
<p id="v5"><sup><small>5</small></sup>  Jos varkaat tulisivat kimppuusi, jos yölliset rosvot, kuinka voisit tulla niin hävitetyksi: eivätkö he varastaisi vain sen, mitä tarvitsevat? Jos viininkorjaajat tulisivat luoksesi, eivätkö he jättäisi jälkikorjuuta? </p>
<p id="v6"><sup><small>6</small></sup>  Mutta kuinka onkaan Eesau läpikotaisin etsitty, hänen kätkönsä pengotut! </p>
<p id="v7"><sup><small>7</small></sup>  Sinut on ajettu rajalle asti, kaikki liittolaisesi ovat sinut pettäneet. Ystäväsi ovat vieneet sinusta voiton, ovat panneet taritsemasi leivän paulaksi sinun eteesi. - Ei ole hänessä taitoa. </p>
<p id="v8"><sup><small>8</small></sup>  Totisesti, sinä päivänä, sanoo Herra, minä lopetan viisaat Edomista ja taidon Eesaun vuorelta. </p>
<p id="v9"><sup><small>9</small></sup>  Ja sinun sankarisi, Teeman, kauhistuvat, niin että viimeinenkin mies häviää Eesaun vuorelta murhatöitten tähden. </p>
<p id="v10"><sup><small>10</small></sup>  Väkivallan tähden veljeäsi Jaakobia kohtaan peittää sinut häpeä, ja sinut hävitetään ikiajoiksi. </p>
<p id="v11"><sup><small>11</small></sup>  Sinä päivänä, jona sinäkin olit läsnä, päivänä, jona vieraat veivät pois hänen rikkautensa, jona muukalaiset tunkeutuivat sisään hänen porteistaan ja heittivät Jerusalemista arpaa, olit myöskin sinä niinkuin yksi heistä. </p>
<p id="v12"><sup><small>12</small></sup>  Mutta älä katso iloiten veljesi päivää, hänen onnettomuutensa päivää; älä ilku juutalaisia heidän turmionsa päivänä äläkä suullasi suurentele ahdistuksen päivänä. </p>
<p id="v13"><sup><small>13</small></sup>  Älä tunkeudu sisään minun kansani portista heidän hätäpäivänänsä. Älä katso iloiten, myös sinä, hänen onnettomuuttansa hänen hätäpäivänänsä. Älä ojenna kättäsi hänen rikkauteensa hänen hätäpäivänänsä. </p>
<p id="v14"><sup><small>14</small></sup>  Älä seiso tienhaarassa hävittämässä hänen pelastuneitansa. Älä luovuta hänen pakoonpäässeitänsä ahdistuksen päivänä. </p>
<p id="v15"><sup><small>15</small></sup>  Sillä lähellä on Herran päivä kaikkia pakanakansoja: Niinkuin sinä olet tehnyt, niin sinulle tehdään; kosto sinun teostasi kohtaa sinun omaa päätäsi. </p>
<p id="v16"><sup><small>16</small></sup>  Sillä niinkuin te olette juoneet minun pyhällä vuorellani, niin tulevat kaikki pakanakansat juomaan ainiaan: he juovat ja särpivät ja ovat, niinkuin ei heitä olisi ollutkaan. <sup id="cite1"><a href="#fn1">[1]</a></sup></p>
<p id="v17"><sup><small>17</small></sup>  Mutta Siionin vuorella saavat olla pelastuneet, ja se on oleva pyhä, ja Jaakobin heimo on perivä perintönsä. </p>
<p id="v18"><sup><small>18</small></sup>  Jaakobin heimo on oleva tuli ja Joosefin heimo liekki, mutta Eesaun heimo kuin olki, ja ne polttavat sen ja kuluttavat sen; eikä jää pakoonpäässyttä Eesaun heimosta. Sillä Herra on puhunut. </p>
<p id="v19"><sup><small>19</small></sup>  Ja he ottavat perinnöksensä Etelämaan ynnä Eesaun vuoren, Alankomaan ynnä filistealaiset; he ottavat perinnöksensä Efraimin maan ja Samarian maan, Benjaminin ynnä Gileadin. </p>
<p id="v20"><sup><small>20</small></sup>  Ja tästä väestä, israelilaisista, viedyt pakkosiirtolaiset ottavat perinnöksensä kanaanilaiset Sarpatiin asti. Ja Jerusalemin pakkosiirtolaiset, jotka ovat Sefaradissa, ottavat perinnöksensä Etelämaan kaupungit. </p>
<p id="v21"><sup><small>21</small></sup>  Pelastajat nousevat Siionin vuorelle tuomitsemaan Eesaun vuorta. Ja kuninkuus on oleva Herran. <sup id="cite2"><a href="#fn2">[2]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td> </td>
        <td><a href="/fi/Bible/Obadiah/Index">Indeksi</a></td>
        <td> </td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 1:16 <i>Kuolemanrangaistus rangaistuksena</i>: <a href="/fi/The_Urantia_Book/2#p3_4">U-k 2:3.4</a>.  <i>Tulee kuin ei olisi ollutkaan</i>: <a href="/fi/The_Urantia_Book/53#p9_7">U-k 53:9.7</a>. </li>
  <li id="fn2"><a href="#cite2">↑</a> 1:21 <i>Valtakunta tulevaisuuden toivona</i>: <a href="/fi/The_Urantia_Book/170#p1_3">U-k 170:1.3</a>. </li>
</ol>
</div>
