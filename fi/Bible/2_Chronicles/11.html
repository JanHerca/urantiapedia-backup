<!--
title: Toinen aikakirja - Luku 11
description: 
published: true
date: 2023-11-8T20:28:17Z
tags: bible, bible—2 chronicles
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/2_Chronicles/10">
          <span class="mdi mdi-arrow-left-drop-circle"></span><span class="pl-2">Toinen aikakirja - Luku 10</span>
        </a>
        </td>
        <td>
        <a href="/fi/Bible/2_Chronicles/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/2_Chronicles/12">
          <span class="pr-2">Toinen aikakirja - Luku 12</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Kun Rehabeam tuli Jerusalemiin, kokosi hän Juudan heimon ja Benjaminin, sata kahdeksankymmentä tuhatta sotakuntoista valiomiestä, sotimaan Israelia vastaan ja palauttamaan kuninkuutta Rehabeamille. </p>
<p id="v2"><sup><small>2</small></sup>  Mutta Jumalan miehelle Semajalle tuli tämä Herran sana: </p>
<p id="v3"><sup><small>3</small></sup>  "Sano Rehabeamille, Salomon pojalle, Juudan kuninkaalle, ja koko Israelille Juudassa ja Benjaminissa näin: </p>
<p id="v4"><sup><small>4</small></sup>  'Näin sanoo Herra: Älkää menkö sotimaan veljiänne vastaan. Palatkaa kukin kotiinne, sillä minä olen sallinut tämän tapahtua.'" Niin he kuulivat Herran sanoja, kääntyivät takaisin eivätkä menneet Jerobeamia vastaan. </p>
<p id="v5"><sup><small>5</small></sup>  Mutta Rehabeam asui Jerusalemissa ja linnoitti lujasti Juudan kaupunkeja. </p>
<p id="v6"><sup><small>6</small></sup>  Hän linnoitti Beetlehemin, Eetanin, Tekoan, </p>
<p id="v7"><sup><small>7</small></sup>  Beet-Suurin, Sookon, Adullamin, </p>
<p id="v8"><sup><small>8</small></sup>  Gatin, Maaresan, Siifin, </p>
<p id="v9"><sup><small>9</small></sup>  Adoraimin, Laakiin, Asekan, </p>
<p id="v10"><sup><small>10</small></sup>  Soran, Aijalonin ja Hebronin, jotka ovat Juudassa ja Benjaminissa; ne hän linnoitti lujiksi kaupungeiksi. </p>
<p id="v11"><sup><small>11</small></sup>  Hän varusti linnoitukset ja sijoitti niihin päämiehiä sekä muonavarastoja, öljyä ja viiniä </p>
<p id="v12"><sup><small>12</small></sup>  ja jokaiseen kaupunkiin kilpiä ja keihäitä; hän varusti ne hyvin lujasti. Ja Juuda ja Benjamin olivat hänen. </p>
<p id="v13"><sup><small>13</small></sup>  Ja papit ja leeviläiset, mitä koko Israelissa oli, tulivat kaikilta alueiltaan ja asettuivat palvelemaan häntä. </p>
<p id="v14"><sup><small>14</small></sup>  Sillä leeviläiset jättivät laidunmaansa ja perintömaansa ja lähtivät Juudaan ja Jerusalemiin, koska Jerobeam ja hänen poikansa olivat hyljänneet heidät, niin etteivät he saaneet pappeina palvella Herraa, </p>
<p id="v15"><sup><small>15</small></sup>  Jerobeam kun oli asettanut itselleen pappeja uhrikukkuloita varten ja metsänpeikkoja varten ja vasikoita varten, jotka hän oli teettänyt. </p>
<p id="v16"><sup><small>16</small></sup>  Ja heitä seurasivat kaikista Israelin sukukunnista Jerusalemiin ne, jotka sydämestään antautuivat etsimään Herraa, Israelin Jumalaa, uhratakseen Herralle, isiensä Jumalalle. </p>
<p id="v17"><sup><small>17</small></sup>  Näin he vahvistivat Juudan valtakuntaa ja tukivat Rehabeamia, Salomon poikaa, kolme vuotta; sillä he vaelsivat Daavidin ja Salomon teitä kolme vuotta. </p>
<p id="v18"><sup><small>18</small></sup>  Ja Rehabeam otti vaimokseen Mahlatin, joka oli Daavidin pojan Jerimotin ja Iisain pojan Eliabin tyttären Abihailin tytär. </p>
<p id="v19"><sup><small>19</small></sup>  Tämä synnytti hänelle pojat Jeuksen, Semarjan ja Saahamin. </p>
<p id="v20"><sup><small>20</small></sup>  Hänen jälkeensä hän nai Maakan, Absalomin tyttären, joka synnytti hänelle Abian, Attain, Siisan ja Selomitin. </p>
<p id="v21"><sup><small>21</small></sup>  Ja Rehabeam rakasti Maakaa, Absalomin tytärtä, enemmän kuin kaikkia muita vaimojaan ja sivuvaimojaan. Sillä hän oli ottanut kahdeksantoista vaimoa ja kuusikymmentä sivuvaimoa; ja hänelle syntyi kaksikymmentä kahdeksan poikaa ja kuusikymmentä tytärtä. </p>
<p id="v22"><sup><small>22</small></sup>  Ja Rehabeam asetti Abian, Maakan pojan, päämieheksi, ruhtinaaksi hänen veljiensä joukossa, sillä hän aikoi tehdä hänet kuninkaaksi. </p>
<p id="v23"><sup><small>23</small></sup>  Ja viisaasti hän jakoi kaikki Juudan ja Benjaminin maakunnat ja kaikki varustetut kaupungit kaikkien poikiensa kesken ja antoi heille runsaasti elintarpeita ja hankki heille paljon vaimoja. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/2_Chronicles/10">
          <span class="mdi mdi-arrow-left-drop-circle"></span><span class="pl-2">Toinen aikakirja - Luku 10</span>
        </a>
        </td>
        <td>
        <a href="/fi/Bible/2_Chronicles/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/2_Chronicles/12">
          <span class="pr-2">Toinen aikakirja - Luku 12</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
