<!--
title: Sakarjan kirja - Luku 3
description: 
published: true
date: 2023-11-8T20:28:17Z
tags: bible, bible—zechariah
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/Zechariah/2">
          <span class="mdi mdi-arrow-left-drop-circle"></span><span class="pl-2">Sakarjan kirja - Luku 2</span>
        </a>
        </td>
        <td>
        <a href="/fi/Bible/Zechariah/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Voi uppiniskaista ja saastutettua, voi väkivaltaista kaupunkia! <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Se ei ole totellut ääntä, ei huolinut kurituksesta, ei luottanut Herraan, ei lähestynyt Jumalaansa. </p>
<p id="v3"><sup><small>3</small></sup>  Sen päämiehet sen keskellä ovat ärjyviä leijonia. Sen tuomarit ovat kuin sudet illalla, jotka eivät säästä mitään aamuksi. </p>
<p id="v4"><sup><small>4</small></sup>  Sen profeetat ovat huikentelijoita, uskottomia miehiä. Sen papit saastuttavat pyhän ja tekevät väkivaltaa laille. <sup id="cite2"><a href="#fn2">[2]</a></sup></p>
<p id="v5"><sup><small>5</small></sup>  Herra on vanhurskas sen keskellä, hän ei tee väärin. Joka aamu hän tuo valoon oikeutensa, ei se tulematta jää. Mutta väärintekijä ei tunne häpeätä. </p>
<p id="v6"><sup><small>6</small></sup>  Minä olen hävittänyt pakanakansat, niiden muurinkulmat ovat autioina. Minä olen tehnyt niiden kadut raunioiksi, kulkijattomiksi; niiden kaupungit ovat hävitetyt ihmisettömiksi, asujattomiksi. </p>
<p id="v7"><sup><small>7</small></sup>  Minä olen sanonut: Ainoastaan pelkää minua ja ota varteen kuritus, niin ei hävitetä tytär Siionin asumusta, ei mitään siitä, mitä minä olen hänelle säätänyt. Kuitenkin he varhaisesta alkaen ovat aina pahemmin tehneet. </p>
<p id="v8"><sup><small>8</small></sup>  Sentähden odottakaa minua, sanoo Herra, odottakaa sitä päivää, jona minä nousen saaliille. Sillä minun tuomioni on, että minä kokoan pakanakansat, saatan kokoon valtakunnat vuodattaakseni heidän päällensä tuimuuteni, vihani kaiken hehkun; sillä minun kiivauteni tuli kuluttaa koko maan. <sup id="cite3"><a href="#fn3">[3]</a></sup></p>
<p id="v9"><sup><small>9</small></sup>  Silloin minä muutan puhtaiksi kansain huulet, niin että ne kaikki rukoilevat Herran nimeä, palvelevat häntä yksimielisesti. </p>
<p id="v10"><sup><small>10</small></sup>  Tuolta puolen Etiopian virtain tuovat minun rukoilijani - tytär, minun hajoitettu joukkoni - minulle ruokauhreja. <sup id="cite4"><a href="#fn4">[4]</a></sup></p>
<p id="v11"><sup><small>11</small></sup>  Sinä päivänä ei sinun tarvitse hävetä yhtäkään niistä teoistasi, joilla olet rikkonut minua vastaan, sillä silloin minä poistan sinun keskuudestasi sinun ylvääsi, riemuitsevaisesi, etkä sinä sitten enää ylpeile minun pyhällä vuorellani. </p>
<p id="v12"><sup><small>12</small></sup>  Mutta minä jätän jäljelle sinun keskuuteesi kurjan ja vaivaisen kansan, ja he luottavat Herran nimeen. </p>
<p id="v13"><sup><small>13</small></sup>  Israelin jäännökset eivät tee väärin, eivät puhu valhetta, eikä heidän suussaan tavata vilpillistä kieltä. Sillä he kaitsevat kaittaviansa ja makaavat kenenkään peloittelematta. </p>
<p id="v14"><sup><small>14</small></sup>  Iloitse, tytär Siion, puhkea huutoon, Israel; ihastu ja ratkea riemuun kaikesta sydämestäsi, tytär Jerusalem. </p>
<p id="v15"><sup><small>15</small></sup>  Herra on poistanut sinun tuomiosi, kääntänyt pois sinun vihollisesi. Israelin kuningas, Herra, on sinun keskelläsi. Ei tarvitse sinun enää onnettomuutta nähdä. </p>
<p id="v16"><sup><small>16</small></sup>  Sinä päivänä sanotaan Jerusalemille: "Älä pelkää, Siion, älkööt kätesi hervotko. </p>
<p id="v17"><sup><small>17</small></sup>  Herra, sinun Jumalasi, on sinun keskelläsi, sankari, joka auttaa. Hän ilolla iloitsee sinusta, hän on ääneti, sillä hän rakastaa sinua, hän sinusta riemulla riemuitsee." </p>
<p id="v18"><sup><small>18</small></sup>  Jotka murehtivat, kaukana juhlakokouksista, ne minä kokoan: nehän ovat sinusta, niitä häväistys kuormana painaa. </p>
<p id="v19"><sup><small>19</small></sup>  Katso, siihen aikaan minä teen tekoni kaikille sinun nöyryyttäjillesi. Minä pelastan ontuvat ja kokoan karkoitetut ja teen heidät ylistetyiksi ja mainehikkaiksi jokaisessa maassa, jossa he olivat häpeänalaisina. </p>
<p id="v20"><sup><small>20</small></sup>  Siihen aikaan minä tuon teidät takaisin - siihen aikaan, jona minä teidät kokoan. Sillä minä teen teidät mainehikkaiksi ja ylistetyiksi kaikissa maan kansoissa, kun minä käännän teidän kohtalonne teidän silmäinne nähden; sanoo Herra. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/Zechariah/2">
          <span class="mdi mdi-arrow-left-drop-circle"></span><span class="pl-2">Sakarjan kirja - Luku 2</span>
        </a>
        </td>
        <td>
        <a href="/fi/Bible/Zechariah/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        </td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 3:1-2 <i>Saatana</i>: <a href="/fi/The_Urantia_Book/53#p1_4">U-k 53:1.4</a>. </li>
  <li id="fn2"><a href="#cite2">↑</a> 3:4 <i>Vaateta poika jumalallisella vaatteella</i>: <a href="/fi/The_Urantia_Book/150#p5_2">U-k 150:5.2</a>. </li>
  <li id="fn3"><a href="#cite3">↑</a> 3:8 <i>Viiniköynnöksen varsi tai oksa</i>: <a href="/fi/The_Urantia_Book/180#p2_3">U-k 180:2.3</a>. </li>
  <li id="fn4"><a href="#cite4">↑</a> 3:10 <i>Apostolinen harmonia</i>: <a href="/fi/The_Urantia_Book/141#p5_1">U-k 141:5.1</a>. </li>
</ol>
</div>
