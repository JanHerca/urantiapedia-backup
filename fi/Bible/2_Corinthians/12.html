<!--
title: Toinen kirje korinttilaisille - Luku 12
description: 
published: true
date: 2023-11-8T20:28:17Z
tags: bible, bible—2 corinthians
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/2_Corinthians/11">
          <span class="mdi mdi-arrow-left-drop-circle"></span><span class="pl-2">Toinen kirje korinttilaisille - Luku 11</span>
        </a>
        </td>
        <td>
        <a href="/fi/Bible/2_Corinthians/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/2_Corinthians/13">
          <span class="pr-2">Toinen kirje korinttilaisille - Luku 13</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Minun täytyy kerskata; se tosin ei ole hyödyllistä, mutta minä siirryn nyt näkyihin ja Herran ilmestyksiin. </p>
<p id="v2"><sup><small>2</small></sup>  Tunnen miehen, joka on Kristuksessa: neljätoista vuotta sitten hänet temmattiin kolmanteen taivaaseen - oliko hän ruumiissaan, en tiedä, vai poissa ruumiista, en tiedä, Jumala sen tietää. <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  Ja minä tiedän, että tämä mies - oliko hän ruumiissaan vai poissa ruumiista, en tiedä, Jumala sen tietää - </p>
<p id="v4"><sup><small>4</small></sup>  temmattiin paratiisiin ja kuuli sanomattomia sanoja, joita ihmisen ei ole lupa puhua. <sup id="cite3"><a href="#fn3">[3]</a></sup></p>
<p id="v5"><sup><small>5</small></sup>  Tästä miehestä minä kerskaan, mutta itsestäni en kerskaa, paitsi heikkoudestani. </p>
<p id="v6"><sup><small>6</small></sup>  Sillä jos tahtoisinkin kerskata, en olisi mieletön, sillä minä puhuisin totta; mutta minä pidättäydyn siitä, ettei kukaan ajattelisi minusta enempää, kuin mitä näkee minun olevan tai mitä hän minusta kuulee. </p>
<p id="v7"><sup><small>7</small></sup>  Ja etten niin erinomaisten ilmestysten tähden ylpeilisi, on minulle annettu lihaani pistin, saatanan enkeli, rusikoimaan minua, etten ylpeilisi. <sup id="cite4"><a href="#fn4">[4]</a></sup></p>
<p id="v8"><sup><small>8</small></sup>  Tämän tähden olen kolmesti rukoillut Herraa, että se erkanisi minusta. </p>
<p id="v9"><sup><small>9</small></sup>  Ja hän sanoi minulle: "Minun armossani on sinulle kyllin; sillä minun voimani tulee täydelliseksi heikkoudessa". Sentähden minä mieluimmin kerskaan heikkoudestani, että Kristuksen voima asettuisi minuun asumaan. </p>
<p id="v10"><sup><small>10</small></sup>  Sentähden minä olen mielistynyt heikkouteen, pahoinpitelyihin, hätään, vainoihin, ahdistuksiin, Kristuksen tähden; sillä kun olen heikko, silloin minä olen väkevä. </p>
<p id="v11"><sup><small>11</small></sup>  Olen joutunut mielettömyyksiin; te olette minut siihen pakottaneet. Minunhan olisi pitänyt saada suositusta teiltä, sillä en ole missään ollut noita isoisia apostoleja huonompi, vaikka en olekaan mitään. </p>
<p id="v12"><sup><small>12</small></sup>  Onhan apostolin tunnusteot teidän keskuudessanne tehty kaikella kestävyydellä, tunnusmerkeillä ja ihmeillä ja voimateoilla. </p>
<p id="v13"><sup><small>13</small></sup>  Sillä missä muussa te olette jääneet muita seurakuntia vähemmälle kuin siinä, etten minä puolestani ole rasittanut teitä? Antakaa minulle anteeksi tämä vääryys. </p>
<p id="v14"><sup><small>14</small></sup>  Katso, kolmannen kerran minä nyt olen valmis tulemaan teidän tykönne, enkä ole oleva teille rasitukseksi; sillä minä en etsi teidän omaanne, vaan teitä itseänne. Eiväthän lapset ole velvolliset kokoamaan tavaraa vanhemmilleen, vaan vanhemmat lapsilleen. </p>
<p id="v15"><sup><small>15</small></sup>  Ja minä olen mielelläni uhraava kaikki, uhraava itsenikin, teidän sielujenne hyväksi. Senkötähden, että teitä näin suuresti rakastan, minä saan teiltä vähemmän vastarakkautta? </p>
<p id="v16"><sup><small>16</small></sup>  Olkoonpa niin, etten minä ole teitä rasittanut; mutta entä jos olen viekas ja olen kavaluudella kietonut teidät pauloihini! </p>
<p id="v17"><sup><small>17</small></sup>  Olenkohan minä kenenkään kautta, joita olen luoksenne lähettänyt, pyrkinyt teistä hyötymään? </p>
<p id="v18"><sup><small>18</small></sup>  Kehoitin Tiitusta menemään ja lähetin veljen hänen kanssaan; ei kai Tiitus ole pyrkinyt teistä hyötymään? Emmekö ole vaeltaneet samassa hengessä? Emmekö samoja jälkiä? <sup id="cite2"><a href="#fn2">[2]</a></sup></p>
<p id="v19"><sup><small>19</small></sup>  Olette kai jo kauan sitten luulleet, että me puolustaudumme teidän edessänne. Jumalan edessä, Kristuksessa me puhumme; mutta kaikki teille rakennukseksi, rakkaani. </p>
<p id="v20"><sup><small>20</small></sup>  Sillä minä pelkään, että tullessani ehkä en tapaa teitä semmoisina, kuin tahdon, ja että te tapaatte minut semmoisena, kuin te ette tahdo. Minä pelkään, että teidän keskuudessanne ehkä on riitaa, kateutta, vihaa, juonia, panetteluja, juoruja, pöyhkeilyä, epäjärjestyksiä; </p>
<p id="v21"><sup><small>21</small></sup>  ja että, kun tulen, Jumalani on taas nöyryyttävä minua teidän tykönänne, ja että joudun suremaan monen tähden, jotka ennen ovat synnissä eläneet eivätkä ole katuneet sitä saastaisuutta ja haureutta ja irstautta, jota ovat harjoittaneet. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/2_Corinthians/11">
          <span class="mdi mdi-arrow-left-drop-circle"></span><span class="pl-2">Toinen kirje korinttilaisille - Luku 11</span>
        </a>
        </td>
        <td>
        <a href="/fi/Bible/2_Corinthians/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/2_Corinthians/13">
          <span class="pr-2">Toinen kirje korinttilaisille - Luku 13</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 12:2 <i>Kiinni kolmannessa taivaassa</i>: <a href="/fi/The_Urantia_Book/48#p6_12">U-k 48:6.12</a>. </li>
  <li id="fn2"><a href="#cite2">↑</a> 12:18 <i>Kutsuttu veljeksi ja sisareksi</i>: <a href="/fi/The_Urantia_Book/194#p4_7">U-k 194:4.7</a>. </li>
  <li id="fn3"><a href="#cite3">↑</a> 12:4 <i>Paradise</i>: <a href="/fi/The_Urantia_Book/19#p7_1">U-k 19:7.1</a>.  <i>Paradise</i>: <a href="/fi/The_Urantia_Book/0#p4_11">U-k 0:4.11</a>. </li>
  <li id="fn4"><a href="#cite4">↑</a> 12:7 <i>Ego deflation</i>: <a href="/fi/The_Urantia_Book/48#p4_14">U-k 48:4.14</a>. </li>
</ol>
</div>
