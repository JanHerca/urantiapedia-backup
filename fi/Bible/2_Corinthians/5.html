<!--
title: Toinen kirje korinttilaisille - Luku 5
description: 
published: true
date: 2022-10-6T10:23:21Z
tags: bible, bible—2 corinthians
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td><a href="/fi/Bible/2_Corinthians/4">Toinen kirje korinttilaisille - Luku 4</a></td>
        <td><a href="/fi/Bible/2_Corinthians/Index">Indeksi</a></td>
        <td><a href="/fi/Bible/2_Corinthians/6">Toinen kirje korinttilaisille - Luku 6</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Sillä me tiedämme, että vaikka tämä meidän maallinen majamme hajotetaankin maahan, meillä on asumus Jumalalta, iankaikkinen maja taivaissa, joka ei ole käsin tehty. <sup id="cite6"><a href="#fn6">[6]</a></sup></p>
<p id="v2"><sup><small>2</small></sup>  Sentähden me huokaammekin ikävöiden, että saisimme pukeutua taivaalliseen majaamme, </p>
<p id="v3"><sup><small>3</small></sup>  sillä kun me kerran olemme siihen pukeutuneet, ei meitä enää havaita alastomiksi. </p>
<p id="v4"><sup><small>4</small></sup>  Sillä me, jotka olemme tässä majassa, huokaamme raskautettuina, koska emme tahdo riisuutua, vaan pukeutua, että elämä nielisi sen, mikä on kuolevaista. </p>
<p id="v5"><sup><small>5</small></sup>  Mutta se, joka on valmistanut meidät juuri tähän, on Jumala, joka on antanut meille Hengen vakuudeksi. </p>
<p id="v6"><sup><small>6</small></sup>  Sentähden me aina olemme turvallisella mielellä ja tiedämme, että, niin kauan kuin olemme kotona tässä ruumiissamme, me olemme poissa Herrasta; </p>
<p id="v7"><sup><small>7</small></sup>  sillä me vaellamme uskossa emmekä näkemisessä. <sup id="cite4"><a href="#fn4">[4]</a></sup></p>
<p id="v8"><sup><small>8</small></sup>  Mutta me olemme turvallisella mielellä ja haluaisimme mieluummin muuttaa pois ruumiista ja päästä kotiin Herran tykö. </p>
<p id="v9"><sup><small>9</small></sup>  Sentähden me, olimmepa kotona tai olimmepa poissa, ahkeroitsemme olla hänelle mieliksi. </p>
<p id="v10"><sup><small>10</small></sup>  Sillä kaikkien meidän pitää ilmestymän Kristuksen tuomioistuimen eteen, että kukin saisi sen mukaan, kuin hän ruumiissa ollessaan on tehnyt, joko hyvää tai pahaa. </p>
<p id="v11"><sup><small>11</small></sup>  Kun siis tiedämme, mitä Herran pelko on, niin me koetamme saada ihmisiä uskomaan, mutta Jumala kyllä meidät tuntee; ja minä toivon, että tekin omissatunnoissanne meidät tunnette. </p>
<p id="v12"><sup><small>12</small></sup>  Emme nyt taas suosittele itseämme teille, vaan tahdomme antaa teille aihetta kerskata meistä, että teillä olisi mitä vastata niille, jotka kerskaavat siitä, mikä silmään näkyy, eikä siitä, mikä sydämessä on. </p>
<p id="v13"><sup><small>13</small></sup>  Sillä jos me olemme olleet suunniltamme, niin olemme olleet Jumalan tähden; jos taas maltamme mielemme, teemme sen teidän tähtenne. </p>
<p id="v14"><sup><small>14</small></sup>  Sillä Kristuksen rakkaus vaatii meitä, jotka olemme tulleet tähän päätökseen: yksi on kuollut kaikkien edestä, siis myös kaikki ovat kuolleet; </p>
<p id="v15"><sup><small>15</small></sup>  ja hän on kuollut kaikkien edestä, että ne, jotka elävät, eivät enää eläisi itselleen, vaan hänelle, joka heidän edestään on kuollut ja ylösnoussut. </p>
<p id="v16"><sup><small>16</small></sup>  Sentähden me emme tästä lähtien tunne ketään lihan mukaan; jos olemmekin tunteneet Kristuksen lihan mukaan, emme kuitenkaan nyt enää tunne. </p>
<p id="v17"><sup><small>17</small></sup>  Siis, jos joku on Kristuksessa, niin hän on uusi luomus; se, mikä on vanhaa, on kadonnut, katso, uusi on sijaan tullut. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v18"><sup><small>18</small></sup>  Mutta kaikki on Jumalasta, joka on sovittanut meidät itsensä kanssa Kristuksen kautta ja antanut meille sovituksen viran. <sup id="cite7"><a href="#fn7">[7]</a></sup></p>
<p id="v19"><sup><small>19</small></sup>  Sillä Jumala oli Kristuksessa ja sovitti maailman itsensä kanssa eikä lukenut heille heidän rikkomuksiaan, ja hän uskoi meille sovituksen sanan. <sup id="cite5"><a href="#fn5">[5]</a></sup></p>
<p id="v20"><sup><small>20</small></sup>  Kristuksen puolesta me siis olemme lähettiläinä, ja Jumala kehoittaa meidän kauttamme. Me pyydämme Kristuksen puolesta: antakaa sovittaa itsenne Jumalan kanssa. <sup id="cite3"><a href="#fn3">[3]</a></sup></p>
<p id="v21"><sup><small>21</small></sup>  Sen, joka ei synnistä tiennyt, hän meidän tähtemme teki synniksi, että me hänessä tulisimme Jumalan vanhurskaudeksi. <sup id="cite8"><a href="#fn8">[8]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fi/Bible/2_Corinthians/4">Toinen kirje korinttilaisille - Luku 4</a></td>
        <td><a href="/fi/Bible/2_Corinthians/Index">Indeksi</a></td>
        <td><a href="/fi/Bible/2_Corinthians/6">Toinen kirje korinttilaisille - Luku 6</a></td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 5:17-19 <i>Transformation</i>: <a href="/fi/The_Urantia_Book/143#p2_4">U-k 143:2.4</a>. </li>
  <li id="fn2"><a href="#cite2">↑</a> 5:17 <i>Vanhaa ja uutta</i>: <a href="/fi/The_Urantia_Book/143#p2_3">U-k 143:2.3</a>.  <i>Jos Jeesus on sisällä, uusi luomakunta</i>: <a href="/fi/The_Urantia_Book/100#p7_18">U-k 100:7.18</a>.  <i>Uusi voittaa vanhan</i>: <a href="/fi/The_Urantia_Book/156#p5_5">U-k 156:5.5</a>.  <i>Vanhoista asioista tulee uusia</i>: <a href="/fi/The_Urantia_Book/55#p6_4">U-k 55:6.4</a>. </li>
  <li id="fn3"><a href="#cite3">↑</a> 5:20 <i>Olkaa lähettiläinä</i>: <a href="/fi/The_Urantia_Book/174#p0_2">U-k 174:0.2</a>.  <i>Te olette lähettiläitä</i>: <a href="/fi/The_Urantia_Book/140#p3_1">U-k 140:3.1</a>.  <i>Valtakunnan lähettiläät</i>: <a href="/fi/The_Urantia_Book/140#p3_14">U-k 140:3.14</a>. </li>
  <li id="fn4"><a href="#cite4">↑</a> 5:7 <i>Kävelkää uskossa, älkää näössä</i>: <a href="/fi/The_Urantia_Book/174#p0_2">U-k 174:0.2</a>. </li>
  <li id="fn5"><a href="#cite5">↑</a> 5:19 <i>Kristuksen sovinto</i>: <a href="/fi/The_Urantia_Book/98#p7_1">U-k 98:7.1</a>. </li>
  <li id="fn6"><a href="#cite6">↑</a> 5:1 <i>Kaupunki: rakentaja, tekijä, on Jumala</i>: <a href="/fi/The_Urantia_Book/48#p1_7">U-k 48:1.7</a>.  <i>Rakentaja ja luoja on Jumala</i>: <a href="/fi/The_Urantia_Book/44#p3_1">U-k 44:3.1</a>. </li>
  <li id="fn7"><a href="#cite7">↑</a> 5:18-21 <i>Jumalan rakkaus maailmaa kohtaan</i>: <a href="/fi/The_Urantia_Book/1#p5_4">U-k 1:5.4</a>. </li>
  <li id="fn8"><a href="#cite8">↑</a> 5:21 <i>Ei "synnin sovitusta" Contra:</i>: <a href="/fi/The_Urantia_Book/186#p5_7">U-k 186:5.7</a>. </li>
</ol>
</div>
