<!--
title: Toinen kirje korinttilaisille - Luku 2
description: 
published: true
date: 2022-8-14T17:23:51Z
tags: 
editor: ckeditor
dateCreated: 2022-8-14T17:23:51Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/fi/Bible/2_Corinthians/1">Toinen kirje korinttilaisille - Luku 1</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/fi/Bible/2_Corinthians/Index">Indeksi</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/fi/Bible/2_Corinthians/3">Toinen kirje korinttilaisille - Luku 3</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Olin nimittäin mielessäni päättänyt, etten tullessani teidän tykönne taas toisi murhetta mukanani. </p>
<p id="v2"><sup><small>2</small></sup>  Sillä jos minä saatan teidät murheellisiksi, niin eihän minua voi saada iloiseksi kukaan muu kuin se, jonka minä olen murheelliseksi saattanut. </p>
<p id="v3"><sup><small>3</small></sup>  Ja juuri sen minä kirjoitin sitä varten, etten tullessani saisi murhetta niistä, joista minun piti saada iloa, koska minulla on teihin kaikkiin se luottamus, että minun iloni on kaikkien teidän ilonne. </p>
<p id="v4"><sup><small>4</small></sup>  Sillä suuressa sydämen ahdistuksessa ja hädässä minä kirjoitin teille monin kyynelin, en sitä varten, että te murheellisiksi tulisitte, vaan että tuntisitte sen erinomaisen rakkauden, joka minulla on teihin. </p>
<p id="v5"><sup><small>5</small></sup>  Mutta jos eräs on tuottanut murhetta, ei hän ole tuottanut murhetta minulle, vaan teille kaikille, jossakin määrin, etten liikaa sanoisi. </p>
<p id="v6"><sup><small>6</small></sup>  Semmoiselle riittää se rangaistus, minkä hän useimmilta on saanut; </p>
<p id="v7"><sup><small>7</small></sup>  niin että teidän päinvastoin ennemmin tulee antaa anteeksi ja lohduttaa, ettei hän ehkä menehtyisi liian suureen murheeseen. </p>
<p id="v8"><sup><small>8</small></sup>  Sentähden minä kehoitan teitä, että päätätte ruveta osoittamaan rakkautta häntä kohtaan; </p>
<p id="v9"><sup><small>9</small></sup>  sillä sitä varten minä kirjoitinkin, että saisin nähdä, kuinka te kestätte koetuksen, oletteko kaikessa kuuliaiset. </p>
<p id="v10"><sup><small>10</small></sup>  Mutta kenelle te jotakin anteeksi annatte, sille minäkin; sillä mitä minä olen anteeksi antanut - jos minulla on ollut jotakin anteeksiannettavaa - sen olen anteeksi antanut teidän tähtenne Kristuksen kasvojen edessä, </p>
<p id="v11"><sup><small>11</small></sup>  ettei saatana pääsisi meistä voitolle; sillä hänen juonensa eivät ole meille tuntemattomat. </p>
<p id="v12"><sup><small>12</small></sup>  Tultuani Trooaaseen julistamaan Kristuksen evankeliumia avautui minulle ovi työhön Herrassa, </p>
<p id="v13"><sup><small>13</small></sup>  mutta minä en saanut lepoa hengessäni, kun en tavannut Tiitusta, veljeäni. Sentähden sanoin heille jäähyväiset ja lähdin Makedoniaan. <sup id="cite1"><a href="#fn1">[1]</a></sup></p>
<p id="v14"><sup><small>14</small></sup>  Mutta kiitos olkoon Jumalan, joka aina kuljettaa meitä voittosaatossa Kristuksessa ja meidän kauttamme joka paikassa tuo ilmi hänen tuntemisensa tuoksun! <sup id="cite3"><a href="#fn3">[3]</a></sup></p>
<p id="v15"><sup><small>15</small></sup>  Sillä me olemme Kristuksen tuoksu Jumalalle sekä pelastuvien että kadotukseen joutuvien joukossa: <sup id="cite2"><a href="#fn2">[2]</a></sup></p>
<p id="v16"><sup><small>16</small></sup>  näille tosin kuoleman haju kuolemaksi, mutta noille elämän tuoksu elämäksi. Ja kuka on tällaiseen kelvollinen? </p>
<p id="v17"><sup><small>17</small></sup>  Sillä me emme ole niinkuin nuo monet, jotka myyskentelevät Jumalan sanaa; vaan puhtaasta mielestä, niinkuin Jumalan vaikutuksesta, Jumalan edessä, me Kristuksessa puhumme. </p>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 2:13 <i>Kutsuttu veljeksi ja sisareksi</i>: <a href="/fi/The_Urantia_Book/194#p4_7">U-k 194:4.7</a>. </li>
  <li id="fn2"><a href="#cite2">↑</a> 2:15 <i>Makea maku Jumalan sieraimissa</i>: <a href="/fi/The_Urantia_Book/89#p4_3">U-k 89:4.3</a>. </li>
  <li id="fn3"><a href="#cite3">↑</a> 2:14 <i>Jumala voittaa kanssasi</i>: <a href="/fi/The_Urantia_Book/1#p5_16">U-k 1:5.16</a>. </li>
</ol>
</div>
