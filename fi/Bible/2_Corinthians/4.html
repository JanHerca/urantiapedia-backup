<!--
title: Toinen kirje korinttilaisille - Luku 4
description: 
published: true
date: 2023-11-8T20:28:17Z
tags: bible, bible—2 corinthians
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/2_Corinthians/3">
          <span class="mdi mdi-arrow-left-drop-circle"></span><span class="pl-2">Toinen kirje korinttilaisille - Luku 3</span>
        </a>
        </td>
        <td>
        <a href="/fi/Bible/2_Corinthians/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/2_Corinthians/5">
          <span class="pr-2">Toinen kirje korinttilaisille - Luku 5</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Sentähden, kun meillä on tämä virka sen laupeuden mukaan, joka on osaksemme tullut, me emme lannistu, </p>
<p id="v2"><sup><small>2</small></sup>  vaan olemme hyljänneet kaikki häpeälliset salatiet, niin ettemme vaella kavaluudessa emmekä väärennä Jumalan sanaa, vaan julkituomalla totuuden me suositamme itseämme jokaisen ihmisen omalletunnolle Jumalan edessä. </p>
<p id="v3"><sup><small>3</small></sup>  Mutta jos meidän evankeliumimme on peitossa, niin se peite on niissä, jotka kadotukseen joutuvat, </p>
<p id="v4"><sup><small>4</small></sup>  niissä uskottomissa, joiden mielet tämän maailman jumala on niin sokaissut, ettei heille loista valkeus, joka lähtee Kristuksen kirkkauden evankeliumista, hänen, joka on Jumalan kuva. <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  Sillä me emme julista itseämme, vaan Kristusta Jeesusta, että hän on Herra ja me teidän palvelijanne Jeesuksen tähden. </p>
<p id="v6"><sup><small>6</small></sup>  Sillä Jumala, joka sanoi: "Loistakoon valkeus pimeydestä", on se, joka loisti sydämiimme, että Jumalan kirkkauden tunteminen, sen kirkkauden, joka loistaa Kristuksen kasvoissa, levittäisi valoansa. </p>
<p id="v7"><sup><small>7</small></sup>  Mutta tämä aarre on meillä saviastioissa, että tuo suunnattoman suuri voima olisi Jumalan eikä näyttäisi tulevan meistä. </p>
<p id="v8"><sup><small>8</small></sup>  Me olemme kaikin tavoin ahdingossa, mutta emme umpikujassa, neuvottomat, mutta emme toivottomat, </p>
<p id="v9"><sup><small>9</small></sup>  vainotut, mutta emme hyljätyt, maahan kukistetut, mutta emme tuhotut. </p>
<p id="v10"><sup><small>10</small></sup>  Me kuljemme, aina kantaen Jeesuksen kuolemaa ruumiissamme, että Jeesuksen elämäkin tulisi meidän ruumiissamme näkyviin. </p>
<p id="v11"><sup><small>11</small></sup>  Sillä me, jotka elämme, olemme alati annetut kuolemaan Jeesuksen tähden, että Jeesuksen elämäkin tulisi kuolevaisessa lihassamme näkyviin. </p>
<p id="v12"><sup><small>12</small></sup>  Niinpä siis kuolema tekee työtään meissä, mutta elämä teissä. </p>
<p id="v13"><sup><small>13</small></sup>  Mutta koska meillä on sama uskon Henki, niinkuin kirjoitettu on: "Minä uskon, sentähden minä puhun", niin mekin uskomme, ja sentähden me myös puhumme, </p>
<p id="v14"><sup><small>14</small></sup>  tietäen, että hän, joka herätti Herran Jeesuksen, on herättävä meidätkin Jeesuksen kanssa ja asettava esiin yhdessä teidän kanssanne. </p>
<p id="v15"><sup><small>15</small></sup>  Sillä kaikki tapahtuu teidän tähtenne, että aina enenevä armo yhä useampien kautta saisi aikaan yhä runsaampaa kiitosta Jumalan kunniaksi. </p>
<p id="v16"><sup><small>16</small></sup>  Sentähden me emme lannistu; vaan vaikka ulkonainen ihmisemme menehtyykin, niin sisällinen kuitenkin päivä päivältä uudistuu. </p>
<p id="v17"><sup><small>17</small></sup>  Sillä tämä hetkisen kestävä ja kevyt ahdistuksemme tuottaa meille iankaikkisen ja määrättömän kirkkauden, ylenpalttisesti, </p>
<p id="v18"><sup><small>18</small></sup>  meille, jotka emme katso näkyväisiä, vaan näkymättömiä; sillä näkyväiset ovat ajallisia, mutta näkymättömät iankaikkisia. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/2_Corinthians/3">
          <span class="mdi mdi-arrow-left-drop-circle"></span><span class="pl-2">Toinen kirje korinttilaisille - Luku 3</span>
        </a>
        </td>
        <td>
        <a href="/fi/Bible/2_Corinthians/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/2_Corinthians/5">
          <span class="pr-2">Toinen kirje korinttilaisille - Luku 5</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 4:4 <i>Tämän maailman Jumala</i>: <a href="/fi/The_Urantia_Book/67#p2_4">U-k 67:2.4</a>.  <i>Urantian Jumala</i>: <a href="/fi/The_Urantia_Book/53#p8_5">U-k 53:8.5</a>.  <i>Vanha planeettaprinssi</i>: <a href="/fi/The_Urantia_Book/51#p3_9">U-k 51:3.9</a>. </li>
</ol>
</div>
