<!--
title: Toinen kirje korinttilaisille - Luku 3
description: 
published: true
date: 2022-10-6T10:23:21Z
tags: bible, bible—2 corinthians
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td><a href="/fi/Bible/2_Corinthians/2">Toinen kirje korinttilaisille - Luku 2</a></td>
        <td><a href="/fi/Bible/2_Corinthians/Index">Indeksi</a></td>
        <td><a href="/fi/Bible/2_Corinthians/4">Toinen kirje korinttilaisille - Luku 4</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Alammeko taas suositella itseämme? Vai tarvinnemmeko, niinkuin muutamat, suosituskirjeitä teille tai teiltä? <sup id="cite4"><a href="#fn4">[4]</a></sup></p>
<p id="v2"><sup><small>2</small></sup>  Te itse olette meidän kirjeemme, joka on sydämeemme kirjoitettu ja jonka kaikki ihmiset tuntevat ja lukevat. </p>
<p id="v3"><sup><small>3</small></sup>  Sillä ilmeistä on, että te olette Kristuksen kirje, meidän palvelustyöllämme kirjoitettu, ei musteella, vaan elävän Jumalan Hengellä, ei kivitauluihin, vaan sydämen lihatauluihin. </p>
<p id="v4"><sup><small>4</small></sup>  Tämmöinen luottamus meillä on Kristuksen kautta Jumalaan; </p>
<p id="v5"><sup><small>5</small></sup>  ei niin, että meillä itsellämme olisi kykyä ajatella jotakin, ikäänkuin se tulisi meistä itsestämme, vaan se kyky, mikä meillä on, on Jumalasta, </p>
<p id="v6"><sup><small>6</small></sup>  joka myös on tehnyt meidät kykeneviksi olemaan uuden liiton palvelijoita, ei kirjaimen, vaan Hengen; sillä kirjain kuolettaa, mutta Henki tekee eläväksi. <sup id="cite5"><a href="#fn5">[5]</a></sup></p>
<p id="v7"><sup><small>7</small></sup>  Mutta jos jo kuoleman virka, joka oli kirjaimin kaiverrettu kiviin, ilmestyi kirkkaudessa, niin etteivät Israelin lapset kärsineet katsella Mooseksen kasvoja hänen kasvojensa kirkkauden tähden, joka kuitenkin oli katoavaista, </p>
<p id="v8"><sup><small>8</small></sup>  kuinka paljoa enemmän onkaan Hengen virka oleva kirkkaudessa! </p>
<p id="v9"><sup><small>9</small></sup>  Sillä jos kadotustuomion virka jo oli kirkkautta, niin on vanhurskauden virka vielä paljoa runsaammassa määrin kirkkautta. </p>
<p id="v10"><sup><small>10</small></sup>  Sillä se, millä ennen oli kirkkaus, on tämän rinnalla kirkkautta vailla, tämän ylenpalttisen kirkkauden tähden. </p>
<p id="v11"><sup><small>11</small></sup>  Jos sillä, mikä on katoavaista, oli kirkkaus, niin vielä paljoa enemmän on sillä, mikä on pysyväistä, oleva kirkkautta. </p>
<p id="v12"><sup><small>12</small></sup>  Koska meillä siis on tämmöinen toivo, niin me olemme aivan rohkeat </p>
<p id="v13"><sup><small>13</small></sup>  emmekä tee niinkuin Mooses, joka pani peitteen kasvoillensa, etteivät Israelin lapset näkisi sen loppua, mikä on katoavaista. </p>
<p id="v14"><sup><small>14</small></sup>  Mutta heidän mielensä paatuivat, sillä vielä tänäkin päivänä sama peite, vanhan liiton kirjoituksia luettaessa, pysyy poisottamatta, sillä vasta Kristuksessa se katoaa. </p>
<p id="v15"><sup><small>15</small></sup>  Vielä tänäkin päivänä, kun Moosesta luetaan, on peite heidän sydämensä päällä; </p>
<p id="v16"><sup><small>16</small></sup>  mutta kun heidän sydämensä kääntyy Herran tykö, otetaan peite pois. <sup id="cite1"><a href="#fn1">[1]</a></sup></p>
<p id="v17"><sup><small>17</small></sup>  Sillä Herra on Henki, ja missä Herran Henki on, siinä on vapaus. <sup id="cite2"><a href="#fn2">[2]</a></sup></p>
<p id="v18"><sup><small>18</small></sup>  Mutta me kaikki, jotka peittämättömin kasvoin katselemme Herran kirkkautta kuin kuvastimesta, muutumme saman kuvan kaltaisiksi kirkkaudesta kirkkauteen, niinkuin muuttaa Herra, joka on Henki. <sup id="cite3"><a href="#fn3">[3]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fi/Bible/2_Corinthians/2">Toinen kirje korinttilaisille - Luku 2</a></td>
        <td><a href="/fi/Bible/2_Corinthians/Index">Indeksi</a></td>
        <td><a href="/fi/Bible/2_Corinthians/4">Toinen kirje korinttilaisille - Luku 4</a></td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 3:16-17 <i>Jumala on henki</i>: <a href="/fi/The_Urantia_Book/169#p4_2">U-k 169:4.2</a>.  <i>Jumala on henki</i>: <a href="/fi/The_Urantia_Book/169#p4_6">U-k 169:4.6</a>.  <i>Jumala on henki</i>: <a href="/fi/The_Urantia_Book/169#p4_13">U-k 169:4.13</a>. </li>
  <li id="fn2"><a href="#cite2">↑</a> 3:17 <i>Missä Herran henki: vapaus</i>: <a href="/fi/The_Urantia_Book/103#p5_11">U-k 103:5.11</a>.  <i>Evankeliumi vapauttaa ihmisen</i>: <a href="/fi/The_Urantia_Book/170#p2_2">U-k 170:2.2</a>.  <i>Hengen vapaus</i>: <a href="/fi/The_Urantia_Book/194#p3_14">U-k 194:3.14</a>.  <i>Hengen vapautetut pojat</i>: <a href="/fi/The_Urantia_Book/143#p2_4">U-k 143:2.4</a>.  <i>Jumala on henki</i>: <a href="/fi/The_Urantia_Book/160#p5_11">U-k 160:5.11</a>.  <i>Suuri Henki</i>: <a href="/fi/The_Urantia_Book/45#p4_5">U-k 45:4.5</a>.  <i>Hengen vapaus</i>: <a href="/fi/The_Urantia_Book/194#p3_5">U-k 194:3.5</a>. </li>
  <li id="fn3"><a href="#cite3">↑</a> 3:18 <i>Kunnia kunniaan</i>: <a href="/fi/The_Urantia_Book/181#p1_2">U-k 181:1.2</a>. </li>
  <li id="fn4"><a href="#cite4">↑</a> 3:1-3 <i>Elävät kirjeet</i>: <a href="/fi/The_Urantia_Book/27#p5_1">U-k 27:5.1</a>. </li>
  <li id="fn5"><a href="#cite5">↑</a> 3:6 <i>Henki antaa elämän</i>: <a href="/fi/The_Urantia_Book/34#p6_5">U-k 34:6.5</a>. </li>
</ol>
</div>
