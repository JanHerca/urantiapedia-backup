<!--
title: Toinen kirje korinttilaisille - Luku 10
description: 
published: true
date: 2022-10-6T10:23:21Z
tags: bible, bible—2 corinthians
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td><a href="/fi/Bible/2_Corinthians/9">Toinen kirje korinttilaisille - Luku 9</a></td>
        <td><a href="/fi/Bible/2_Corinthians/Index">Indeksi</a></td>
        <td><a href="/fi/Bible/2_Corinthians/11">Toinen kirje korinttilaisille - Luku 11</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Minä, Paavali, itse kehoitan teitä Kristuksen laupeuden ja lempeyden kautta, minä, joka olen muka nöyrä kasvotusten teidän kanssanne, mutta poissa ollessani rohkea teitä kohtaan, </p>
<p id="v2"><sup><small>2</small></sup>  ja pyydän, ettei minun, kun tulen teidän tykönne, tarvitsisi käyttää sitä rohkeutta, millä aion luottavaisesti uskaltaa käydä eräiden kimppuun, jotka ajattelevat meistä, aivan kuin vaeltaisimme lihan mukaan. </p>
<p id="v3"><sup><small>3</small></sup>  Vaikka me vaellammekin lihassa, emme kuitenkaan lihan mukaan sodi; </p>
<p id="v4"><sup><small>4</small></sup>  sillä meidän sota-aseemme eivät ole lihalliset, vaan ne ovat voimalliset Jumalan edessä hajottamaan maahan linnoituksia. </p>
<p id="v5"><sup><small>5</small></sup>  Me hajotamme maahan järjen päätelmät ja jokaisen varustuksen, joka nostetaan Jumalan tuntemista vastaan, ja vangitsemme jokaisen ajatuksen kuuliaiseksi Kristukselle </p>
<p id="v6"><sup><small>6</small></sup>  ja olemme valmiit rankaisemaan kaikkea tottelemattomuutta, kunhan te ensin olette täysin kuuliaisiksi tulleet. </p>
<p id="v7"><sup><small>7</small></sup>  Nähkää, mitä silmäin edessä on. Jos joku on mielessään varma siitä, että hän on Kristuksen oma, ajatelkoon hän edelleen mielessään, että samoin kuin hän on Kristuksen, samoin olemme mekin. <sup id="cite1"><a href="#fn1">[1]</a></sup></p>
<p id="v8"><sup><small>8</small></sup>  Ja vaikka minä jonkun verran enemmänkin kerskaisin siitä vallastamme, jonka Herra on antanut teitä rakentaaksemme eikä kukistaaksemme, en ole häpeään joutuva. </p>
<p id="v9"><sup><small>9</small></sup>  Tämän minä sanon, ettei näyttäisi siltä, kuin peloittelisin teitä kirjeilläni. </p>
<p id="v10"><sup><small>10</small></sup>  Sillä hänen kirjeensä ovat, sanotaan, kyllä mahtavat ja pontevat, mutta ruumiillisesti läsnäollessaan hän on heikko, eikä hänen puheensa ole minkään arvoista. </p>
<p id="v11"><sup><small>11</small></sup>  Joka niin sanoo, ajatelkoon, että samaa, mitä me poissaolevina olemme kirjeissämme sanoissa, samaa me myös olemme läsnäolevina teoissa. </p>
<p id="v12"><sup><small>12</small></sup>  Sillä me emme rohkene lukeutua emmekä verrata itseämme eräisiin, jotka itseänsä suosittelevat; mutta he ovat ymmärtämättömiä, kun mittaavat itsensä omalla itsellään ja vertailevat itseään omaan itseensä. </p>
<p id="v13"><sup><small>13</small></sup>  Me taas emme rupea kerskaamaan yli määrän, vaan ainoastaan sen määrätyn vaikutusalan mukaan, minkä Jumala on asettanut meille määräksi, ulottuaksemme teihinkin asti. </p>
<p id="v14"><sup><small>14</small></sup>  Sillä me emme kurota itseämme liiaksi, ikäänkuin emme teihin ulottuisikaan, sillä olemmehan ehtineet Kristuksen evankeliumin julistamisessa teihinkin asti. </p>
<p id="v15"><sup><small>15</small></sup>  Emme kerskaa yli määrän, emme muiden vaivannäöistä, mutta meillä on se toivo, että teidän uskonne lisääntyessä me oman vaikutusalamme mukaan kasvamme teidän keskuudessanne niin suuriksi, </p>
<p id="v16"><sup><small>16</small></sup>  että saamme viedä evankeliumin myöskin tuolla puolen teitä oleviin maihin - tahtomatta kerskata siitä, mikä jo on valmista toisten vaikutusalalla. </p>
<p id="v17"><sup><small>17</small></sup>  Mutta joka kerskaa, hänen kerskauksenaan olkoon Herra. </p>
<p id="v18"><sup><small>18</small></sup>  Sillä ei se ole koetuksen kestävä, joka itse itseään suosittelee, vaan se, jota Herra suosittelee. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fi/Bible/2_Corinthians/9">Toinen kirje korinttilaisille - Luku 9</a></td>
        <td><a href="/fi/Bible/2_Corinthians/Index">Indeksi</a></td>
        <td><a href="/fi/Bible/2_Corinthians/11">Toinen kirje korinttilaisille - Luku 11</a></td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 10:7 <i>Älä välitä ulkoisista vaikutelmista</i>: <a href="/fi/The_Urantia_Book/174#p0_2">U-k 174:0.2</a>. </li>
</ol>
</div>
