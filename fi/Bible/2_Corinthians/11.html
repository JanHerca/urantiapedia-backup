<!--
title: Toinen kirje korinttilaisille - Luku 11
description: 
published: true
date: 2022-10-6T10:23:21Z
tags: bible, bible—2 corinthians
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td><a href="/fi/Bible/2_Corinthians/10">Toinen kirje korinttilaisille - Luku 10</a></td>
        <td><a href="/fi/Bible/2_Corinthians/Index">Indeksi</a></td>
        <td><a href="/fi/Bible/2_Corinthians/12">Toinen kirje korinttilaisille - Luku 12</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Jospa kärsisitte minulta hiukan mielettömyyttäkin! Ja kyllähän te minua kärsittekin. </p>
<p id="v2"><sup><small>2</small></sup>  Sillä minä kiivailen teidän puolestanne Jumalan kiivaudella; minähän olen kihlannut teidät miehelle, yhdelle ainoalle, asettaakseni Kristuksen eteen puhtaan neitsyen. </p>
<p id="v3"><sup><small>3</small></sup>  Mutta minä pelkään, että niinkuin käärme kavaluudellaan petti Eevan, niin teidän mielenne ehkä turmeltuu pois vilpittömyydestä ja puhtaudesta, joka teissä on Kristusta kohtaan. </p>
<p id="v4"><sup><small>4</small></sup>  Sillä jos joku tulee ja saarnaa jotakin toista Jeesusta kuin sitä, jota me olemme saarnanneet, tai jos te saatte toisen hengen, kuin minkä olette saaneet, tai toisen evankeliumin, kuin minkä olette vastaanottaneet, niin sen te hyvin kärsitte. </p>
<p id="v5"><sup><small>5</small></sup>  Mutta minä en katso itseäni missään suhteessa noita isoisia apostoleja huonommaksi. </p>
<p id="v6"><sup><small>6</small></sup>  Jos olenkin oppimaton puheessa, en kuitenkaan tiedossa; olemmehan tuoneet sen teille kaikin tavoin ilmi kaikissa asioissa. </p>
<p id="v7"><sup><small>7</small></sup>  Vai olenko tehnyt syntiä siinä, että - alentaessani itseni, jotta te ylenisitte - olen ilmaiseksi julistanut teille Jumalan evankeliumia? </p>
<p id="v8"><sup><small>8</small></sup>  Muita seurakuntia minä riistin, ottaessani heiltä palkkaa palvellakseni teitä. Kun olin teidän luonanne ja kärsin puutetta, en rasittanut ketään. </p>
<p id="v9"><sup><small>9</small></sup>  Sillä mitä minulta puuttui, sen täyttivät veljet, jotka tulivat Makedoniasta; ja kaikessa minä varoin olemasta teille rasitukseksi, ja olen vastakin varova. </p>
<p id="v10"><sup><small>10</small></sup>  Niin totta kuin Kristuksen totuus on minussa, ei tätä kerskausta minulta riistetä Akaian maanäärissä. </p>
<p id="v11"><sup><small>11</small></sup>  Minkätähden? Senkötähden, etten muka rakasta teitä? Jumala tietää sen. </p>
<p id="v12"><sup><small>12</small></sup>  Mutta mitä minä teen, sen olen vastakin tekevä, riistääkseni aiheen niiltä, jotka aihetta etsivät, että heidät siinä, missä kerskaavat, havaittaisiin samankaltaisiksi kuin mekin. </p>
<p id="v13"><sup><small>13</small></sup>  Sillä semmoiset ovat valheapostoleja, petollisia työntekijöitä, jotka tekeytyvät Kristuksen apostoleiksi. </p>
<p id="v14"><sup><small>14</small></sup>  Eikä ihme; sillä itse saatana tekeytyy valkeuden enkeliksi. <sup id="cite2"><a href="#fn2">[2]</a></sup></p>
<p id="v15"><sup><small>15</small></sup>  Ei ole siis paljon, jos hänen palvelijansakin tekeytyvät vanhurskauden palvelijoiksi, mutta heidän loppunsa on oleva heidän tekojensa mukainen. </p>
<p id="v16"><sup><small>16</small></sup>  Vielä minä sanon: älköön kukaan luulko minua mielettömäksi; mutta vaikka olisinkin, ottakaa minut mieletönnäkin vastaan, että minäkin saisin hiukan kerskata. </p>
<p id="v17"><sup><small>17</small></sup>  Mitä nyt puhun, kun näin suurella luottamuksella kerskaan, sitä en puhu Herran mielen mukaan, vaan niinkuin mieletön. </p>
<p id="v18"><sup><small>18</small></sup>  Koska niin monet kerskaavat lihan mukaan, niin kerskaan minäkin. </p>
<p id="v19"><sup><small>19</small></sup>  Tehän hyvin suvaitsette mielettömiä, kun itse olette niin mieleviä. </p>
<p id="v20"><sup><small>20</small></sup>  Tehän suvaitsette, että joku teidät orjuuttaa, että joku teidät syö puhtaaksi, että joku teidät saa saaliiksensa, että joku itsensä korottaa, että joku lyö teitä kasvoihin. </p>
<p id="v21"><sup><small>21</small></sup>  Häpeäkseni sanon: tähän me kyllä olemme olleet liian heikkoja. Mutta minkä joku toinen uskaltaa - puhun kuin mieletön - sen uskallan minäkin. </p>
<p id="v22"><sup><small>22</small></sup>  He ovat hebrealaisia; minä myös. He ovat israelilaisia; minä myös. He ovat Aabrahamin siementä; minä myös. <sup id="cite3"><a href="#fn3">[3]</a></sup></p>
<p id="v23"><sup><small>23</small></sup>  He ovat Kristuksen palvelijoita - puhun kuin mieltä vailla - minä vielä enemmän. Olen nähnyt vaivaa enemmän, olen ollut useammin vankeudessa, minua on ruoskittu ylen paljon, olen monta kertaa ollut kuoleman vaarassa. </p>
<p id="v24"><sup><small>24</small></sup>  Juutalaisilta olen viidesti saanut neljäkymmentä lyöntiä, yhtä vaille; </p>
<p id="v25"><sup><small>25</small></sup>  kolmesti olen saanut raippoja, kerran minua kivitettiin, kolmesti olen joutunut haaksirikkoon, vuorokauden olen meressä ajelehtinut; </p>
<p id="v26"><sup><small>26</small></sup>  olen usein ollut matkoilla, vaaroissa virtojen vesillä, vaaroissa rosvojen keskellä, vaaroissa heimoni puolelta, vaaroissa pakanain puolelta, vaaroissa kaupungeissa, vaaroissa erämaassa, vaaroissa merellä, vaaroissa valheveljien keskellä; </p>
<p id="v27"><sup><small>27</small></sup>  ollut työssä ja vaivassa; paljon valvonut, kärsinyt nälkää ja janoa, paljon paastonnut, kärsinyt vilua ja alastomuutta. </p>
<p id="v28"><sup><small>28</small></sup>  Ja kaiken muun lisäksi jokapäiväistä tunkeilua luonani, huolta kaikista seurakunnista. </p>
<p id="v29"><sup><small>29</small></sup>  Kuka on heikko, etten minäkin olisi heikko? Kuka lankeaa, ettei se minua polttaisi? </p>
<p id="v30"><sup><small>30</small></sup>  Jos minun kerskata täytyy, niin kerskaan heikkoudestani. </p>
<p id="v31"><sup><small>31</small></sup>  Herran Jeesuksen Jumala ja Isä, joka on ylistetty iankaikkisesti, tietää, etten valhettele. <sup id="cite1"><a href="#fn1">[1]</a></sup></p>
<p id="v32"><sup><small>32</small></sup>  Damaskossa kuningas Aretaan käskynhaltija vartioi damaskolaisten kaupunkia ottaaksensa minut kiinni, </p>
<p id="v33"><sup><small>33</small></sup>  ja muurin ikkuna-aukosta minut laskettiin korissa maahan, ja niin minä pääsin hänen käsistänsä. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fi/Bible/2_Corinthians/10">Toinen kirje korinttilaisille - Luku 10</a></td>
        <td><a href="/fi/Bible/2_Corinthians/Index">Indeksi</a></td>
        <td><a href="/fi/Bible/2_Corinthians/12">Toinen kirje korinttilaisille - Luku 12</a></td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 11:31 <i>Herran Jeesuksen Kristuksen Isä</i>: <a href="/fi/The_Urantia_Book/194#p3_11">U-k 194:3.11</a>.  <i>Herran Jeesuksen Kristuksen isä</i>: <a href="/fi/The_Urantia_Book/194#p4_6">U-k 194:4.6</a>. </li>
  <li id="fn2"><a href="#cite2">↑</a> 11:14 <i>Valon evankeliumi</i>: <a href="/fi/The_Urantia_Book/31#p7_1">U-k 31:7.1</a>.  <i>Saatana, loistava olento</i>: <a href="/fi/The_Urantia_Book/67#p1_1">U-k 67:1.1</a>. </li>
  <li id="fn3"><a href="#cite3">↑</a> 11:22 <i>Paavali, heprealainen heprealainen</i>: <a href="/fi/The_Urantia_Book/121#p1_2">U-k 121:1.2</a>. </li>
</ol>
</div>
