<!--
title: Toinen kirje korinttilaisille - Luku 1
description: 
published: true
date: 2022-10-6T10:23:21Z
tags: bible, bible—2 corinthians
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td> </td>
        <td><a href="/fi/Bible/2_Corinthians/Index">Indeksi</a></td>
        <td><a href="/fi/Bible/2_Corinthians/2">Toinen kirje korinttilaisille - Luku 2</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Paavali, Jumalan tahdosta Kristuksen Jeesuksen apostoli, ja veli Timoteus Korintossa olevalle Jumalan seurakunnalle ynnä kaikille pyhille koko Akaiassa. <sup id="cite3"><a href="#fn3">[3]</a></sup></p>
<p id="v2"><sup><small>2</small></sup>  Armo teille ja rauha Jumalalta, meidän Isältämme, ja Herralta Jeesukselta Kristukselta! <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  Kiitetty olkoon meidän Herramme Jeesuksen Kristuksen Jumala ja Isä, laupeuden Isä ja kaiken lohdutuksen Jumala, <sup id="cite2"><a href="#fn2">[2]</a></sup> <sup id="cite4"><a href="#fn4">[4]</a></sup></p>
<p id="v4"><sup><small>4</small></sup>  joka lohduttaa meitä kaikessa ahdistuksessamme, että me sillä lohdutuksella, jolla Jumala meitä itseämme lohduttaa, voisimme lohduttaa niitä, jotka kaikkinaisessa ahdistuksessa ovat. </p>
<p id="v5"><sup><small>5</small></sup>  Sillä samoin kuin Kristuksen kärsimykset runsaina tulevat meidän osaksemme, samoin tulee meidän osaksemme myöskin lohdutus runsaana Kristuksen kautta. </p>
<p id="v6"><sup><small>6</small></sup>  Mutta jos olemme ahdistuksessa, niin tapahtuu se teille lohdutukseksi ja pelastukseksi; jos taas saamme lohdutusta, niin tapahtuu sekin teille lohdutukseksi, ja se vaikuttaa, että te kestätte samat kärsimykset, joita mekin kärsimme; ja toivomme teistä on vahva, </p>
<p id="v7"><sup><small>7</small></sup>  koska me tiedämme, että samoin kuin olette osalliset kärsimyksistä, samoin olette osalliset myöskin lohdutuksesta. </p>
<p id="v8"><sup><small>8</small></sup>  Sillä me emme tahdo, veljet, pitää teitä tietämättöminä siitä ahdistuksesta, jossa me olimme Aasiassa, kuinka ylenpalttiset, yli voimiemme käyvät, meidän rasituksemme olivat, niin että jo olimme epätoivossa hengestämmekin, </p>
<p id="v9"><sup><small>9</small></sup>  ja itse me jo luulimme olevamme kuolemaan tuomitut, ettemme luottaisi itseemme, vaan Jumalaan, joka kuolleet herättää. </p>
<p id="v10"><sup><small>10</small></sup>  Ja hän pelasti meidät niin suuresta kuolemanvaarasta, ja yhä pelastaa, ja häneen me olemme panneet toivomme, että hän vielä vastakin pelastaa, </p>
<p id="v11"><sup><small>11</small></sup>  kun tekin autatte meitä rukouksillanne, että monesta suusta meidän tähtemme kohoaisi runsas kiitos siitä armosta, joka on osaksemme tullut. </p>
<p id="v12"><sup><small>12</small></sup>  Sillä meidän kerskauksemme on tämä: meidän omantuntomme todistus siitä, että me maailmassa ja varsinkin teidän luonanne olemme vaeltaneet Jumalan pyhyydessä ja puhtaudessa, emme lihallisessa viisaudessa, vaan Jumalan armossa. </p>
<p id="v13"><sup><small>13</small></sup>  Sillä eihän siinä, mitä teille kirjoitamme, ole muuta, kuin mikä siinä on luettavana ja minkä te myös ymmärrätte; ja minä toivon teidän loppuun asti ymmärtävän </p>
<p id="v14"><sup><small>14</small></sup>  - niinkuin meitä osaksi myös olette oppineet ymmärtämään - että me olemme teidän kerskauksenne, samoin kuin tekin meidän, Herramme Jeesuksen päivänä. </p>
<p id="v15"><sup><small>15</small></sup>  Ja tässä luottamuksessa minä aioin ensin tulla teidän tykönne, että saisitte vielä toisenkin todistuksen minun suosiostani, </p>
<p id="v16"><sup><small>16</small></sup>  ja sitten teidän kauttanne matkustaa Makedoniaan, ja taas Makedoniasta palata teidän tykönne ja teidän varustamananne matkata Juudeaan. </p>
<p id="v17"><sup><small>17</small></sup>  Kun minulla siis oli tämä aikomus, en kaiketi ole menetellyt kevytmielisesti? Vai päätänkö lihan mukaan, minkä päätän, niin että puheeni on sekä "on, on", että "ei, ei"? </p>
<p id="v18"><sup><small>18</small></sup>  Mutta Jumala sen takaa, että puheemme teille ei ole "on" ja "ei". </p>
<p id="v19"><sup><small>19</small></sup>  Sillä Jumalan Poika, Kristus Jeesus, jota me, minä ja Silvanus ja Timoteus, olemme teidän keskellänne saarnanneet, ei tullut ollakseen "on" ja "ei", vaan hänessä tuli "on". </p>
<p id="v20"><sup><small>20</small></sup>  Sillä niin monta kuin Jumalan lupausta on, kaikki ne ovat hänessä "on"; sentähden tulee hänen kauttaan myös niiden "amen", Jumalalle kunniaksi meidän kauttamme. </p>
<p id="v21"><sup><small>21</small></sup>  Mutta se, joka lujittaa meidät yhdessä teidän kanssanne Kristukseen ja joka on voidellut meidät, on Jumala, </p>
<p id="v22"><sup><small>22</small></sup>  joka myös on painanut meihin sinettinsä ja antanut Hengen vakuudeksi meidän sydämiimme. </p>
<p id="v23"><sup><small>23</small></sup>  Mutta minä kutsun Jumalan sieluni todistajaksi, että minä teitä säästääkseni en vielä tullut Korinttoon; </p>
<p id="v24"><sup><small>24</small></sup>  ei niin, että tahdomme vallita teidän uskoanne, vaan me yhdessä autamme teitä teidän iloonne; sillä uskossa te olette lujat. </p>
<br/>
<figure class="table chapter-navigator">
  <table>
    <tbody>
      <tr>
        <td> </td>
        <td><a href="/fi/Bible/2_Corinthians/Index">Indeksi</a></td>
        <td><a href="/fi/Bible/2_Corinthians/2">Toinen kirje korinttilaisille - Luku 2</a></td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 1:2 <i>Isä-lapsi-suhde</i>: <a href="/fi/The_Urantia_Book/131#p10_8">U-k 131:10.8</a>.  <i>Jumala on MINUN ISÄNI</i>: <a href="/fi/The_Urantia_Book/131#p10_5">U-k 131:10.5</a>.  <i>Jumala on meidän isämme</i>: <a href="/fi/The_Urantia_Book/141#p4_2">U-k 141:4.2</a>.  <i>Isä-lapsi-suhde</i>: <a href="/fi/The_Urantia_Book/131#p10_6">U-k 131:10.6</a>.  <i>Jumala on meidän isämme</i>: <a href="/fi/The_Urantia_Book/149#p6_8">U-k 149:6.8</a>.  <i>Jumala: Kaikkien ihmisten rakastava Isä</i>: <a href="/fi/The_Urantia_Book/194#p4_6">U-k 194:4.6</a>. </li>
  <li id="fn2"><a href="#cite2">↑</a> 1:3 <i>Herran Jeesuksen Kristuksen isä</i>: <a href="/fi/The_Urantia_Book/194#p4_6">U-k 194:4.6</a>.  <i>Herran Jeesuksen Kristuksen Isä</i>: <a href="/fi/The_Urantia_Book/194#p3_11">U-k 194:3.11</a>.  <i>Laupeuden Isä</i>: <a href="/fi/The_Urantia_Book/2#p4_1">U-k 2:4.1</a>. </li>
  <li id="fn3"><a href="#cite3">↑</a> 1:1 <i>Kutsuttu veljeksi ja sisareksi</i>: <a href="/fi/The_Urantia_Book/194#p4_7">U-k 194:4.7</a>. </li>
  <li id="fn4"><a href="#cite4">↑</a> 1:3-4 <i>Lohduta sorrettuja</i>: <a href="/fi/The_Urantia_Book/140#p9_2">U-k 140:9.2</a>. </li>
</ol>
</div>
