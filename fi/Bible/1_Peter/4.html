<!--
title: Ensimmäinen Pietarin kirje - Luku 4
description: 
published: true
date: 2022-10-6T10:23:21Z
tags: bible, bible—1 peter
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td><a href="/fi/Bible/1_Peter/3">Ensimmäinen Pietarin kirje - Luku 3</a></td>
        <td><a href="/fi/Bible/1_Peter/Index">Indeksi</a></td>
        <td><a href="/fi/Bible/1_Peter/5">Ensimmäinen Pietarin kirje - Luku 5</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Koska siis Kristus on kärsinyt lihassa, niin ottakaa tekin aseeksenne sama mieli - sillä joka lihassa kärsii, se lakkaa synnistä - <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  ettette enää eläisi tätä lihassa vielä elettävää aikaa ihmisten himojen mukaan, vaan Jumalan tahdon mukaan. </p>
<p id="v3"><sup><small>3</small></sup>  Riittäähän, että menneen ajan olette täyttäneet pakanain tahtoa vaeltaessanne irstaudessa, himoissa, juoppoudessa, mässäyksissä, juomingeissa ja kauheassa epäjumalain palvelemisessa. </p>
<p id="v4"><sup><small>4</small></sup>  Sentähden he oudoksuvat sitä, ettette juokse heidän mukanansa samaan riettauden lätäkköön, ja herjaavat. </p>
<p id="v5"><sup><small>5</small></sup>  Mutta heidän on tehtävä tili hänelle, joka on valmis tuomitsemaan eläviä ja kuolleita. </p>
<p id="v6"><sup><small>6</small></sup>  Sillä sitä varten kuolleillekin on julistettu evankeliumi, että he tosin olisivat tuomitut lihassa niinkuin ihmiset, mutta että heillä hengessä olisi elämä, niinkuin Jumala elää. </p>
<p id="v7"><sup><small>7</small></sup>  Mutta kaiken loppu on lähellä. Sentähden olkaa maltilliset ja raittiit rukoilemaan. </p>
<p id="v8"><sup><small>8</small></sup>  Ennen kaikkea olkoon teidän rakkautenne toisianne kohtaan harras, sillä "rakkaus peittää syntien paljouden". </p>
<p id="v9"><sup><small>9</small></sup>  Olkaa vieraanvaraisia toinen toistanne kohtaan, nurkumatta. </p>
<p id="v10"><sup><small>10</small></sup>  Palvelkaa toisianne, kukin sillä armolahjalla, minkä on saanut, Jumalan moninaisen armon hyvinä huoneenhaltijoina. </p>
<p id="v11"><sup><small>11</small></sup>  Jos joku puhuu, puhukoon niinkuin Jumalan sanoja; jos joku palvelee, palvelkoon sen voiman mukaan, minkä Jumala antaa, että Jumala tulisi kaikessa kirkastetuksi Jeesuksen Kristuksen kautta. Hänen on kunnia ja valta aina ja iankaikkisesti. Amen. </p>
<p id="v12"><sup><small>12</small></sup>  Rakkaani, älkää oudoksuko sitä hellettä, jossa olette ja joka on teille koetukseksi, ikäänkuin teille tapahtuisi jotakin outoa, <sup id="cite2"><a href="#fn2">[2]</a></sup></p>
<p id="v13"><sup><small>13</small></sup>  vaan iloitkaa, sitä myöten kuin olette osallisia Kristuksen kärsimyksistä, että te myös hänen kirkkautensa ilmestymisessä saisitte iloita ja riemuita. </p>
<p id="v14"><sup><small>14</small></sup>  Jos teitä solvataan Kristuksen nimen tähden, niin te olette autuaat, sillä kirkkauden ja Jumalan Henki lepää teidän päällänne. </p>
<p id="v15"><sup><small>15</small></sup>  Älköön näet kukaan teistä kärsikö murhaajana tai varkaana tai pahantekijänä tahi sentähden, että sekaantuu hänelle kuulumattomiin; </p>
<p id="v16"><sup><small>16</small></sup>  mutta jos hän kärsii kristittynä, älköön hävetkö, vaan ylistäköön sen nimensä tähden Jumalaa. </p>
<p id="v17"><sup><small>17</small></sup>  Sillä aika on tuomion alkaa Jumalan huoneesta; mutta jos se alkaa ensiksi meistä, niin mikä on niiden loppu, jotka eivät ole Jumalan evankeliumille kuuliaiset? </p>
<p id="v18"><sup><small>18</small></sup>  Ja "jos vanhurskas vaivoin pelastuu, niin mihinkä joutuukaan jumalaton ja syntinen?" </p>
<p id="v19"><sup><small>19</small></sup>  Sentähden, uskokoot myös ne, jotka Jumalan tahdon mukaan kärsivät, sielunsa uskolliselle Luojalle, tehden sitä, mikä hyvää on. <sup id="cite3"><a href="#fn3">[3]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fi/Bible/1_Peter/3">Ensimmäinen Pietarin kirje - Luku 3</a></td>
        <td><a href="/fi/Bible/1_Peter/Index">Indeksi</a></td>
        <td><a href="/fi/Bible/1_Peter/5">Ensimmäinen Pietarin kirje - Luku 5</a></td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 4:1 <i>Sukulaismielet</i>: <a href="/fi/The_Urantia_Book/16#p6_3">U-k 16:6.3</a>. </li>
  <li id="fn2"><a href="#cite2">↑</a> 4:12-14 <i>Vaatii rohkeaa palvelua</i>: <a href="/fi/The_Urantia_Book/143#p1_6">U-k 143:1.6</a>. </li>
  <li id="fn3"><a href="#cite3">↑</a> 4:19 <i>Jumala loi kaiken</i>: <a href="/fi/The_Urantia_Book/6#p1_3">U-k 6:1.3</a>.  <i>Uskollinen ja jumalallinen Luoja</i>: <a href="/fi/The_Urantia_Book/2#p1_2">U-k 2:1.2</a>.  <i>Universaalinen Luoja</i>: <a href="/fi/The_Urantia_Book/142#p3_7">U-k 142:3.7</a>.  <i>Luoja</i>: <a href="/fi/The_Urantia_Book/131#p10_6">U-k 131:10.6</a>.  <i>Jumala kaiken luojana</i>: <a href="/fi/The_Urantia_Book/0#p2_9">U-k 0:2.9</a>.  <i>Osa 2: Uskollinen Luoja</i>: <a href="/fi/The_Urantia_Book/2#p1_2">U-k 2:1.2</a>.  <i>Jumala on luonut kaikki asiat ja olennot</i>: <a href="/fi/The_Urantia_Book/131#p10_2">U-k 131:10.2</a>.  <i>Jumala loi</i>: <a href="/fi/The_Urantia_Book/95#p5_9">U-k 95:5.9</a>.  <i>Jumala loi kaiken</i>: <a href="/fi/The_Urantia_Book/131#p2_2">U-k 131:2.2</a>.  <i>Uskollinen Luoja</i>: <a href="/fi/The_Urantia_Book/4#p1_3">U-k 4:1.3</a>.  <i>Luoja</i>: <a href="/fi/The_Urantia_Book/131#p10_6">U-k 131:10.6</a>.  <i>Sitoudu Hänelle sielujen säilyttämiseen</i>: <a href="/fi/The_Urantia_Book/131#p10_2">U-k 131:10.2</a>. </li>
</ol>
</div>
