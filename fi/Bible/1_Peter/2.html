<!--
title: Ensimmäinen Pietarin kirje - Luku 2
description: 
published: true
date: 2023-11-8T20:28:17Z
tags: bible, bible—1 peter
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/1_Peter/1">
          <span class="mdi mdi-arrow-left-drop-circle"></span><span class="pl-2">Ensimmäinen Pietarin kirje - Luku 1</span>
        </a>
        </td>
        <td>
        <a href="/fi/Bible/1_Peter/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/1_Peter/3">
          <span class="pr-2">Ensimmäinen Pietarin kirje - Luku 3</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Pankaa siis pois kaikki pahuus ja kaikki vilppi ja ulkokultaisuus ja kateus ja kaikki panettelu, </p>
<p id="v2"><sup><small>2</small></sup>  ja halatkaa niinkuin vastasyntyneet lapset sanan väärentämätöntä maitoa, että te sen kautta kasvaisitte pelastukseen, <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  jos "olette maistaneet, että Herra on hyvä". </p>
<p id="v4"><sup><small>4</small></sup>  Ja tulkaa hänen tykönsä, elävän kiven tykö, jonka ihmiset tosin ovat hyljänneet, mutta joka Jumalan edessä on valittu, kallis, </p>
<p id="v5"><sup><small>5</small></sup>  ja rakentukaa itsekin elävinä kivinä hengelliseksi huoneeksi, pyhäksi papistoksi, uhraamaan hengellisiä uhreja, jotka Jeesuksen Kristuksen kautta ovat Jumalalle mieluisia. </p>
<p id="v6"><sup><small>6</small></sup>  Sillä Raamatussa sanotaan: "Katso, minä lasken Siioniin valitun kiven, kalliin kulmakiven; ja joka häneen uskoo, ei ole häpeään joutuva". </p>
<p id="v7"><sup><small>7</small></sup>  Teille siis, jotka uskotte, se on kallis, mutta niille, jotka eivät usko, "on se kivi, jonka rakentajat hylkäsivät, tullut kulmakiveksi" </p>
<p id="v8"><sup><small>8</small></sup>  ja "kompastuskiveksi ja loukkauskallioksi". Koska he eivät tottele sanaa, niin he kompastuvat; ja siihen heidät on pantukin. </p>
<p id="v9"><sup><small>9</small></sup>  Mutta te olette "valittu suku, kuninkaallinen papisto, pyhä heimo, omaisuuskansa, julistaaksenne sen jaloja tekoja", joka on pimeydestä kutsunut teidät ihmeelliseen valkeuteensa; <sup id="cite2"><a href="#fn2">[2]</a></sup></p>
<p id="v10"><sup><small>10</small></sup>  te, jotka ennen "ette olleet kansa", mutta nyt olette "Jumalan kansa", jotka ennen "ette olleet armahdetut", mutta nyt "olette armahdetut". </p>
<p id="v11"><sup><small>11</small></sup>  Rakkaani, niinkuin outoja ja muukalaisia minä kehoitan teitä pidättymään lihallisista himoista, jotka sotivat sielua vastaan, </p>
<p id="v12"><sup><small>12</small></sup>  ja vaeltamaan nuhteettomasti pakanain keskuudessa, että he siitä, mistä he parjaavat teitä niinkuin pahantekijöitä, teidän hyvien tekojenne tähden, niitä tarkatessaan, ylistäisivät Jumalaa etsikkopäivänä. </p>
<p id="v13"><sup><small>13</small></sup>  Olkaa alamaiset kaikelle inhimilliselle järjestykselle Herran tähden, niin hyvin kuninkaalle, joka on ylin, <sup id="cite3"><a href="#fn3">[3]</a></sup></p>
<p id="v14"><sup><small>14</small></sup>  kuin käskynhaltijoille, jotka hän on lähettänyt pahaa tekeville rangaistukseksi, mutta hyvää tekeville kiitokseksi; </p>
<p id="v15"><sup><small>15</small></sup>  sillä se on Jumalan tahto, että te hyvää tekemällä tukitte suun mielettömäin ihmisten ymmärtämättömyydeltä - <sup id="cite4"><a href="#fn4">[4]</a></sup></p>
<p id="v16"><sup><small>16</small></sup>  niinkuin vapaat, ei niinkuin ne, joilla vapaus on pahuuden verhona, vaan niinkuin Jumalan palvelijat. </p>
<p id="v17"><sup><small>17</small></sup>  Kunnioittakaa kaikkia, rakastakaa veljiä, peljätkää Jumalaa, kunnioittakaa kuningasta. <sup id="cite5"><a href="#fn5">[5]</a></sup></p>
<p id="v18"><sup><small>18</small></sup>  Palvelijat, olkaa kaikella pelolla isännillenne alamaiset, ei ainoastaan hyville ja lempeille, vaan nurjillekin. </p>
<p id="v19"><sup><small>19</small></sup>  Sillä se on armoa, että joku omantunnon tähden Jumalan edessä kestää vaivoja, syyttömästi kärsien. </p>
<p id="v20"><sup><small>20</small></sup>  Sillä mitä kiitettävää siinä on, jos te olette kärsivällisiä silloin, kun teitä syntienne tähden piestään? Mutta jos olette kärsivällisiä, kun hyvien tekojenne tähden saatte kärsiä, niin se on Jumalan armoa. </p>
<p id="v21"><sup><small>21</small></sup>  Sillä siihen te olette kutsutut, koska Kristuskin kärsi teidän puolestanne, jättäen teille esikuvan, että te noudattaisitte hänen jälkiänsä, <sup id="cite6"><a href="#fn6">[6]</a></sup></p>
<p id="v22"><sup><small>22</small></sup>  joka "ei syntiä tehnyt ja jonka suussa ei petosta ollut", </p>
<p id="v23"><sup><small>23</small></sup>  joka häntä herjattaessa ei herjannut takaisin, joka kärsiessään ei uhannut, vaan jätti asiansa sen haltuun, joka oikein tuomitsee, <sup id="cite7"><a href="#fn7">[7]</a></sup></p>
<p id="v24"><sup><small>24</small></sup>  joka "itse kantoi meidän syntimme" ruumiissansa ristinpuuhun, että me, synneistä pois kuolleina, eläisimme vanhurskaudelle; ja hänen "haavainsa kautta te olette paratut". </p>
<p id="v25"><sup><small>25</small></sup>  Sillä te olitte "eksyksissä niinkuin lampaat", mutta nyt te olette palanneet sielujenne paimenen ja kaitsijan tykö. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/1_Peter/1">
          <span class="mdi mdi-arrow-left-drop-circle"></span><span class="pl-2">Ensimmäinen Pietarin kirje - Luku 1</span>
        </a>
        </td>
        <td>
        <a href="/fi/Bible/1_Peter/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/1_Peter/3">
          <span class="pr-2">Ensimmäinen Pietarin kirje - Luku 3</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 2:2 <i>Hengellisen totuuden maito</i>: <a href="/fi/The_Urantia_Book/133#p4_2">U-k 133:4.2</a>.  <i>Älä pidennä lapsuutta</i>: <a href="/fi/The_Urantia_Book/156#p2_6">U-k 156:2.6</a>.  <i>Mutta kasvakaa hengessä</i>: <a href="/fi/The_Urantia_Book/193#p2_2">U-k 193:2.2</a>. </li>
  <li id="fn2"><a href="#cite2">↑</a> 2:9 <i>Valittu sukupolvi</i>: <a href="/fi/The_Urantia_Book/52#p7_13">U-k 52:7.13</a>. </li>
  <li id="fn3"><a href="#cite3">↑</a> 2:13 <i>Jumala korkein</i>: <a href="/fi/The_Urantia_Book/0#p2_12">U-k 0:2.12</a>. </li>
  <li id="fn4"><a href="#cite4">↑</a> 2:15-16 <i>True & false liberty</i>: <a href="/fi/The_Urantia_Book/54#p1_1">U-k 54:1.1</a>. </li>
  <li id="fn5"><a href="#cite5">↑</a> 2:17 <i>Ihmisten veljeys</i>: <a href="/fi/The_Urantia_Book/170#p2_20">U-k 170:2.20</a>. </li>
  <li id="fn6"><a href="#cite6">↑</a> 2:21-23 <i>Pietari kertoo Jeesuksen elämästä</i>: <a href="/fi/The_Urantia_Book/196#p2_1">U-k 196:2.1</a>. </li>
  <li id="fn7"><a href="#cite7">↑</a> 2:23-24 <i>Jeesuksen itsemestaruus</i>: <a href="/fi/The_Urantia_Book/143#p2_1">U-k 143:2.1</a>. </li>
</ol>
</div>
