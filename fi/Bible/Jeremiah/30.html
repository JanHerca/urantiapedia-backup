<!--
title: Jeremian kirja - Luku 30
description: 
published: true
date: 2022-10-6T10:23:21Z
tags: bible, bible—jeremiah
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td><a href="/fi/Bible/Jeremiah/29">Jeremian kirja - Luku 29</a></td>
        <td><a href="/fi/Bible/Jeremiah/Index">Indeksi</a></td>
        <td><a href="/fi/Bible/Jeremiah/31">Jeremian kirja - Luku 31</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Sana, joka tuli Herralta Jeremialle ja kuului näin: </p>
<p id="v2"><sup><small>2</small></sup>  "Näin sanoo Herra, Israelin Jumala: Kirjoita kaikki sanat, jotka minä olen sinulle puhunut, kirjaan. </p>
<p id="v3"><sup><small>3</small></sup>  Sillä katso, tulee aika, sanoo Herra, jolloin minä käännän kansani Israelin ja Juudan kohtalon, sanoo Herra, ja palautan heidät maahan, jonka olen antanut heidän isillensä, ja he saavat periä sen." </p>
<p id="v4"><sup><small>4</small></sup>  Ja nämä ovat ne sanat, jotka Herra on puhunut Israelista ja Juudasta. </p>
<p id="v5"><sup><small>5</small></sup>  Näin sanoo Herra: "Pelon huudon me kuulemme: on hirmu, ei rauha! </p>
<p id="v6"><sup><small>6</small></sup>  Kysykää ja katsokaa: synnyttääkö miehenpuoli? Miksi näen kaikkien miesten pitelevän käsin lanteitansa synnyttäväisten tavalla, ja miksi ovat kaikki kasvot käyneet valjuiksi? </p>
<p id="v7"><sup><small>7</small></sup>  Voi! Suuri on se päivä, ei ole sen kaltaista. Se on Jaakobille ahdistuksen aika, mutta hän on pelastuva siitä. </p>
<p id="v8"><sup><small>8</small></sup>  Ja sinä päivänä, sanoo Herra Sebaot, minä särjen ikeen sinun kaulastasi ja katkaisen sinun siteesi. Eivät tee enää muukalaiset heitä palvelijoikseen, </p>
<p id="v9"><sup><small>9</small></sup>  vaan he saavat palvella Herraa, Jumalaansa, ja Daavidia, kuningastansa, jonka minä heille herätän. </p>
<p id="v10"><sup><small>10</small></sup>  Mutta sinä, minun palvelijani Jaakob, älä pelkää, sanoo Herra, älä säiky, Israel. Sillä katso, minä pelastan sinut kaukaisesta maasta, sinun jälkeläisesi heidän vankeutensa maasta. Ja Jaakob on palajava, elävä rauhassa ja turvassa, kenenkään peljättämättä. <sup id="cite1"><a href="#fn1">[1]</a></sup></p>
<p id="v11"><sup><small>11</small></sup>  Sillä minä olen sinun kanssasi, sanoo Herra, ja pelastan sinut. Minä teen lopun kaikista kansoista, joiden sekaan minä olen sinut hajottanut; ainoastaan sinusta minä en loppua tee: minä kuritan sinua kohtuudella, mutta rankaisematta minä en sinua jätä. </p>
<p id="v12"><sup><small>12</small></sup>  Sillä näin sanoo Herra: Paha on sinun vammasi, kipeä on saamasi isku. </p>
<p id="v13"><sup><small>13</small></sup>  Ei kukaan aja sinun asiaasi; sinun haavaasi ei paranneta, se ei kasva umpeen. </p>
<p id="v14"><sup><small>14</small></sup>  Kaikki sinun rakastajasi ovat sinut unhottaneet, sinua he eivät kysy. Sillä niinkuin vihollista lyödään, olen minä sinua lyönyt, kovalla kurituksella, koska sinun rikoksesi on suuri, sinun syntisi monilukuiset. </p>
<p id="v15"><sup><small>15</small></sup>  Miksi valitat vammaasi, kipusi kovuutta? Koska sinun rikoksesi on suuri, sinun syntisi monilukuiset, olen minä sinulle tämän tehnyt. </p>
<p id="v16"><sup><small>16</small></sup>  Niin myös kaikki sinun syöjäsi syödään, ja kaikki sinun ahdistajasi, kaikki tyynni, vaeltavat vankeuteen; sinun ryöstäjäsi joutuvat ryöstetyiksi, ja kaikki saalistajasi minä annan saaliiksi. </p>
<p id="v17"><sup><small>17</small></sup>  Sillä minä kasvatan umpeen sinun haavasi ja parannan sinut saamistasi iskuista, sanoo Herra, sinut, Siion, jolla on nimenä 'hyljätty', 'se, josta ei kukaan välitä'. </p>
<p id="v18"><sup><small>18</small></sup>  Näin sanoo Herra: Katso, minä käännän Jaakobin majojen kohtalon, minä armahdan hänen asuntojansa; kaupunki rakennetaan kukkulallensa, ja linna on oleva oikealla paikallansa. </p>
<p id="v19"><sup><small>19</small></sup>  Ja niistä on kaikuva ylistyslaulu ja iloitsevaisten ääni. Minä enennän heidät, eivätkä he vähene; minä saatan heidät kunniaan, eivätkä he halvoiksi jää. </p>
<p id="v20"><sup><small>20</small></sup>  Silloin hänen poikansa ovat niinkuin muinoin, ja hänen seurakuntansa pysyy vahvana minun edessäni; minä rankaisen kaikki hänen sortajansa. </p>
<p id="v21"><sup><small>21</small></sup>  Ja hänen valtiaansa nousee hänestä itsestänsä, hänen hallitsijansa lähtee hänen keskeltänsä; ja minä sallin hänen käydä tyköni, niin että hän saattaa minua lähestyä. Sillä kuka panee henkensä alttiiksi minua lähestyäkseen? sanoo Herra. </p>
<p id="v22"><sup><small>22</small></sup>  Ja niin te olette minun kansani, ja minä olen teidän Jumalanne." </p>
<p id="v23"><sup><small>23</small></sup>  Katso, Herran myrsky, kiivastus, puhkeaa, pyörremyrsky vyöryy kohti jumalattomien päätä. </p>
<p id="v24"><sup><small>24</small></sup>  Eikä Herran vihan hehku asetu, ennenkuin hän on toteuttanut ja täyttänyt sydämensä aivoitukset. Aikojen lopulla te tulette sen ymmärtämään. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fi/Bible/Jeremiah/29">Jeremian kirja - Luku 29</a></td>
        <td><a href="/fi/Bible/Jeremiah/Index">Indeksi</a></td>
        <td><a href="/fi/Bible/Jeremiah/31">Jeremian kirja - Luku 31</a></td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 30:10 <i>Pelosta pelastettu</i>: <a href="/fi/The_Urantia_Book/95#p4_3">U-k 95:4.3</a>. </li>
</ol>
</div>
