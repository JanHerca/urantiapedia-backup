<!--
title: Jeremian kirja - Luku 13
description: 
published: true
date: 2022-8-14T17:23:51Z
tags: 
editor: ckeditor
dateCreated: 2022-8-14T17:23:51Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/fi/Bible/Jeremiah/12">Jeremian kirja - Luku 12</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/fi/Bible/Jeremiah/Index">Indeksi</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/fi/Bible/Jeremiah/14">Jeremian kirja - Luku 14</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Näin sanoi Herra minulle: "Mene ja osta itsellesi liinainen vyö ja pane se kupeillesi, mutta älä anna sen tulla veteen". </p>
<p id="v2"><sup><small>2</small></sup>  Ja minä ostin vyön Herran sanan mukaan ja panin sen kupeilleni. </p>
<p id="v3"><sup><small>3</small></sup>  Sitten Herran sana tuli minulle toisen kerran, tämä sana: </p>
<p id="v4"><sup><small>4</small></sup>  "Ota vyö, jonka sinä ostit ja joka on kupeillasi, ja nouse, mene Eufratille ja kätke se siellä kallion koloon". </p>
<p id="v5"><sup><small>5</small></sup>  Ja minä menin ja kätkin sen Eufratiin, niinkuin Herra oli käskenyt minun tehdä. </p>
<p id="v6"><sup><small>6</small></sup>  Ja pitkän ajan kuluttua Herra sanoi minulle: "Nouse, mene Eufratille ja ota se vyö, jonka minä käskin sinun kätkeä sinne". </p>
<p id="v7"><sup><small>7</small></sup>  Niin minä menin Eufratille, kaivoin ja otin vyön siitä paikasta, johon olin sen kätkenyt; ja katso, vyö oli turmeltunut eikä kelvannut mihinkään. </p>
<p id="v8"><sup><small>8</small></sup>  Minulle tuli tämä Herran sana: </p>
<p id="v9"><sup><small>9</small></sup>  "Näin sanoo Herra: Samalla tavoin minä tuotan turmion Juudan ja Jerusalemin suurelle ylpeydelle. </p>
<p id="v10"><sup><small>10</small></sup>  Tämä paha kansa, joka ei tahdo kuulla minun sanojani, joka vaeltaa sydämensä paatumuksessa, seuraa muita jumalia, palvelee ja kumartaa niitä, tulee tämän vyön kaltaiseksi, joka ei mihinkään kelpaa. </p>
<p id="v11"><sup><small>11</small></sup>  Sillä niinkuin vyö liittyy miehen kupeisiin, niin minä liitin koko Israelin heimon ja koko Juudan heimon itseeni, sanoo Herra, että se olisi minun kansani, minulle kunniaksi, ylistykseksi ja kirkkaudeksi; mutta he eivät totelleet. </p>
<p id="v12"><sup><small>12</small></sup>  Sentähden sano heille tämä sana: Näin sanoo Herra, Israelin Jumala: Jokainen leili täytetään viinillä. Ja jos he sanovat sinulle: 'Emmekö me tietäisi, että jokainen leili täytetään viinillä?' </p>
<p id="v13"><sup><small>13</small></sup>  niin sano heille: Näin sanoo Herra: Katso, minä täytän kaikki tämän maan asukkaat, kuninkaat, jotka istuvat Daavidin valtaistuimella, papit ja profeetat ja kaikki Jerusalemin asukkaat päihtymyksellä. </p>
<p id="v14"><sup><small>14</small></sup>  Ja minä murskaan heidät, toisen toistansa vastaan, sekä isät että lapset, sanoo Herra. Minä en sääli, en säästä enkä armahda, niin että jättäisin heidät hävittämättä." </p>
<p id="v15"><sup><small>15</small></sup>  Kuulkaa, ottakaa korviinne, älkää ylpeilkö, sillä Herra on puhunut. </p>
<p id="v16"><sup><small>16</small></sup>  Antakaa Herralle, teidän Jumalallenne, kunnia, ennenkuin tulee pimeä ja jalkanne loukkaantuvat vuoriin hämärissä. Silloin te odotatte valoa, mutta hän muuttaa sen pilkkopimeäksi, tekee sen synkeydeksi. </p>
<p id="v17"><sup><small>17</small></sup>  Mutta ellette kuule tätä, niin minun sieluni salassa itkee sellaista ylpeyttä, itkee katkerasti, ja minun silmäni vuotavat kyyneleitä, kun Herran lauma viedään vankeuteen. </p>
<p id="v18"><sup><small>18</small></sup>  "Sano kuninkaalle ja kuninkaan äidille: Istukaa alhaiselle sijalle, sillä pudonnut on päästänne teidän kunniankruununne. </p>
<p id="v19"><sup><small>19</small></sup>  Etelämaan kaupungit ovat suljetut, eikä ole avaajaa; koko Juuda on viety pakkosiirtolaisuuteen, pakkosiirtolaisuuteen kaikki kansa. </p>
<p id="v20"><sup><small>20</small></sup>  Nostakaa silmänne ja katsokaa, kuinka ne tulevat pohjoisesta. Missä on lauma, joka oli sinun haltuusi annettu, nuo sinun lampaasi, sinun kunniasi? </p>
<p id="v21"><sup><small>21</small></sup>  Mitä sanot, kun hän panee sinulle päämiehiksi ne, jotka olit ystäviksesi totutellut? Eivätkö tuskat kourista sinua niinkuin synnyttävää vaimoa? </p>
<p id="v22"><sup><small>22</small></sup>  Ja jos sanot sydämessäsi: 'Minkätähden on minulle näin käynyt?' - suuren syntisi tähden sinun liepeesi kohotettiin, tehtiin väkivaltaa sinun kantapäillesi. </p>
<p id="v23"><sup><small>23</small></sup>  Voiko etiopialainen muuttaa ihonsa ja pantteri pilkkunsa? Yhtä vähän te voitte tehdä hyvää, te pahantekoon tottuneet. </p>
<p id="v24"><sup><small>24</small></sup>  Ja minä hajotan heidät kuin oljenkorret, jotka lentävät erämaan tuulessa. </p>
<p id="v25"><sup><small>25</small></sup>  Tämä on sinun arpasi, sinun mitattu osasi minulta, sanoo Herra, koska olet unhottanut minut ja luottanut valheeseen. </p>
<p id="v26"><sup><small>26</small></sup>  Niinpä minäkin nostan sinulta liepeet kasvojen yli, ja sinun häpeäsi näkyy. </p>
<p id="v27"><sup><small>27</small></sup>  Sinun aviorikoksesi, hirnumisesi, riettaan haureutesi, sinun iljetyksesi kedon kukkuloilla minä olen nähnyt. Voi sinua, Jerusalem! Et sinä puhdistu, et vielä pitkään aikaan." </p>
