<!--
title: Jeremian kirja - Luku 4
description: 
published: true
date: 2023-11-8T20:28:17Z
tags: bible, bible—jeremiah
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/Jeremiah/3">
          <span class="mdi mdi-arrow-left-drop-circle"></span><span class="pl-2">Jeremian kirja - Luku 3</span>
        </a>
        </td>
        <td>
        <a href="/fi/Bible/Jeremiah/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/Jeremiah/5">
          <span class="pr-2">Jeremian kirja - Luku 5</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  "Jos sinä käännyt, Israel, sanoo Herra, niin käänny minun tyköni; ja jos sinä poistat iljetyksesi minun kasvojeni edestä, niin et häädy harhailemaan; </p>
<p id="v2"><sup><small>2</small></sup>  jos sinä vannot: 'Niin totta kuin Herra elää' uskollisesti, oikein ja vanhurskaasti, niin kansat siunaavat itsensä hänen nimeensä, ja hän on heidän kerskauksensa. <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  Sillä näin sanoo Herra Juudan miehille ja Jerusalemille: Raivatkaa itsellenne uudispelto, älkääkä kylväkö orjantappurain sekaan. </p>
<p id="v4"><sup><small>4</small></sup>  Ympärileikatkaa itsenne Herralle ja poistakaa sydämenne esinahka, te Juudan miehet ja Jerusalemin asukkaat, ettei minun vihani syttyisi kuin tuli ja palaisi, eikä olisi sammuttajaa, teidän tekojenne pahuuden tähden. </p>
<p id="v5"><sup><small>5</small></sup>  Julistakaa Juudassa ja Jerusalemissa, kuuluttakaa ja sanokaa: Puhaltakaa pasunaan kautta maan; huutakaa täyttä kurkkua ja sanokaa: 'Kokoontukaa, ja menkäämme varustettuihin kaupunkeihin'. </p>
<p id="v6"><sup><small>6</small></sup>  Nostakaa lippu Siionia kohti, paetkaa pysähtymättä; sillä minä annan tulla pohjoisesta onnettomuuden ja suuren hävityksen. </p>
<p id="v7"><sup><small>7</small></sup>  Leijona on noussut tiheiköstänsä, kansaintuhooja on lähtenyt liikkeelle, lähtenyt asuinpaikastansa, tekemään sinun maasi autioksi: sinun kaupunkisi hävitetään asujattomiksi. </p>
<p id="v8"><sup><small>8</small></sup>  Sentähden kääriytykää säkkeihin, valittakaa ja parkukaa, sillä Herran vihan hehku ei ole kääntynyt meistä pois." </p>
<p id="v9"><sup><small>9</small></sup>  Sinä päivänä, sanoo Herra, katoaa rohkeus kuninkaalta ja päämiehiltä, papit tyrmistyvät ja profeetat hämmästyvät. </p>
<p id="v10"><sup><small>10</small></sup>  Mutta minä sanoin: "Voi, Herra, Herra! Totisesti, sinä saatoit tämän kansan ja Jerusalemin peräti pettymään, kun sanoit: 'Teillä on oleva rauha!' Ja kuitenkin miekka koskee sieluun asti." </p>
<p id="v11"><sup><small>11</small></sup>  Siihen aikaan sanotaan tälle kansalle ja Jerusalemille: Kuuma tuuli tulee erämaan kalliokukkuloilta tytärtä, minun kansaani, kohti - ei elon viskaamiseksi eikä puhdistamiseksi. </p>
<p id="v12"><sup><small>12</small></sup>  Tuuli, liian tuima sellaisiin, tulee minulta; nyt minä myös julistan heille tuomiot. </p>
<p id="v13"><sup><small>13</small></sup>  Katso, hän nousee niinkuin pilvi, ja hänen vaununsa ovat kuin tuulispää, hänen hevosensa ovat kotkia nopeammat. Voi meitä, sillä me olemme tuhon omat! </p>
<p id="v14"><sup><small>14</small></sup>  Pese sydämesi puhtaaksi pahuudesta, sinä Jerusalem, että pelastuisit. Kuinka kauan asuvat sinun sisimmässäsi väärät ajatuksesi? </p>
<p id="v15"><sup><small>15</small></sup>  Sillä kuule! Sanansaattaja Daanista, onnettomuuden julistaja Efraimin vuorilta! </p>
<p id="v16"><sup><small>16</small></sup>  Kehoittakaa kansoja. Katso, kuuluttakaa Jerusalemia vastaan: "Piirittäjät tulevat kaukaisesta maasta ja kohottavat huutonsa Juudan kaupunkeja vastaan". </p>
<p id="v17"><sup><small>17</small></sup>  Niinkuin pellon vartijat he piirittävät sitä yltympäri, koska se niskoitteli minua vastaan, sanoo Herra. </p>
<p id="v18"><sup><small>18</small></sup>  Sinun vaelluksesi ja tekosi ovat tuottaneet sinulle tämän: tämän saat pahuudestasi; niin, se on katkerata, niin, se koskee sydämeesi asti. </p>
<p id="v19"><sup><small>19</small></sup>  Voi minun rintaani, voi minun rintaani! Minä vääntelehdin tuskasta. Voi sydämeni kammioita! Sydämeni väräjää minussa; en voi vaieta, sillä minä kuulen pasunan äänen, sotahuudon. </p>
<p id="v20"><sup><small>20</small></sup>  Hävitys tulee hävityksen päälle, sillä koko maa on tuhottu; äkisti ovat minun majani tuhotut, silmänräpäyksessä minun telttani. </p>
<p id="v21"><sup><small>21</small></sup>  Kuinka kauan minun täytyy nähdä sotalippua, kuulla pasunan ääntä? </p>
<p id="v22"><sup><small>22</small></sup>  Sillä minun kansani on hullu; eivät he tunne minua. He ovat tyhmiä lapsia eivätkä ymmärtäväisiä; he ovat viisaita tekemään pahaa, mutta tehdä hyvää he eivät taida. </p>
<p id="v23"><sup><small>23</small></sup>  Minä katselin maata, ja katso, se oli autio ja tyhjä, ja taivasta, eikä siinä valoa ollut. </p>
<p id="v24"><sup><small>24</small></sup>  Minä katselin vuoria, ja katso, ne järkkyivät, ja kaikki kukkulat huojuivat. </p>
<p id="v25"><sup><small>25</small></sup>  Minä katselin, ja katso, ei ollut yhtään ihmistä, ja kaikki taivaan linnut olivat paenneet pois. </p>
<p id="v26"><sup><small>26</small></sup>  Minä katselin, ja katso, hedelmätarha oli erämaana, ja kaikki sen kaupungit olivat kukistuneet Herran, hänen vihansa hehkun, edessä. </p>
<p id="v27"><sup><small>27</small></sup>  Sillä näin sanoo Herra: Koko maa tulee autioksi, vaikka minä en siitä peräti loppua tee. </p>
<p id="v28"><sup><small>28</small></sup>  Sentähden maa suree, ja taivaat ylhäällä pukeutuvat mustiin, sillä minä olen puhunut, olen päättänyt, enkä kadu, en siitä peräydy. <sup id="cite2"><a href="#fn2">[2]</a></sup></p>
<p id="v29"><sup><small>29</small></sup>  Ratsu- ja jousimiesten huutoa pakenee koko kaupunki; he menevät metsäntiheikköihin ja nousevat kallioille. Jokainen kaupunki on hyljätty, eikä niissä kukaan asu. </p>
<p id="v30"><sup><small>30</small></sup>  Ja sinä tuhon oma, mitä teet, kun pukeudut purppuraan, kun koristaudut kultakoristeilla, kun suurennat silmäsi ihomaalilla? Turhaan sinä itsesi kaunistat. Rakastajat ovat hyljänneet sinut, he etsivät sinun henkeäsi. </p>
<p id="v31"><sup><small>31</small></sup>  Sillä minä kuulen huudon, niinkuin synnyttäjän tuskanhuudon, vaivan, niinkuin ensisynnyttäjän vaivan, tytär Siionin huudon; hän vaikeroitsee, levittää kätensä: "Voi minua, minun sieluni menehtyy murhamiesten käsiin!" </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/Jeremiah/3">
          <span class="mdi mdi-arrow-left-drop-circle"></span><span class="pl-2">Jeremian kirja - Luku 3</span>
        </a>
        </td>
        <td>
        <a href="/fi/Bible/Jeremiah/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/Jeremiah/5">
          <span class="pr-2">Jeremian kirja - Luku 5</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 4:2 <i>Kaikki kansat ovat siunattuja</i>: <a href="/fi/The_Urantia_Book/190#p5_4">U-k 190:5.4</a>. </li>
  <li id="fn2"><a href="#cite2">↑</a> 4:28 <i>Jumala ei tee parannusta (vapaaehtoisesti)</i>: <a href="/fi/The_Urantia_Book/2#p2_2">U-k 2:2.2</a>.  <i>Jumala ei tee parannusta (vapaaehtoisesti)</i>: <a href="/fi/The_Urantia_Book/4#p3_4">U-k 4:3.4</a>. </li>
</ol>
</div>
