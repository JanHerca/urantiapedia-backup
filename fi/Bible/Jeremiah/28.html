<!--
title: Jeremian kirja - Luku 28
description: 
published: true
date: 2022-10-6T10:23:21Z
tags: bible, bible—jeremiah
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td><a href="/fi/Bible/Jeremiah/27">Jeremian kirja - Luku 27</a></td>
        <td><a href="/fi/Bible/Jeremiah/Index">Indeksi</a></td>
        <td><a href="/fi/Bible/Jeremiah/29">Jeremian kirja - Luku 29</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Sinä vuonna, Sidkian, Juudan kuninkaan, hallituksen alussa, hänen neljäntenä hallitusvuotenaan, viidennessä kuussa, sanoi profeetta Hananja, Assurin poika, joka oli kotoisin Gibeonista, minulle Herran temppelissä pappien ja kaiken kansan silmien edessä näin: </p>
<p id="v2"><sup><small>2</small></sup>  "Näin sanoo Herra Sebaot, Israelin Jumala: Minä särjen Baabelin kuninkaan ikeen. </p>
<p id="v3"><sup><small>3</small></sup>  Vielä kaksi vuotta, ja minä palautan tähän paikkaan kaikki Herran temppelin astiat, jotka Nebukadnessar, Baabelin kuningas, otti tästä paikasta ja vei Baabeliin. </p>
<p id="v4"><sup><small>4</small></sup>  Ja Jekonjan, Joojakimin pojan, Juudan kuninkaan, ja kaikki Juudan pakkosiirtolaiset, jotka menivät Baabeliin, minä palautan tähän paikkaan, sanoo Herra; sillä minä särjen Baabelin kuninkaan ikeen." </p>
<p id="v5"><sup><small>5</small></sup>  Mutta profeetta Jeremia sanoi profeetta Hananjalle pappien ja kaiken Herran temppelissä seisovan kansan silmien edessä; </p>
<p id="v6"><sup><small>6</small></sup>  profeetta Jeremia sanoi: "Amen. Niin Herra tehköön. Täyttäköön Herra sinun sanasi, jotka olet ennustanut, ja palauttakoon Herran temppelin astiat ja kaikki pakkosiirtolaiset Baabelista tähän paikkaan. </p>
<p id="v7"><sup><small>7</small></sup>  Kuule kuitenkin tämä sana, jonka minä puhun sinun kuultesi ja kaiken kansan kuullen. </p>
<p id="v8"><sup><small>8</small></sup>  Ne profeetat, jotka ovat olleet ennen minua ja ennen sinua muinaisuudesta asti, ovat ennustaneet sotaa, onnettomuutta ja ruttoa monia maita ja suuria valtakuntia vastaan. </p>
<p id="v9"><sup><small>9</small></sup>  Mutta se profeetta, joka ennustaa rauhaa, tunnetaan siitä, että hänen sanansa toteutuu, profeetaksi, jonka Herra totisesti on lähettänyt." </p>
<p id="v10"><sup><small>10</small></sup>  Silloin profeetta Hananja otti ikeen profeetta Jeremian kaulasta ja särki sen. </p>
<p id="v11"><sup><small>11</small></sup>  Ja Hananja sanoi kaiken kansan silmien edessä: "Näin sanoo Herra: Näin minä särjen Nebukadnessarin, Baabelin kuninkaan, ikeen kaikkien kansojen kaulasta, ennenkuin kaksi vuotta on kulunut". Mutta profeetta Jeremia meni pois. </p>
<p id="v12"><sup><small>12</small></sup>  Ja tämä Herran sana tuli Jeremialle, sen jälkeen kuin profeetta Hananja oli särkenyt ikeen profeetta Jeremian kaulasta: </p>
<p id="v13"><sup><small>13</small></sup>  "Mene ja sano Hananjalle: Näin sanoo Herra: Sinä olet särkenyt puisen ikeen, mutta tehnyt sen sijaan rautaisen ikeen. </p>
<p id="v14"><sup><small>14</small></sup>  Sillä näin sanoo Herra Sebaot, Israelin Jumala: rautaisen ikeen olen minä pannut kaikkien näiden kansojen kaulaan, että ne palvelisivat Nebukadnessaria, Baabelin kuningasta; ja niiden on palveltava häntä. Metsän eläimetkin minä olen antanut hänelle." </p>
<p id="v15"><sup><small>15</small></sup>  Ja profeetta Jeremia sanoi profeetta Hananjalle: "Kuule, Hananja! Ei Herra ole sinua lähettänyt, vaan sinä olet saattanut tämän kansan turvaamaan valheeseen. </p>
<p id="v16"><sup><small>16</small></sup>  Sentähden, näin sanoo Herra: Katso, minä toimitan sinut pois maan päältä: tänä vuonna sinä kuolet, sillä sinä olet julistanut luopumusta Herrasta." </p>
<p id="v17"><sup><small>17</small></sup>  Ja profeetta Hananja kuoli sinä vuonna, seitsemännessä kuussa. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fi/Bible/Jeremiah/27">Jeremian kirja - Luku 27</a></td>
        <td><a href="/fi/Bible/Jeremiah/Index">Indeksi</a></td>
        <td><a href="/fi/Bible/Jeremiah/29">Jeremian kirja - Luku 29</a></td>
      </tr>
    </tbody>
  </table>
</figure>
