<!--
title: Jeremian kirja - Luku 17
description: 
published: true
date: 2022-10-6T10:23:21Z
tags: bible, bible—jeremiah
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td><a href="/fi/Bible/Jeremiah/16">Jeremian kirja - Luku 16</a></td>
        <td><a href="/fi/Bible/Jeremiah/Index">Indeksi</a></td>
        <td><a href="/fi/Bible/Jeremiah/18">Jeremian kirja - Luku 18</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  "Juudan synti on kirjoitettu rautapiirtimellä, timanttikärjellä, kaiverrettu heidän sydämensä tauluun ja teidän alttarienne sarviin, </p>
<p id="v2"><sup><small>2</small></sup>  ja niin heidän lapsensa muistavat alttarinsa ja asera-karsikkonsa viheriäin puitten vieressä, korkeilla kukkuloilla. </p>
<p id="v3"><sup><small>3</small></sup>  Oman vuoreni, joka on kedolla, niin myös sinun tavarasi, kaikki sinun aarteesi ja sinun uhrikukkulasi minä annan ryöstettäviksi synnin tähden kaikkia rajojasi myöten. </p>
<p id="v4"><sup><small>4</small></sup>  Sinun on luovuttava perintöosastasi, jonka minä olen sinulle antanut; ja minä saatan sinut vihollistesi orjuuteen maassa, jota sinä et tunne. Sillä te olette sytyttäneet minun vihani tulen; se on palava iankaikkisesti. </p>
<p id="v5"><sup><small>5</small></sup>  Näin sanoo Herra: Kirottu on se mies, joka turvaa ihmisiin ja tekee lihan käsivarreksensa ja jonka sydän luopuu Herrasta. </p>
<p id="v6"><sup><small>6</small></sup>  Hän jää alastomaksi arolle eikä näe mitään onnea tulevan; hän asuu poudan polttamissa paikoissa erämaassa, asumattomassa suolamaassa. </p>
<p id="v7"><sup><small>7</small></sup>  Siunattu on se mies, joka turvaa Herraan, jonka turvana Herra on. <sup id="cite1"><a href="#fn1">[1]</a></sup></p>
<p id="v8"><sup><small>8</small></sup>  Hän on kuin veden partaalle istutettu puu, joka ojentaa juurensa puron puoleen; helteen tuloa se ei peljästy, vaan sen lehvä on vihanta, ei poutavuonnakaan sillä ole huolta, eikä se herkeä hedelmää tekemästä. </p>
<p id="v9"><sup><small>9</small></sup>  Petollinen on sydän ylitse kaiken ja pahanilkinen; kuka taitaa sen tuntea? <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v10"><sup><small>10</small></sup>  Minä, Herra, tutkin sydämen, koettelen munaskuut, ja annan jokaiselle hänen vaelluksensa mukaan, hänen töittensä hedelmän mukaan. </p>
<p id="v11"><sup><small>11</small></sup>  Peltokana, joka hautoo, mitä ei ole muninut, on se, joka hankkii rikkautta vääryydellä; päiviensä puolivälissä hänen täytyy se jättää, ja hänen loppunsa on houkan loppu." </p>
<p id="v12"><sup><small>12</small></sup>  Kunnian valtaistuin, korkea ikiajoista, meidän pyhäkkömme paikka! </p>
<p id="v13"><sup><small>13</small></sup>  Israelin toivo, sinä Herra! Kaikki, jotka sinut hylkäävät, joutuvat häpeään. "Jotka minusta luopuvat, ne kirjoitetaan tomuun. Sillä he ovat hyljänneet elävän veden lähteen, Herran." </p>
<p id="v14"><sup><small>14</small></sup>  Paranna minut, Herra, niin minä parannun, auta minua, niin olen autettu. Sillä sinä olet minun ylistykseni. </p>
<p id="v15"><sup><small>15</small></sup>  Katso, he sanovat minulle: "Missä on Herran sana? Toteutukoon se!" </p>
<p id="v16"><sup><small>16</small></sup>  Mutta minä en ole vetäytynyt pois olemasta paimenena, sinua seuraamasta, enkä toivonut turmion päivää; sinä tiedät sen. Mitä minun huuliltani on lähtenyt, se on sinun kasvojesi edessä. </p>
<p id="v17"><sup><small>17</small></sup>  Älä tule minulle peljätykseksi, sinä, minun turvani onnettomuuden päivänä. </p>
<p id="v18"><sup><small>18</small></sup>  Joutukoot häpeään ne, jotka minua vainoavat, mutta älä anna minun häpeään tulla; peljästykööt he, mutta älä anna minun peljästyä. Tuota heille onnettomuuden päivä ja tuhoa heidät kaksinkertaisella tuholla. </p>
<p id="v19"><sup><small>19</small></sup>  Näin sanoi Herra minulle: "Mene ja seiso Kansanportissa, josta Juudan kuninkaat tulevat ja josta he menevät, ja kaikissa Jerusalemin porteissa. </p>
<p id="v20"><sup><small>20</small></sup>  Ja sano heille: Kuulkaa Herran sana, te Juudan kuninkaat ja koko Juuda ja kaikki Jerusalemin asukkaat, jotka tulette näistä porteista. </p>
<p id="v21"><sup><small>21</small></sup>  Näin sanoo Herra: Ottakaa itsestänne tarkka vaari, älkää sapatinpäivänä mitään kantamusta kantako älkääkä mitään tuoko Jerusalemin porteista. </p>
<p id="v22"><sup><small>22</small></sup>  Älkää viekö sapatinpäivänä mitään kantamusta taloistanne älkääkä tehkö mitään työtä, vaan pyhittäkää sapatinpäivä, niinkuin minä käskin teidän isienne tehdä. </p>
<p id="v23"><sup><small>23</small></sup>  Mutta he eivät kuulleet, eivät korvaansa kallistaneet, vaan olivat niskureita, niin etteivät kuulleet eivätkä ottaneet kuritusta varteen. </p>
<p id="v24"><sup><small>24</small></sup>  Jos kuulette minua, sanoo Herra, niin ettette tuo mitään kantamusta tämän kaupungin porteista sapatinpäivänä, vaan pyhitätte sapatinpäivän, niin ettette silloin tee mitään työtä, </p>
<p id="v25"><sup><small>25</small></sup>  niin tulee tämän kaupungin porteista sisälle, ajaen vaunuilla ja hevosilla, kuninkaita ja ruhtinaita, jotka istuvat Daavidin valtaistuimella, tulevat he ja heidän ruhtinaansa, Juudan miehet ja Jerusalemin asukkaat, ja tämä kaupunki on oleva asuttu iankaikkisesti. </p>
<p id="v26"><sup><small>26</small></sup>  Ja Juudan kaupungeista ja Jerusalemin ympäriltä, Benjaminin maasta ja Alankomaasta, Vuoristosta ja Etelämaasta tulee niitä, jotka tuovat polttouhreja ja teurasuhreja, ruokauhreja ja suitsutusuhreja, tuovat kiitosuhreja Herran huoneeseen. </p>
<p id="v27"><sup><small>27</small></sup>  Mutta jos ette kuule minua ettekä pyhitä sapatinpäivää, vaan kannatte kantamuksia ja kuljette Jerusalemin porteista sapatinpäivänä, niin minä sytytän tuleen sen portit, ja tuli on kuluttava Jerusalemin palatsit, eikä se ole sammuva." </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fi/Bible/Jeremiah/16">Jeremian kirja - Luku 16</a></td>
        <td><a href="/fi/Bible/Jeremiah/Index">Indeksi</a></td>
        <td><a href="/fi/Bible/Jeremiah/18">Jeremian kirja - Luku 18</a></td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 17:7 <i>Autuas ihminen, joka luottaa Jumalaan</i>: <a href="/fi/The_Urantia_Book/131#p2_3">U-k 131:2.3</a>.  <i>Siunattu on se, joka luottaa</i>: <a href="/fi/The_Urantia_Book/2#p6_3">U-k 2:6.3</a>. </li>
  <li id="fn2"><a href="#cite2">↑</a> 17:9 <i>Synnitön sydän tuhoaa rukouksen</i>: <a href="/fi/The_Urantia_Book/146#p2_2">U-k 146:2.2</a>.  <i>Ihmissydän on paha</i>: <a href="/fi/The_Urantia_Book/143#p2_5">U-k 143:2.5</a>. </li>
  <li id="fn3"><a href="#cite3">↑</a> 17:9-10 <i>Tutkikaa yksittäisten ihmisten sydämet</i>: <a href="/fi/The_Urantia_Book/145#p2_6">U-k 145:2.6</a>. </li>
</ol>
</div>
