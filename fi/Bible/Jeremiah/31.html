<!--
title: Jeremian kirja - Luku 31
description: 
published: true
date: 2023-11-8T20:28:17Z
tags: bible, bible—jeremiah
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/Jeremiah/30">
          <span class="mdi mdi-arrow-left-drop-circle"></span><span class="pl-2">Jeremian kirja - Luku 30</span>
        </a>
        </td>
        <td>
        <a href="/fi/Bible/Jeremiah/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/Jeremiah/32">
          <span class="pr-2">Jeremian kirja - Luku 32</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  "Siihen aikaan, sanoo Herra, minä olen kaikkien Israelin sukukuntien Jumala, ja he ovat minun kansani." </p>
<p id="v2"><sup><small>2</small></sup>  Näin sanoo Herra: "Kansa, miekalta säästynyt, löysi erämaassa armon; minä menen saattamaan sen, Israelin, rauhaan". </p>
<p id="v3"><sup><small>3</small></sup>  Kaukaa ilmestyy minulle Herra: "Iankaikkisella rakkaudella minä olen sinua rakastanut, sentähden minä olen vetänyt sinua puoleeni armosta. <sup id="cite1"><a href="#fn1">[1]</a></sup></p>
<p id="v4"><sup><small>4</small></sup>  Minä rakennan sinut jälleen, ja sinä tulet rakennetuksi, neitsyt Israel. Sinä kaunistat itsesi jälleen käsirummuillasi ja lähdet iloitsevaisten karkeloon. </p>
<p id="v5"><sup><small>5</small></sup>  Sinä istutat jälleen viinitarhoja Samarian vuorille; ne, jotka istuttavat, saavat korjata hedelmätkin. </p>
<p id="v6"><sup><small>6</small></sup>  Sillä päivä on tuleva, jolloin vartijat huutavat Efraimin vuorella: 'Nouskaa, lähtekäämme Siioniin Herran, meidän Jumalamme, tykö'. </p>
<p id="v7"><sup><small>7</small></sup>  Sillä näin sanoo Herra: Riemuitkaa iloiten Jaakobista, kohottakaa riemuhuuto hänelle, joka on kansojen pää; kuuluttakaa, kiittäkää ja sanokaa: 'Auta, Herra, kansaasi, Israelin jäännöstä'. </p>
<p id="v8"><sup><small>8</small></sup>  Katso, minä tuon heidät pohjoisesta maasta, kokoan heidät maan perimmäisiltä ääriltä. Heissä on sokeita ja rampoja ynnä raskaita ja synnyttäväisiä: suurena joukkona he palajavat tänne. </p>
<p id="v9"><sup><small>9</small></sup>  Itkien he tulevat, ja minä johdatan heitä, kun he kulkevat rukoillen. Minä vien heidät vesipuroille, tasaista tietä, jolla he eivät kompastu. Sillä minä olen Israelin isä, ja Efraim on minun esikoiseni. </p>
<p id="v10"><sup><small>10</small></sup>  Kuulkaa Herran sana, te kansat, ilmoittakaa kaukaisissa merensaarissa ja sanokaa: Hän, joka Israelin hajoitti, on sen kokoava ja varjeleva sitä niinkuin paimen laumaansa. </p>
<p id="v11"><sup><small>11</small></sup>  Sillä Herra on lunastanut Jaakobin ja vapahtanut hänet häntä väkevämmän kädestä. </p>
<p id="v12"><sup><small>12</small></sup>  Ja he tulevat ja riemuitsevat Siionin kukkulalla, tulevat virtanaan Herran hyvyyden tykö, jyväin, viinin ja öljyn ääreen, karitsain ja karjan ääreen. Ja heidän sielunsa on oleva niinkuin runsaasti kasteltu puutarha, eivätkä he enää näänny. <sup id="cite2"><a href="#fn2">[2]</a></sup></p>
<p id="v13"><sup><small>13</small></sup>  Silloin neitsyt iloitsee karkelossa ja nuorukaiset ja vanhukset yhdessä. Minä muutan heidän surunsa riemuksi, annan heille lohdutuksen ja ilon heidän murheensa jälkeen. <sup id="cite3"><a href="#fn3">[3]</a></sup></p>
<p id="v14"><sup><small>14</small></sup>  Ja minä virvoitan pappien sielut lihavuuden ääressä, ja minun kansani ravitaan minun hyvyydelläni, sanoo Herra. </p>
<p id="v15"><sup><small>15</small></sup>  Näin sanoo Herra: Kuule, Raamasta kuuluu valitus, katkera itku: Raakel itkee lapsiansa, hän ei lohdutuksesta huoli surussaan lastensa tähden, sillä niitä ei enää ole. </p>
<p id="v16"><sup><small>16</small></sup>  Näin sanoo Herra: Pidätä äänesi itkusta, silmäsi kyyneleistä, sillä sinun työstäsi on tuleva palkka, sanoo Herra, ja he palajavat vihollisen maasta. </p>
<p id="v17"><sup><small>17</small></sup>  Sinulla on tulevaisuuden toivo, sanoo Herra: sinun lapsesi palajavat omalle maalleen. </p>
<p id="v18"><sup><small>18</small></sup>  Minä olen kyllä kuullut Efraimin valittavan: 'Sinä olet kurittanut minua, olen saanut kuritusta niinkuin vikuroiva vasikka. Palauta minut, niin minä palajan; sillä sinä olet Herra, minun Jumalani. </p>
<p id="v19"><sup><small>19</small></sup>  Sillä käännyttyäni minä kadun, ja päästyäni ymmärrykseen minä lyön lanteeseeni. Minä häpeän, tunnen häpeätä, sillä minä kannan nuoruuteni pilkkaa.' </p>
<p id="v20"><sup><small>20</small></sup>  Eikö Efraim ole minun kallis poikani, minun lempilapseni? Sillä niin usein kuin minä puhunkin häntä vastaan, alati minä häntä muistan. Siksi minun sisimpäni väräjää hänen tähtensä: minun täytyy armahtaa häntä, sanoo Herra. </p>
<p id="v21"><sup><small>21</small></sup>  Pystytä itsellesi kivimerkkejä, aseta itsellesi tienviittoja, paina mieleesi tie, polku, jota olet kulkenut. Palaja, neitsyt Israel, palaja näihin kaupunkeihisi. </p>
<p id="v22"><sup><small>22</small></sup>  Kuinka kauan sinä mutkistelet sinne ja tänne, sinä luopiotytär? Sillä Herra luo maahan uutta: nainen miestä piirittää. </p>
<p id="v23"><sup><small>23</small></sup>  Näin sanoo Herra Sebaot, Israelin Jumala: Vielä kerran sanotaan Juudan maassa ja sen kaupungeissa, kun minä käännän heidän kohtalonsa, tämä sana: 'Herra siunatkoon sinua, sinä vanhurskauden asuinsija, sinä pyhä vuori'. </p>
<p id="v24"><sup><small>24</small></sup>  Ja Juuda kaikkine kaupunkeineen asuu siellä yhdessä, peltomiehet ja ne, jotka vaeltavat laumoineen. </p>
<p id="v25"><sup><small>25</small></sup>  Sillä minä virvoitan väsyneen sielun, ja jokaisen nääntyvän sielun minä ravitsen." </p>
<p id="v26"><sup><small>26</small></sup>  Siihen minä heräsin ja katselin, ja uneni oli minusta suloinen. </p>
<p id="v27"><sup><small>27</small></sup>  "Katso, päivät tulevat, sanoo Herra, jolloin minä kylvän Israelin maahan ja Juudan maahan ihmisen siementä ja karjan siementä. </p>
<p id="v28"><sup><small>28</small></sup>  Ja niinkuin minä olen valvonut repiäkseni ja kukistaakseni heitä, hajottaakseni ja hävittääkseni, tuottaakseni onnettomuutta, niin minä olen valvova rakentaakseni ja istuttaakseni heitä, sanoo Herra. </p>
<p id="v29"><sup><small>29</small></sup>  Niinä päivinä ei enää sanota: 'Isät söivät raakoja rypäleitä, lasten hampaat heltyivät'; <sup id="cite4"><a href="#fn4">[4]</a></sup> <sup id="cite5"><a href="#fn5">[5]</a></sup></p>
<p id="v30"><sup><small>30</small></sup>  vaan jokaisen on kuoltava oman syntivelkansa tähden. Jokaiselta ihmiseltä, joka syö raakoja rypäleitä, heltyvät hänen omat hampaansa. </p>
<p id="v31"><sup><small>31</small></sup>  Katso, päivät tulevat, sanoo Herra, jolloin minä teen Israelin heimon ja Juudan heimon kanssa uuden liiton; </p>
<p id="v32"><sup><small>32</small></sup>  en sellaista liittoa kuin se, jonka minä tein heidän isäinsä kanssa silloin, kun minä tartuin heidän käteensä ja vein heidät pois Egyptin maasta, ja jonka liittoni he ovat rikkoneet, vaikka minä olin ottanut heidät omikseni, sanoo Herra. </p>
<p id="v33"><sup><small>33</small></sup>  Vaan tämä on se liitto, jonka minä teen Israelin heimon kanssa niiden päivien tultua, sanoo Herra: Minä panen lakini heidän sisimpäänsä ja kirjoitan sen heidän sydämiinsä; ja niin minä olen heidän Jumalansa, ja he ovat minun kansani. <sup id="cite6"><a href="#fn6">[6]</a></sup></p>
<p id="v34"><sup><small>34</small></sup>  Silloin ei enää toinen opeta toistansa eikä veli veljeänsä sanoen: 'Tuntekaa Herra'. Sillä he kaikki tuntevat minut, pienimmästä suurimpaan, sanoo Herra; sillä minä annan anteeksi heidän rikoksensa enkä enää muista heidän syntejänsä. <sup id="cite7"><a href="#fn7">[7]</a></sup></p>
<p id="v35"><sup><small>35</small></sup>  Näin sanoo Herra, joka on pannut auringon valaisemaan päivää, kuun ja tähdet lakiensa mukaan valaisemaan yötä, hän, joka liikuttaa meren, niin että sen aallot pauhaavat - Herra Sebaot on hänen nimensä: </p>
<p id="v36"><sup><small>36</small></sup>  Jos väistyvät nämä lait minun kasvojeni edestä, silloin myös lakkaavat Israelin jälkeläiset olemasta kansa minun kasvojeni edessä ainiaan. </p>
<p id="v37"><sup><small>37</small></sup>  Näin sanoo Herra: Jos voidaan mitata taivaat ylhäällä ja tutkia maan perustukset alhaalla, silloin vasta minä hylkään Israelin jälkeläiset kaikki, kaiken sen tähden, mitä he ovat tehneet, sanoo Herra. </p>
<p id="v38"><sup><small>38</small></sup>  Katso, päivät tulevat, sanoo Herra, jolloin Herran kaupunki rakennetaan jälleen Hananelin-tornista Kulmaporttiin asti. </p>
<p id="v39"><sup><small>39</small></sup>  Ja edelleen mittanuora kulkee suoraan Gaarebin kukkulalle ja kääntyy sitten Gooaan. </p>
<p id="v40"><sup><small>40</small></sup>  Ja koko laakso, ruumiineen ja tuhkineen, ja kaikki keto Kidronin puroon asti, Hevosportin kulmaan saakka itään päin, on oleva Herralle pyhitetty. Ei sitä enää ikinä hävitetä eikä kukisteta." </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/Jeremiah/30">
          <span class="mdi mdi-arrow-left-drop-circle"></span><span class="pl-2">Jeremian kirja - Luku 30</span>
        </a>
        </td>
        <td>
        <a href="/fi/Bible/Jeremiah/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/Jeremiah/32">
          <span class="pr-2">Jeremian kirja - Luku 32</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 31:3 <i>Mielen painovoima</i>: <a href="/fi/The_Urantia_Book/9#p6_2">U-k 9:6.2</a>.  <i>Hengen painovoima</i>: <a href="/fi/The_Urantia_Book/7#p3_2">U-k 7:3.2</a>.  <i>Rakastettu ikuisella rakkaudella</i>: <a href="/fi/The_Urantia_Book/97#p6_3">U-k 97:6.3</a>.  <i>Hengen painovoima</i>: <a href="/fi/The_Urantia_Book/195#p10_1">U-k 195:10.1</a>.  <i>Hengen painovoima</i>: <a href="/fi/The_Urantia_Book/188#p5_10">U-k 188:5.10</a>.  <i>Hengen painovoima</i>: <a href="/fi/The_Urantia_Book/7#p1_1">U-k 7:1.1</a>.  <i>Hengen painovoima</i>: <a href="/fi/The_Urantia_Book/14#p2_7">U-k 14:2.7</a>.  <i>Hengen painovoima</i>: <a href="/fi/The_Urantia_Book/174#p5_13">U-k 174:5.13</a>.  <i>Vetää puoleensa kaikkia ihmisiä (hengen painovoima)</i>: <a href="/fi/The_Urantia_Book/1#p4_2">U-k 1:4.2</a>.  <i>Hengen painovoima</i>: <a href="/fi/The_Urantia_Book/5#p6_9">U-k 5:6.9</a>.  <i>Hengen painovoima</i>: <a href="/fi/The_Urantia_Book/34#p4_2">U-k 34:4.2</a>.  <i>Hengen painovoima</i>: <a href="/fi/The_Urantia_Book/12#p8_4">U-k 12:8.4</a>.  <i>Hengen painovoima</i>: <a href="/fi/The_Urantia_Book/20#p1_6">U-k 20:1.6</a>.  <i>Hengen painovoima</i>: <a href="/fi/The_Urantia_Book/157#p6_10">U-k 157:6.10</a>.  <i>Rakkaus ikuisella rakkaudella</i>: <a href="/fi/The_Urantia_Book/131#p2_13">U-k 131:2.13</a>.  <i>Hengen painovoima</i>: <a href="/fi/The_Urantia_Book/108#p4_1">U-k 108:4.1</a>.  <i>Hengen painovoima</i>: <a href="/fi/The_Urantia_Book/180#p4_5">U-k 180:4.5</a>.  <i>Hengen painovoima</i>: <a href="/fi/The_Urantia_Book/107#p0_5">U-k 107:0.5</a>.  <i>Hengen painovoima</i>: <a href="/fi/The_Urantia_Book/11#p8_9">U-k 11:8.9</a>. </li>
  <li id="fn2"><a href="#cite2">↑</a> 31:12,14 <i>Jumala on antelias</i>: <a href="/fi/The_Urantia_Book/2#p1_2">U-k 2:1.2</a>. </li>
  <li id="fn3"><a href="#cite3">↑</a> 31:13 <i>Hän lohduttaa surevia</i>: <a href="/fi/The_Urantia_Book/190#p5_4">U-k 190:5.4</a>. </li>
  <li id="fn4"><a href="#cite4">↑</a> 31:29-30 <i>Vain syntinen sielu kuolee</i>: <a href="/fi/The_Urantia_Book/145#p2_7">U-k 145:2.7</a>. </li>
  <li id="fn5"><a href="#cite5">↑</a> 31:29-34 <i>Hapan viinirypäle, hampaat kipeinä</i>: <a href="/fi/The_Urantia_Book/145#p2_5">U-k 145:2.5</a>. </li>
  <li id="fn6"><a href="#cite6">↑</a> 31:33 <i>Ihmisten sydämiin kirjoitettu laki</i>: <a href="/fi/The_Urantia_Book/121#p7_5">U-k 121:7.5</a>. </li>
  <li id="fn7"><a href="#cite7">↑</a> 31:34 <i>Tunne Jumalasi</i>: <a href="/fi/The_Urantia_Book/5#p4_8">U-k 5:4.8</a>. </li>
</ol>
</div>
