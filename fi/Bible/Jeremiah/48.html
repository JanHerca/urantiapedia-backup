<!--
title: Jeremian kirja - Luku 48
description: 
published: true
date: 2022-8-14T17:23:51Z
tags: 
editor: ckeditor
dateCreated: 2022-8-14T17:23:51Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/fi/Bible/Jeremiah/47">Jeremian kirja - Luku 47</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/fi/Bible/Jeremiah/Index">Indeksi</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/fi/Bible/Jeremiah/49">Jeremian kirja - Luku 49</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Mooabia vastaan. Näin sanoo Herra Sebaot, Israelin Jumala: "Voi Neboa, sillä se on hävitetty! Häpeään joutunut, valloitettu on Kirjataim, häpeään joutunut, kauhistunut on linnoitus. </p>
<p id="v2"><sup><small>2</small></sup>  Mennyt on Mooabin maine, Hesbonissa hankitaan sille pahaa: 'Tulkaa, hävittäkäämme se kansojen luvusta'. Myöskin sinä, Madmena, kukistut, miekka on sinun kintereilläsi. </p>
<p id="v3"><sup><small>3</small></sup>  Kuule! Huuto Hooronaimista! Tuho ja suuri hävitys! </p>
<p id="v4"><sup><small>4</small></sup>  Hävitetty on Mooab, sen pienokaisten parku kuuluu. </p>
<p id="v5"><sup><small>5</small></sup>  Luuhitin solatietä noustaan itkien, Hooronaimin rinteeltä kuuluu tuskan huuto hävityksen tähden. </p>
<p id="v6"><sup><small>6</small></sup>  Paetkaa, pelastakaa henkenne ja olkaa kuin alaston puu erämaassa. </p>
<p id="v7"><sup><small>7</small></sup>  Sillä koska sinä turvaat omiin töihisi ja aarteisiisi, niin sinutkin valloitetaan, ja Kemos lähtee pakkosiirtolaisuuteen ja hänen pappinsa ja ruhtinaansa hänen kanssaan. </p>
<p id="v8"><sup><small>8</small></sup>  Hävittäjä tulee jokaiseen kaupunkiin, ei pelastu yksikään kaupunki; laakso hävitetään ja tasanko tuhotaan, niinkuin Herra on puhunut. </p>
<p id="v9"><sup><small>9</small></sup>  Antakaa siivet Mooabille, sillä lentämällä on hänen lähdettävä pois. Hänen kaupunkinsa tulevat autioiksi, niin ettei niissä yhtään asukasta ole. </p>
<p id="v10"><sup><small>10</small></sup>  Kirottu olkoon se, joka Herran työn laiskasti tekee, kirottu olkoon se, joka pidättää miekkansa verestä. </p>
<p id="v11"><sup><small>11</small></sup>  Surutonna on Mooab ollut nuoruudestaan asti ja levännyt rauhassa sakkansa päällä; ei sitä ole tyhjennetty astiasta astiaan, eikä se ole pakkosiirtolaisuuteen vaeltanut. Sentähden siihen on jäänyt sen oma maku, eikä sen haju ole muuttunut. </p>
<p id="v12"><sup><small>12</small></sup>  Sentähden, katso, päivät tulevat, sanoo Herra, jolloin minä lähetän sille viininlaskijat, jotka sen laskevat ja tyhjentävät sen astiat ja rikkovat sen leilit. </p>
<p id="v13"><sup><small>13</small></sup>  Ja Mooab joutuu häpeään Kemoksen tähden, niinkuin Israelin heimo joutui häpeään Beetelin tähden, johon se turvasi. </p>
<p id="v14"><sup><small>14</small></sup>  Kuinka te sanotte: 'Me olemme sankareita ja aimomiehiä taisteluun'? </p>
<p id="v15"><sup><small>15</small></sup>  Mooab hävitetään, sen kaupunkeihin hyökätään, ja sen valionuorukaiset vaipuvat teurastettaviksi, sanoo kuningas - Herra Sebaot on hänen nimensä. </p>
<p id="v16"><sup><small>16</small></sup>  Lähellä, tulossa on Mooabin turmio, sen onnettomuus kiiruhtaa kovin. </p>
<p id="v17"><sup><small>17</small></sup>  Surkutelkaa sitä, kaikki sen naapurit, kaikki, jotka tunnette sen nimen. Sanokaa: 'Voi, kuinka onkaan murrettu voiman valtikka, kunnian sauva!' </p>
<p id="v18"><sup><small>18</small></sup>  Astu alas kunniasta ja istu janoiseen erämaahan, sinä valtiatar, tytär Diibon; sillä Mooabin hävittäjä hyökkää sinun kimppuusi, kukistaa sinun linnoituksesi. </p>
<p id="v19"><sup><small>19</small></sup>  Seiso tiellä ja tähystele, sinä Aroerin asukas; kysy pakolaisilta ja pelastuneilta, sano: 'Mitä on tapahtunut?' </p>
<p id="v20"><sup><small>20</small></sup>  Häpeään on joutunut Mooab, sillä se on kukistettu. Valittakaa ja huutakaa, julistakaa Arnonin äyräillä, että Mooab on hävitetty. </p>
<p id="v21"><sup><small>21</small></sup>  Tuomio on tullut tasangon maalle, Hoolonille, Jahaalle ja Meefaatille, </p>
<p id="v22"><sup><small>22</small></sup>  Diibonille, Nebolle ja Beet-Diblataimille, </p>
<p id="v23"><sup><small>23</small></sup>  Kirjataimille, Beet-Gaamulille ja Beet-Meonille, </p>
<p id="v24"><sup><small>24</small></sup>  Kerijotille, Bosralle ja kaikille Mooabin maan kaupungeille, kaukaisille ja läheisille. </p>
<p id="v25"><sup><small>25</small></sup>  Katkaistu on Mooabin sarvi ja murskattu hänen käsivartensa, sanoo Herra. </p>
<p id="v26"><sup><small>26</small></sup>  Juovuttakaa hänet, sillä hän on ylpeillyt Herraa vastaan, niin että Mooab suistuu omaan oksennukseensa ja tulee nauruksi hänkin. </p>
<p id="v27"><sup><small>27</small></sup>  Vai eikö Israel ollut sinulle nauruksi? Onko hänet tavattu varasten joukosta, koska sinä, milloin vain hänestä puhuit, pudistit päätäsi? </p>
<p id="v28"><sup><small>28</small></sup>  Jättäkää kaupungit ja asukaa kallioilla, te Mooabin asukkaat, ja olkaa kuin kyyhkynen, joka tekee pesänsä ammottavan kuilun taakse. </p>
<p id="v29"><sup><small>29</small></sup>  Me olemme kuulleet Mooabin ylpeilyn, tuon ylen ylpeän, hänen korskeutensa, ylpeilynsä ja kopeilunsa ja hänen sydämensä pöyhkeyden. </p>
<p id="v30"><sup><small>30</small></sup>  Minä tunnen, sanoo Herra, hänen vihansa ja hänen väärät puheensa; väärin he ovat tehneet. </p>
<p id="v31"><sup><small>31</small></sup>  Siksi minä valitan Mooabin tähden, koko Mooabin tähden minä huudan; Kiir-Hereksen miesten tähden huokaillaan. </p>
<p id="v32"><sup><small>32</small></sup>  Enemmän kuin Jaeser itkee, itken minä sinua, Sibman viinipuu; sinun köynnöksesi menivät yli meren, ulottuivat Jaeserin mereen asti. Sinun hedelmän- ja viininkorjuusi keskeen on hävittäjä hyökännyt. </p>
<p id="v33"><sup><small>33</small></sup>  Ilo ja riemu on tauonnut hedelmätarhoista ja Mooabin maasta. Viinin minä olen lopettanut viinikuurnista; ei poljeta enää viiniä ilohuudoin, ilohuuto ei ole enää ilohuuto. </p>
<p id="v34"><sup><small>34</small></sup>  Hesbonin parku kuuluu Elaleen, Jahaaseen asti, he antavat äänensä kuulua Sooarista Hooronaimiin, Eglat-Selisijjaan asti, sillä Nimrimin vedet ehtyvät erämaaksi. </p>
<p id="v35"><sup><small>35</small></sup>  Minä lopetan Mooabista, sanoo Herra, kukkuloilla-uhraajat, ne, jotka polttavat uhreja jumalillensa. </p>
<p id="v36"><sup><small>36</small></sup>  Siksi minun sydämeni väräjää Mooabin tähden niinkuin huilu, minun sydämeni väräjää Kiir-Hereksen miesten tähden niinkuin huilu, sillä mennyttä on heidän hankkimansa säästö. </p>
<p id="v37"><sup><small>37</small></sup>  Kaikki päät ovat paljaiksi ajellut ja kaikki parrat leikatut, kaikki kädet viileskellyt, ja lanteilla on säkit. </p>
<p id="v38"><sup><small>38</small></sup>  Kaikilla Mooabin katoilla ja toreilla on pelkkää valitusta, sillä minä olen murskannut Mooabin kuin kelpaamattoman astian, sanoo Herra. </p>
<p id="v39"><sup><small>39</small></sup>  Kuinka se on kauhuissansa! Valittakaa! Kuinka Mooab kääntyikään selin ja häpesi! Mooab on tullut nauruksi ja kauhuksi kaikille naapureilleen. </p>
<p id="v40"><sup><small>40</small></sup>  Sillä näin sanoo Herra: Katso, kotkan kaltainen liitää siivet levällään Mooabia kohti. </p>
<p id="v41"><sup><small>41</small></sup>  Kerijot valloitetaan ja vuorilinnoitukset vallataan; sinä päivänä on Mooabin sankarien sydän niinkuin synnytystuskissa olevan vaimon sydän. </p>
<p id="v42"><sup><small>42</small></sup>  Ja Mooab hävitetään kansojen luvusta, sillä se on ylpeillyt Herraa vastaan. </p>
<p id="v43"><sup><small>43</small></sup>  Kauhu ja kuoppa ja paula on edessäsi, sinä Mooabin asukas, sanoo Herra. </p>
<p id="v44"><sup><small>44</small></sup>  Joka pakenee kauhua, se putoaa kuoppaan, ja joka kuopasta nousee, se puuttuu paulaan; sillä minä tuotan Mooabille heidän rangaistusvuotensa, sanoo Herra. </p>
<p id="v45"><sup><small>45</small></sup>  Hesbonin varjossa seisovat pakolaiset voimaa vailla. Sillä tuli lähti Hesbonista, liekki Siihonin vaiheilta; ja se kulutti Mooabin ohimon ja melskeen miesten päälaen. </p>
<p id="v46"><sup><small>46</small></sup>  Voi sinua, Mooab! Hukkunut on Kemoksen kansa, sillä sinun poikasi ovat vangeiksi otetut ja tyttäresi viedyt vankeuteen. </p>
<p id="v47"><sup><small>47</small></sup>  Mutta minä käännän Mooabin kohtalon aikojen lopulla, sanoo Herra." Tähän asti Mooabin tuomiosta. </p>
