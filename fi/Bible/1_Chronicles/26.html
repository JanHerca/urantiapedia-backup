<!--
title: Ensimmäinen aikakirja - Luku 26
description: 
published: true
date: 2022-8-14T17:23:51Z
tags: 
editor: ckeditor
dateCreated: 2022-8-14T17:23:51Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/fi/Bible/1_Chronicles/25">Ensimmäinen aikakirja - Luku 25</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/fi/Bible/1_Chronicles/Index">Indeksi</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/fi/Bible/1_Chronicles/27">Ensimmäinen aikakirja - Luku 27</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Mitä tulee ovenvartijain osastoihin, niin oli koorahilaisia Meselemja, Kooren poika, Aasafin jälkeläisiä. </p>
<p id="v2"><sup><small>2</small></sup>  Meselemjalla oli pojat: esikoinen Sakarja, toinen Jediael, kolmas Sebadja, neljäs Jatniel, </p>
<p id="v3"><sup><small>3</small></sup>  viides Eelam, kuudes Joohanan, seitsemäs Eljoenai. </p>
<p id="v4"><sup><small>4</small></sup>  Oobed-Edomilla oli pojat: esikoinen Semaja, toinen Joosabad, kolmas Jooah, neljäs Saakar, viides Netanel, </p>
<p id="v5"><sup><small>5</small></sup>  kuudes Ammiel, seitsemäs Isaskar, kahdeksas Peulletai; sillä Jumala oli siunannut häntä. </p>
<p id="v6"><sup><small>6</small></sup>  Ja hänen pojallensa Semajalle syntyi poikia, jotka hallitsivat isänsä sukua, sillä he olivat kykeneviä miehiä. </p>
<p id="v7"><sup><small>7</small></sup>  Semajan pojat olivat Otni, Refael, Oobed ja Elsabad ja hänen veljensä, kykeneviä miehiä, Elihu ja Semakja. </p>
<p id="v8"><sup><small>8</small></sup>  Kaikki nämä olivat Oobed-Edomin jälkeläisiä, he sekä heidän poikansa ja veljensä, kykeneviä miehiä, tarmokkaita palveluksessaan, kaikkiaan kuusikymmentä kaksi Oobed-Edomin jälkeläistä. </p>
<p id="v9"><sup><small>9</small></sup>  Meselemjalla oli poikia ja veljiä, kykeneviä miehiä, kaikkiaan kahdeksantoista. </p>
<p id="v10"><sup><small>10</small></sup>  Ja Hoosalla, joka oli Merarin jälkeläisiä, oli poikia: päämies Simri, jonka hänen isänsä, kun ei ollut esikoista, asetti päämieheksi; </p>
<p id="v11"><sup><small>11</small></sup>  toinen Hilkia, kolmas Tebalja, neljäs Sakarja; Hoosan poikia ja veljiä oli kaikkiaan kolmetoista. </p>
<p id="v12"><sup><small>12</small></sup>  Näiden ovenvartijain osastojen, päämiesten, samoinkuin heidän veljiensä, tehtävänä oli vartiopalvelus; sillä heidän oli palveltava Herran temppelissä. </p>
<p id="v13"><sup><small>13</small></sup>  Ja he heittivät arpaa joka ovesta, nuoremmat niinkuin vanhemmatkin, perhekuntiensa mukaan. </p>
<p id="v14"><sup><small>14</small></sup>  Itäpuolen arpa lankesi Selemjalle; myöskin hänen pojallensa Sakarjalle, joka oli ymmärtäväinen neuvonantaja, heitettiin arpa, ja hänelle tuli pohjoispuolen arpa. </p>
<p id="v15"><sup><small>15</small></sup>  Oobed-Edomille määräsi arpa etelän ja hänen pojilleen varastohuoneen. </p>
<p id="v16"><sup><small>16</small></sup>  Suppimille ja Hoosalle lännen, jossa on Salleket-portti ylöspäin kohoavan tien kohdalla: vartiopaikan toisen vartiopaikan viereen. </p>
<p id="v17"><sup><small>17</small></sup>  Idän puolella oli kuusi leeviläistä, pohjoisen puolella neljä joka päivä, etelän puolella neljä joka päivä ja varastohuoneen luona kaksi ja kaksi. </p>
<p id="v18"><sup><small>18</small></sup>  Parparin luona, lännen puolella, oli neljä tiellä ja kaksi Parparin luona. </p>
<p id="v19"><sup><small>19</small></sup>  Nämä ovat ovenvartijain osastot, koorahilaisten jälkeläisten ja Merarin jälkeläisten. </p>
<p id="v20"><sup><small>20</small></sup>  Leeviläisistä hoiti Ahia Jumalan temppelin aarrekammioita ja pyhien lahjojen aarteita. </p>
<p id="v21"><sup><small>21</small></sup>  Ladanin pojat, geersonilaisten jälkeläiset, Ladanista polveutuvat geersonilaisen Ladanin perhekuntien päämiehet, jehieliläiset, </p>
<p id="v22"><sup><small>22</small></sup>  jehieliläisten jälkeläiset, olivat Seetam ja hänen veljensä Jooel; he hoitivat Herran temppelin aarrekammioita. </p>
<p id="v23"><sup><small>23</small></sup>  Mitä tulee amramilaisiin, jisharilaisiin, hebronilaisiin ja ossielilaisiin, </p>
<p id="v24"><sup><small>24</small></sup>  niin Sebuel, Geersomin poika, joka oli Mooseksen poika, oli aarrekammioiden esimies. </p>
<p id="v25"><sup><small>25</small></sup>  Ja hänen Elieseristä polveutuvat veljensä olivat: tämän poika Rehabja, tämän poika Jesaja, tämän poika Jooram, tämän poika Sikri ja tämän poika Selomot. </p>
<p id="v26"><sup><small>26</small></sup>  Tämä Selomot ja hänen veljensä hoitivat kaikkia niiden pyhien lahjojen aarteita, jotka kuningas Daavid, perhekunta-päämiehet, tuhannen- ja sadanpäämiehet ja sotapäälliköt olivat pyhittäneet. </p>
<p id="v27"><sup><small>27</small></sup>  Sodista ja saaliista he olivat ne pyhittäneet Herran temppelin voimassapitämiseksi. </p>
<p id="v28"><sup><small>28</small></sup>  Samoin kaikki, mitä Samuel, näkijä, Saul, Kiisin poika, Abner, Neerin poika, ja Jooab, Serujan poika, olivat pyhittäneet, kaikki, mikä pyhitettiin, jätettiin Selomitin ja hänen veljiensä hoitoon. </p>
<p id="v29"><sup><small>29</small></sup>  Jisharilaisista määrättiin Kenanja ja hänen poikansa maallisiin toimiin Israelissa, päällysmiehiksi ja tuomareiksi. </p>
<p id="v30"><sup><small>30</small></sup>  Hebronilaisista määrättiin Hasabja ja hänen veljensä, tuhat seitsemänsataa kykenevää miestä, Israelin hallinnon hoitoon Jordanin länsipuolella, kaikkinaisiin Herran toimiin ja kuninkaan palvelukseen. </p>
<p id="v31"><sup><small>31</small></sup>  Hebronilaisia oli Jeria, hebronilaisten päämies, heidän polveutumisensa ja isiensä mukaan - Daavidin neljäntenäkymmenentenä hallitusvuotena heidät tutkittiin ja heidän joukostaan tavattiin kykeneviä miehiä Gileadin Jaeserissa - </p>
<p id="v32"><sup><small>32</small></sup>  sekä hänen veljensä, kaksituhatta seitsemänsataa kykenevää miestä, perhekunta-päämiehiä. Heidät kuningas Daavid asetti johtamaan ruubenilaisia, gaadilaisia ja toista puolta manasselaisten sukukuntaa kaikissa Jumalan ja kuninkaan asioissa. </p>
