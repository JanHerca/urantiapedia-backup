<!--
title: Ensimmäinen aikakirja - Luku 22
description: 
published: true
date: 2022-10-6T10:23:20Z
tags: bible, bible—1 chronicles
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td><a href="/fi/Bible/1_Chronicles/21">Ensimmäinen aikakirja - Luku 21</a></td>
        <td><a href="/fi/Bible/1_Chronicles/Index">Indeksi</a></td>
        <td><a href="/fi/Bible/1_Chronicles/23">Ensimmäinen aikakirja - Luku 23</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Ja Daavid sanoi: "Tässä olkoon Herran Jumalan temppeli ja tässä alttari Israelin polttouhria varten". </p>
<p id="v2"><sup><small>2</small></sup>  Niin Daavid käski koota muukalaiset, jotka olivat Israelin maassa. Ja hän asetti kivenhakkaajia hakkaamaan kiviä Jumalan temppelin rakentamiseksi. </p>
<p id="v3"><sup><small>3</small></sup>  Ja Daavid hankki paljon rautaa portinovien nauloiksi ja sinkilöiksi ja niin paljon vaskea, ettei se ollut punnittavissa, </p>
<p id="v4"><sup><small>4</small></sup>  ja suunnattomat määrät setripuita, sillä siidonilaiset ja tyyrolaiset toivat paljon setripuita Daavidille. </p>
<p id="v5"><sup><small>5</small></sup>  Sillä Daavid ajatteli: "Minun poikani Salomo on nuori ja hento, ja Herralle rakennettava temppeli on tehtävä ylen suuri, niin että sitä mainitaan ja kiitetään kaikissa maissa. Minä siis hankin hänelle varastot." Niin Daavid hankki ennen kuolemaansa suuret varastot. </p>
<p id="v6"><sup><small>6</small></sup>  Ja hän kutsui poikansa Salomon ja käski hänen rakentaa temppelin Herralle, Israelin Jumalalle. </p>
<p id="v7"><sup><small>7</small></sup>  Ja Daavid sanoi Salomolle: "Poikani, minä aioin itse rakentaa temppelin Herran, Jumalani, nimelle. </p>
<p id="v8"><sup><small>8</small></sup>  Mutta minulle tuli tämä Herran sana: 'Sinä olet vuodattanut paljon verta ja käynyt suuria sotia. Sinä et ole rakentava temppeliä minun nimelleni, koska olet vuodattanut niin paljon verta maahan minun edessäni. </p>
<p id="v9"><sup><small>9</small></sup>  Katso, sinulle on syntyvä poika; hänestä on tuleva rauhan mies, ja minä annan hänen päästä rauhaan kaikilta hänen ympärillään asuvilta vihollisilta, sillä Salomo on oleva hänen nimensä ja minä annan rauhan ja levon Israelille hänen päivinänsä. </p>
<p id="v10"><sup><small>10</small></sup>  Hän on rakentava temppelin minun nimelleni. Hän on oleva minun poikani, ja minä olen oleva hänen isänsä. Ja minä vahvistan hänen kuninkuutensa valtaistuimen ikuisiksi ajoiksi.' <sup id="cite1"><a href="#fn1">[1]</a></sup></p>
<p id="v11"><sup><small>11</small></sup>  Olkoon siis Herra sinun kanssasi, poikani, että menestyisit ja saisit rakennetuksi temppelin Herralle, Jumalallesi, niinkuin hän on sinusta puhunut. </p>
<p id="v12"><sup><small>12</small></sup>  Antakoon vain Herra sinulle älyä ja ymmärrystä ja asettakoon sinut Israelia hallitsemaan ja noudattamaan Herran, Jumalasi, lakia. </p>
<p id="v13"><sup><small>13</small></sup>  Silloin sinä menestyt, jos tarkoin noudatat niitä käskyjä ja oikeuksia, jotka Herra antoi Moosekselle Israelia varten. Ole luja ja rohkea, älä pelkää äläkä arkaile. </p>
<p id="v14"><sup><small>14</small></sup>  Katso, vaivanalaisenakin minä olen hankkinut Herran temppeliä varten satatuhatta talenttia kultaa ja tuhat kertaa tuhat talenttia hopeata sekä vaskea ja rautaa niin paljon, ettei se ole punnittavissa, sillä sitä on ylen paljon. Minä olen myös hankkinut hirsiä ja kiviä, ja sinä saat hankkia vielä lisää. </p>
<p id="v15"><sup><small>15</small></sup>  Paljon on sinulla myöskin työmiehiä, kivenhakkaajia, muurareita, puuseppiä ja kaikkinaisen työn taitajia. </p>
<p id="v16"><sup><small>16</small></sup>  Kullalla, hopealla, vaskella ja raudalla ei ole määrää. Nouse, ryhdy työhön, ja Herra olkoon sinun kanssasi!" </p>
<p id="v17"><sup><small>17</small></sup>  Ja Daavid käski kaikkia Israelin päämiehiä auttamaan poikaansa Salomoa, sanoen: </p>
<p id="v18"><sup><small>18</small></sup>  "Onhan Herra, teidän Jumalanne, ollut teidän kanssanne ja suonut teidän päästä joka taholla rauhaan; sillä hän on antanut maan asukkaat minun käsiini ja maa on tehty alamaiseksi Herralle ja hänen kansallensa. </p>
<p id="v19"><sup><small>19</small></sup>  Kääntäkää siis sydämenne ja sielunne etsimään Herraa, Jumalaanne; nouskaa ja rakentakaa Herran, Jumalan, pyhäkkö, että Herran liitonarkki ja Jumalan pyhät kalut voitaisiin viedä temppeliin, joka on rakennettava Herran nimelle." </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fi/Bible/1_Chronicles/21">Ensimmäinen aikakirja - Luku 21</a></td>
        <td><a href="/fi/Bible/1_Chronicles/Index">Indeksi</a></td>
        <td><a href="/fi/Bible/1_Chronicles/23">Ensimmäinen aikakirja - Luku 23</a></td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 22:10 <i>Jumalan vapautetut pojat</i>: <a href="/fi/The_Urantia_Book/143#p2_7">U-k 143:2.7</a>.  <i>Jokainen lapsi on Jumalan poika</i>: <a href="/fi/The_Urantia_Book/196#p0_2">U-k 196:0.2</a>.  <i>Poikuuden evankeliumi</i>: <a href="/fi/The_Urantia_Book/190#p3_1">U-k 190:3.1</a>.  <i>Jumalan pelastetut pojat</i>: <a href="/fi/The_Urantia_Book/170#p2_8">U-k 170:2.8</a>.  <i>Jumalan pojat</i>: <a href="/fi/The_Urantia_Book/34#p6_10">U-k 34:6.10</a>.  <i>Me olemme Jumalan lapsia</i>: <a href="/fi/The_Urantia_Book/2#p5_4">U-k 2:5.4</a>.  <i>Jumalan poikien veljeskunta</i>: <a href="/fi/The_Urantia_Book/153#p2_4">U-k 153:2.4</a>.  <i>Kaikki ovat Jumalan lapsia</i>: <a href="/fi/The_Urantia_Book/99#p5_5">U-k 99:5.5</a>.  <i>Elävän Jumalan pojat</i>: <a href="/fi/The_Urantia_Book/140#p3_16">U-k 140:3.16</a>.  <i>Jumala on MINUN ISÄNI</i>: <a href="/fi/The_Urantia_Book/131#p10_5">U-k 131:10.5</a>.  <i>Elävän Jumalan pojat</i>: <a href="/fi/The_Urantia_Book/149#p2_10">U-k 149:2.10</a>.  <i>Me olemme Jumalan poikia maan päällä</i>: <a href="/fi/The_Urantia_Book/193#p0_5">U-k 193:0.5</a>.  <i>Jumala on meidän isämme</i>: <a href="/fi/The_Urantia_Book/149#p6_8">U-k 149:6.8</a>.  <i>Me olemme Jumalan lapsia</i>: <a href="/fi/The_Urantia_Book/131#p10_2">U-k 131:10.2</a>.  <i>Elävän Jumalan lapset</i>: <a href="/fi/The_Urantia_Book/142#p5_2">U-k 142:5.2</a>.  <i>Jumalan lapset</i>: <a href="/fi/The_Urantia_Book/170#p2_20">U-k 170:2.20</a>.  <i>Elävän Jumalan lapset</i>: <a href="/fi/The_Urantia_Book/140#p1_6">U-k 140:1.6</a>.  <i>Me olemme Jumalan lapsia</i>: <a href="/fi/The_Urantia_Book/5#p4_8">U-k 5:4.8</a>.  <i>Uskovat ovat Jumalan poikia</i>: <a href="/fi/The_Urantia_Book/181#p2_14">U-k 181:2.14</a>.  <i>Uskovaiset, Jumalan pojat</i>: <a href="/fi/The_Urantia_Book/181#p2_12">U-k 181:2.12</a>.  <i>Me olemme Jumalan lapsia</i>: <a href="/fi/The_Urantia_Book/141#p4_2">U-k 141:4.2</a>.  <i>Isä-lapsi-suhde</i>: <a href="/fi/The_Urantia_Book/131#p10_8">U-k 131:10.8</a>.  <i>Uskon Jumalan pojat</i>: <a href="/fi/The_Urantia_Book/141#p2_2">U-k 141:2.2</a>.  <i>Uskovat ovat Jumalan poikia</i>: <a href="/fi/The_Urantia_Book/180#p1_6">U-k 180:1.6</a>.  <i>Uskon Jumalan pojat</i>: <a href="/fi/The_Urantia_Book/40#p6_1">U-k 40:6.1</a>.  <i>Isä-lapsi-suhde</i>: <a href="/fi/The_Urantia_Book/131#p10_6">U-k 131:10.6</a>.  <i>Te olette Jumalan poikia maan päällä</i>: <a href="/fi/The_Urantia_Book/193#p0_3">U-k 193:0.3</a>.  <i>Jumala on meidän isämme</i>: <a href="/fi/The_Urantia_Book/141#p4_2">U-k 141:4.2</a>.  <i>Jumalan pojat</i>: <a href="/fi/The_Urantia_Book/8#p6_4">U-k 8:6.4</a>.  <i>Jumalan vapautetut pojat</i>: <a href="/fi/The_Urantia_Book/170#p2_20">U-k 170:2.20</a>.  <i>Jumalan jälkeläinen</i>: <a href="/fi/The_Urantia_Book/1#p3_1">U-k 1:3.1</a>.  <i>Elävän Jumalan uskolliset lapset</i>: <a href="/fi/The_Urantia_Book/142#p1_1">U-k 142:1.1</a>.  <i>Me olemme hänen poikiaan</i>: <a href="/fi/The_Urantia_Book/149#p6_8">U-k 149:6.8</a>.  <i>Kaikki ihmiset ovat Jumalan poikia</i>: <a href="/fi/The_Urantia_Book/190#p5_4">U-k 190:5.4</a>.  <i>Kaikki ihmiset ovat Jumalan poikia</i>: <a href="/fi/The_Urantia_Book/193#p1_2">U-k 193:1.2</a>.  <i>Jumala: Kaikkien ihmisten rakastava Isä</i>: <a href="/fi/The_Urantia_Book/194#p4_6">U-k 194:4.6</a>. </li>
</ol>
</div>
