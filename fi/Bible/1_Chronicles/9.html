<!--
title: Ensimmäinen aikakirja - Luku 9
description: 
published: true
date: 2022-10-6T10:23:20Z
tags: bible, bible—1 chronicles
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td><a href="/fi/Bible/1_Chronicles/8">Ensimmäinen aikakirja - Luku 8</a></td>
        <td><a href="/fi/Bible/1_Chronicles/Index">Indeksi</a></td>
        <td><a href="/fi/Bible/1_Chronicles/10">Ensimmäinen aikakirja - Luku 10</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Koko Israel merkittiin sukuluetteloon, ja katso, he ovat kirjoitetut Israelin kuningasten kirjaan. Ja Juuda vietiin Baabeliin pakkosiirtolaisuuteen uskottomuutensa tähden. </p>
<p id="v2"><sup><small>2</small></sup>  Entiset asukkaat, jotka elivät perintömaillaan, kaupungeissaan, olivat israelilaisia, pappeja, leeviläisiä ja temppelipalvelijoita. </p>
<p id="v3"><sup><small>3</small></sup>  Jerusalemissa asui Juudan lapsia, benjaminilaisia, efraimilaisia ja manasselaisia, nimittäin: </p>
<p id="v4"><sup><small>4</small></sup>  Uutai, Ammihudin poika, joka oli Omrin poika, joka Imrin poika, joka Baanin poika, Pereksen, Juudan pojan, jälkeläisiä; </p>
<p id="v5"><sup><small>5</small></sup>  ja seelalaisia: Asaja, esikoinen, ja hänen poikansa; </p>
<p id="v6"><sup><small>6</small></sup>  serahilaisia: Jeguel ja hänen veljensä, kuusisataa yhdeksänkymmentä; </p>
<p id="v7"><sup><small>7</small></sup>  benjaminilaisia: Sallu, Mesullamin poika, joka oli Hoodavjan poika, joka Senuan poika, </p>
<p id="v8"><sup><small>8</small></sup>  Jibneja, Jerohamin poika, Eela, Ussin poika, joka oli Mikrin poika, ja Mesullam, Sefatjan poika, joka oli Reguelin poika, joka Jibnean poika, </p>
<p id="v9"><sup><small>9</small></sup>  sekä heidän veljensä, heidän polveutumisensa mukaan, yhdeksänsataa viisikymmentä kuusi. Kaikki nämä olivat perhekunta-päämiehiä perhekunnissaan. </p>
<p id="v10"><sup><small>10</small></sup>  Ja pappeja: Jedaja, Joojarib, Jaakin, </p>
<p id="v11"><sup><small>11</small></sup>  Asarja, Hilkian poika, joka oli Mesullamin poika, joka Saadokin poika, joka Merajotin poika, joka Ahitubin poika, Jumalan temppelin esimies; </p>
<p id="v12"><sup><small>12</small></sup>  Adaja, Jerohamin poika, joka oli Pashurin poika, joka Malkian poika, ja Maesai, Adielin poika, joka oli Jahseran poika, joka Mesullamin poika, joka Mesillemitin poika, joka Immerin poika; </p>
<p id="v13"><sup><small>13</small></sup>  sekä heidän veljensä, heidän perhekuntiensa päämiehet, tuhat seitsemänsataa kuusikymmentä miestä, kelvollisia toimittamaan palvelusta Jumalan temppelissä. </p>
<p id="v14"><sup><small>14</small></sup>  Ja leeviläisiä: Semaja, Hassubin poika, joka oli Asrikamin poika, joka Hasabjan poika, merarilaisia; </p>
<p id="v15"><sup><small>15</small></sup>  Bakbakkar, Heres, Gaalal, Mattanja, Miikan poika, joka oli Sikrin poika, joka Aasafin poika; </p>
<p id="v16"><sup><small>16</small></sup>  Obadja, Semajan poika, joka oli Gaalalin poika, joka Jedutunin poika; ja Berekja, Aasan poika, joka oli Elkanan poika, hänen, joka asui netofalaisten kylissä. </p>
<p id="v17"><sup><small>17</small></sup>  Ja ovenvartijat: Sallum, Akkub, Talmon ja Ahiman veljineen: Sallum oli päämies, </p>
<p id="v18"><sup><small>18</small></sup>  ja tähän saakka hän on ollut vartijana Kuninkaan portilla, idän puolella. Nämä olivat ovenvartijoina leeviläisten leirissä. </p>
<p id="v19"><sup><small>19</small></sup>  Mutta Sallumilla, Kooren pojalla, joka oli Ebjasafin poika, joka Koorahin poika, ja hänen veljillään, jotka olivat hänen perhekuntaansa - koorahilaisilla, oli palvelustehtävänä majan kynnyksien vartioiminen; heidän isänsä olivat näet vartioineet sisäänkäytävää Herran leirissä. </p>
<p id="v20"><sup><small>20</small></sup>  Ja Piinehas, Eleasarin poika, oli muinoin heidän esimiehenään - Herra olkoon hänen kanssaan! - </p>
<p id="v21"><sup><small>21</small></sup>  Sakarja, Meselemjan poika, oli ovenvartijana ilmestysmajan ovella. </p>
<p id="v22"><sup><small>22</small></sup>  Kaikkiaan oli kynnyksien ovenvartijoiksi valittuja kaksisataa kaksitoista; he olivat kylissään merkityt sukuluetteloon. Daavid ja Samuel, näkijä, olivat asettaneet heidät heidän luottamustoimeensa. </p>
<p id="v23"><sup><small>23</small></sup>  Niin he ja heidän poikansa olivat vartijoina Herran temppelin, telttapyhäkön, ovilla. </p>
<p id="v24"><sup><small>24</small></sup>  Ovenvartijat olivat asetetut neljälle ilmansuunnalle: idän, lännen, pohjoisen ja etelän puolelle. </p>
<p id="v25"><sup><small>25</small></sup>  Ja heidän veljiensä, jotka asuivat kylissään, oli aina määräaikoina seitsemäksi päiväksi tultava toimittamaan palvelusta yhdessä heidän kanssaan; </p>
<p id="v26"><sup><small>26</small></sup>  sillä ne neljä ylintä ovenvartijaa olivat pysyväisesti luottamustoimessaan. Nämä olivat leeviläiset. Heidän oli myöskin valvottava kammioita ja Jumalan temppelin aarteita, </p>
<p id="v27"><sup><small>27</small></sup>  ja he viettivät yönsä Jumalan temppelin ympärillä, sillä heidän tehtävänään oli vartioiminen ja heidän oli pidettävä huoli ovien avaamisesta joka aamu. </p>
<p id="v28"><sup><small>28</small></sup>  Muutamien heistä oli pidettävä huoli jumalanpalveluksessa tarvittavasta kalustosta, sillä heidän oli tuotava se sisään täysilukuisena ja vietävä se ulos täysilukuisena. </p>
<p id="v29"><sup><small>29</small></sup>  Ja muutamat heistä olivat määrätyt pitämään huolta kaluista, kaikista pyhistä kaluista, sekä lestyistä jauhoista, viinistä, öljystä, suitsukkeista ja hajuaineista. </p>
<p id="v30"><sup><small>30</small></sup>  Ja muutamat pappien pojista valmistivat voiteita hajuaineista. </p>
<p id="v31"><sup><small>31</small></sup>  Ja Mattitjalla, joka oli leeviläisiä ja oli koorahilaisen Sallumin esikoinen, oli luottamustoimena leivosten valmistaminen. </p>
<p id="v32"><sup><small>32</small></sup>  Ja muutamien kehatilaisista, heidän veljistään, oli pidettävä huoli näkyleivistä, valmistettava ne joka sapatiksi. </p>
<p id="v33"><sup><small>33</small></sup>  Mutta veisaajat, leeviläisten perhekuntain päämiehet, oleskelivat kammioissa, muusta palveluksesta vapaina, sillä he olivat toimessa sekä päivällä että yöllä. </p>
<p id="v34"><sup><small>34</small></sup>  He olivat leeviläisten perhekuntain päämiehiä, päämiehiä polveutumisensa mukaan; he asuivat Jerusalemissa. </p>
<p id="v35"><sup><small>35</small></sup>  Gibeonissa asuivat Gibeonin isä, jonka vaimon nimi oli Maaka, </p>
<p id="v36"><sup><small>36</small></sup>  hänen esikoispoikansa Abdon, sitten Suur, Kiis, Baal, Neer, Naadab, </p>
<p id="v37"><sup><small>37</small></sup>  Gedor, Ahjo, Sakarja ja Mikleot. </p>
<p id="v38"><sup><small>38</small></sup>  Ja Mikleotille syntyi Simeam. Hekin asuivat veljinensä Jerusalemissa, rajakkain veljiensä kanssa. </p>
<p id="v39"><sup><small>39</small></sup>  Ja Neerille syntyi Kiis, Kiisille syntyi Saul, ja Saulille syntyi Joonatan, Malkisua, Abinadab ja Esbaal. </p>
<p id="v40"><sup><small>40</small></sup>  Ja Joonatanin poika oli Meribbaal, ja Meribbaalille syntyi Miika. </p>
<p id="v41"><sup><small>41</small></sup>  Ja Miikan pojat olivat Piiton, Melek ja Tahrea. </p>
<p id="v42"><sup><small>42</small></sup>  Ja Aahaalle syntyi Jaera, Jaeralle syntyi Aalemet, Asmavet ja Simri. Ja Simrille syntyi Moosa, </p>
<p id="v43"><sup><small>43</small></sup>  ja Moosalle syntyi Binea; hänen poikansa oli Refaja, tämän poika Elasa ja tämän poika Aasel. </p>
<p id="v44"><sup><small>44</small></sup>  Ja Aaselilla oli kuusi poikaa, ja nämä ovat heidän nimensä: Asrikam, Bookeru, Jismael, Searja, Obadja ja Haanan. Nämä olivat Aaselin pojat. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fi/Bible/1_Chronicles/8">Ensimmäinen aikakirja - Luku 8</a></td>
        <td><a href="/fi/Bible/1_Chronicles/Index">Indeksi</a></td>
        <td><a href="/fi/Bible/1_Chronicles/10">Ensimmäinen aikakirja - Luku 10</a></td>
      </tr>
    </tbody>
  </table>
</figure>
