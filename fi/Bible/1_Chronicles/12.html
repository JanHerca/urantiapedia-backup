<!--
title: Ensimmäinen aikakirja - Luku 12
description: 
published: true
date: 2023-11-8T20:28:17Z
tags: bible, bible—1 chronicles
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/1_Chronicles/11">
          <span class="mdi mdi-arrow-left-drop-circle"></span><span class="pl-2">Ensimmäinen aikakirja - Luku 11</span>
        </a>
        </td>
        <td>
        <a href="/fi/Bible/1_Chronicles/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/1_Chronicles/13">
          <span class="pr-2">Ensimmäinen aikakirja - Luku 13</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Ja nämä olivat ne, jotka tulivat Daavidin luo Siklagiin, kun hän vielä piileskeli Saulia, Kiisin poikaa; ja he olivat niitä urhoja, jotka auttoivat häntä sodassa. </p>
<p id="v2"><sup><small>2</small></sup>  He olivat asestetut jousella ja taitavia sekä oikealla että vasemmalla kädellä linkoamaan kiviä ja ampumaan jousella nuolia. Saulin heimolaisia, benjaminilaisia: </p>
<p id="v3"><sup><small>3</small></sup>  Ahieser, päämies, ja Jooas, gibealaisen Hassemaan pojat; Jesiel ja Pelet, Asmavetin pojat; Beraka; anatotilainen Jeehu; </p>
<p id="v4"><sup><small>4</small></sup>  gibeonilainen Jismaja, urho niiden kolmenkymmenen joukossa ja niiden kolmenkymmenen päällikkö; Jeremia; Jahasiel; Joohanan; gederalainen Joosabad; </p>
<p id="v5"><sup><small>5</small></sup>  Elusai; Jerimot; Bealja; Semarja; harufilainen Sefatja; </p>
<p id="v6"><sup><small>6</small></sup>  koorahilaiset Elkana, Jissia, Asarel, Jooeser ja Jaasobeam; </p>
<p id="v7"><sup><small>7</small></sup>  Jooela ja Sebadja, Jerohamin pojat, Gedorista. </p>
<p id="v8"><sup><small>8</small></sup>  Gaadilaisista meni Daavidin puolelle vuorilinnaan, erämaahan, sotaurhoja, sotakelpoisia miehiä, kilpeä ja keihästä käyttäviä, jotka olivat näöltään kuin leijonat ja nopeat kuin gasellit vuorilla: </p>
<p id="v9"><sup><small>9</small></sup>  Eeser, päämies Obadja toinen, Eliab kolmas, </p>
<p id="v10"><sup><small>10</small></sup>  Masmanna neljäs, Jeremia viides, </p>
<p id="v11"><sup><small>11</small></sup>  Attai kuudes, Eliel seitsemäs, </p>
<p id="v12"><sup><small>12</small></sup>  Joohanan kahdeksas, Elsabad yhdeksäs, </p>
<p id="v13"><sup><small>13</small></sup>  Jeremia kymmenes, Makbannai yhdestoista. </p>
<p id="v14"><sup><small>14</small></sup>  Nämä olivat gaadilaisia, sotajoukon päälliköitä, pienin sadan, suurin tuhannen miehen veroinen. </p>
<p id="v15"><sup><small>15</small></sup>  Nämä olivat ne, jotka ensimmäisessä kuussa menivät Jordanin poikki, kun se tulvi yli kaikkien äyräittensä, ja jotka karkoittivat kaikki tasangoilla-asujat itään ja länteen. </p>
<p id="v16"><sup><small>16</small></sup>  Myöskin benjaminilaisia ja Juudan miehiä tuli Daavidin vuorilinnaan. </p>
<p id="v17"><sup><small>17</small></sup>  Silloin Daavid meni heitä vastaan, lausui ja sanoi heille: "Jos te tulette minun luokseni rauha mielessä, auttaaksenne minua, niin minun sydämeni yhtyy teihin; mutta jos te tulette kavaltamaan minua vihollisilleni, vaikkei väkivalta minun käsiäni tahraa, niin nähköön meidän isiemme Jumala sen ja rangaiskoon". </p>
<p id="v18"><sup><small>18</small></sup>  Mutta henki täytti Amasain, niiden kolmenkymmenen päällikön, ja hän sanoi: "Sinun me olemme, Daavid, ja sinun puolellasi olemme, sinä Iisain poika. Rauha, rauha sinulle, ja rauha sinun auttajillesi, sillä sinun Jumalasi auttoi sinua!" Niin Daavid otti heidät vastaan ja asetti heidät partiojoukon päälliköiksi. </p>
<p id="v19"><sup><small>19</small></sup>  Manassesta siirtyi muutamia Daavidin puolelle, kun hän filistealaisten kanssa meni taistelemaan Saulia vastaan, vaikkeivät he joutuneetkaan auttamaan näitä, sillä filistealaisten ruhtinaat neuvoteltuaan lähettivät hänet pois sanoen: "Hän voisi meidän päämme menoksi siirtyä herransa Saulin puolelle". </p>
<p id="v20"><sup><small>20</small></sup>  Kun hän siis lähti Siklagiin, siirtyivät hänen puolelleen Manassesta: Adna, Joosabad, Jediael, Miikael, Joosabad, Elihu ja Silletai, tuhannenpäämiehet Manassesta. </p>
<p id="v21"><sup><small>21</small></sup>  Ja nämä auttoivat Daavidia rosvojoukkoa vastaan, sillä he olivat kaikki sotaurhoja, ja heistä tuli sotajoukon päälliköitä. </p>
<p id="v22"><sup><small>22</small></sup>  Sillä joka päivä tuli väkeä Daavidin luo auttamaan häntä, kunnes joukko oli suuri kuin Jumalan joukko. </p>
<p id="v23"><sup><small>23</small></sup>  Ja tämä on sotaan varustetun aseväen lukumäärä, niitten, jotka tulivat Daavidin luo Hebroniin siirtääkseen Saulin kuninkuuden hänelle Herran käskyn mukaan: </p>
<p id="v24"><sup><small>24</small></sup>  Juudan miehiä, jotka kantoivat kilpeä ja keihästä, kuusituhatta kahdeksansataa, sotaan varustettua; </p>
<p id="v25"><sup><small>25</small></sup>  simeonilaisia, sotataitoisia urhoja, seitsemäntuhatta sata; </p>
<p id="v26"><sup><small>26</small></sup>  leeviläisiä neljätuhatta kuusisataa, </p>
<p id="v27"><sup><small>27</small></sup>  sekä Joojada, Aaronin suvun ruhtinas, ynnä kolmetuhatta seitsemänsataa hänen kanssaan; </p>
<p id="v28"><sup><small>28</small></sup>  ja Saadok, nuorukainen, sotaurho, perhekuntinensa, kaksikymmentä kaksi päällikköä; </p>
<p id="v29"><sup><small>29</small></sup>  benjaminilaisia, Saulin veljiä, kolmetuhatta, sillä vielä siihen aikaan suurin osa heistä palveli uskollisesti Saulin sukua; </p>
<p id="v30"><sup><small>30</small></sup>  efraimilaisia kaksikymmentä tuhatta kahdeksansataa, sotaurhoja, kuuluisia miehiä perhekunnissaan; </p>
<p id="v31"><sup><small>31</small></sup>  toisesta puolesta Manassen sukukuntaa kahdeksantoista tuhatta, jotka olivat nimeltä mainitut menemään ja tekemään Daavidin kuninkaaksi; </p>
<p id="v32"><sup><small>32</small></sup>  isaskarilaisia, jotka ymmärsivät ajan ja käsittivät, mitä Israelin oli tehtävä, kaksisataa päämiestä, ja kaikki heidän veljensä heidän johdollansa; </p>
<p id="v33"><sup><small>33</small></sup>  Sebulonista sotakelpoisia miehiä, kaikkinaisilla sota-aseilla sotaan varustettuja, viisikymmentä tuhatta, yksimielisiä sotarintaan järjestymään; </p>
<p id="v34"><sup><small>34</small></sup>  Naftalista tuhat päällikköä, ja heidän kanssansa kolmekymmentäseitsemäntuhatta kilvellä ja keihäällä varustettua miestä; </p>
<p id="v35"><sup><small>35</small></sup>  daanilaisia kaksikymmentäkahdeksan tuhatta kuusisataa sotaan varustettua miestä; </p>
<p id="v36"><sup><small>36</small></sup>  Asserista sotakelpoisia miehiä, taisteluun valmiita, neljäkymmentä tuhatta; </p>
<p id="v37"><sup><small>37</small></sup>  tuolta puolelta Jordanin, ruubenilaisia, gaadilaisia ja manasselaisia sukukunnan toisesta puolesta, satakaksikymmentä tuhatta, kaikkinaisilla sota-aseilla varustettuja. </p>
<p id="v38"><sup><small>38</small></sup>  Kaikki nämä sotilaat, sotarintaan järjestyneinä, tulivat ehyellä sydämen halulla Hebroniin tehdäkseen Daavidin koko Israelin kuninkaaksi. Myöskin koko muu Israel oli yksimielinen tehdäkseen Daavidin kuninkaaksi. </p>
<p id="v39"><sup><small>39</small></sup>  Ja he olivat siellä Daavidin luona kolme päivää ja söivät ja joivat, sillä heidän heimolaisensa olivat evästäneet heidät. </p>
<p id="v40"><sup><small>40</small></sup>  Nekin, jotka asuivat lähellä heitä, aina Isaskariin, Sebuloniin ja Naftaliin saakka, toivat aasien, kamelien, muulien ja härkien selässä ruokatavaraa: jauhoja, viikunakakkuja ja rusinakakkuja, viiniä ja öljyä, raavaita ja pikkukarjaa viljalti; sillä Israelissa oli ilo. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/1_Chronicles/11">
          <span class="mdi mdi-arrow-left-drop-circle"></span><span class="pl-2">Ensimmäinen aikakirja - Luku 11</span>
        </a>
        </td>
        <td>
        <a href="/fi/Bible/1_Chronicles/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/1_Chronicles/13">
          <span class="pr-2">Ensimmäinen aikakirja - Luku 13</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
