<!--
title: Ensimmäinen aikakirja - Luku 11
description: 
published: true
date: 2022-10-6T10:23:20Z
tags: bible, bible—1 chronicles
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td><a href="/fi/Bible/1_Chronicles/10">Ensimmäinen aikakirja - Luku 10</a></td>
        <td><a href="/fi/Bible/1_Chronicles/Index">Indeksi</a></td>
        <td><a href="/fi/Bible/1_Chronicles/12">Ensimmäinen aikakirja - Luku 12</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Sitten koko Israel kokoontui Daavidin tykö Hebroniin, ja he sanoivat: "Katso, me olemme sinun luutasi ja lihaasi. </p>
<p id="v2"><sup><small>2</small></sup>  Jo kauan sitten, Saulin vielä ollessa kuninkaana, sinä saatoit Israelin lähtemään ja tulemaan. Ja sinulle on Herra, sinun Jumalasi, sanonut: 'Sinä olet kaitseva minun kansaani Israelia, ja sinä olet oleva minun kansani Israelin ruhtinas'." </p>
<p id="v3"><sup><small>3</small></sup>  Ja kaikki Israelin vanhimmat tulivat kuninkaan tykö Hebroniin, ja Daavid teki heidän kanssaan liiton Hebronissa Herran edessä. Ja sitten he voitelivat Daavidin Israelin kuninkaaksi sen sanan mukaan, jonka Herra oli puhunut Samuelin kautta. </p>
<p id="v4"><sup><small>4</small></sup>  Ja Daavid ja koko Israel menivät Jerusalemiin, se on Jebukseen, ja siellä olivat jebusilaiset, jotka asuivat siinä maassa. </p>
<p id="v5"><sup><small>5</small></sup>  Jebuksen asukkaat sanoivat Daavidille: "Tänne sinä et tule". Mutta Daavid valloitti Siionin vuorilinnan, se on Daavidin kaupungin. </p>
<p id="v6"><sup><small>6</small></sup>  Ja Daavid sanoi: "Joka ensimmäisenä surmaa jebusilaisen, hän on oleva päämies ja päällikkö". Jooab, Serujan poika, tuli ensimmäisenä sinne ylös, ja niin hänestä tuli päämies. </p>
<p id="v7"><sup><small>7</small></sup>  Sitten Daavid asettui vuorilinnaan; sentähden kutsuttiin sitä Daavidin kaupungiksi. </p>
<p id="v8"><sup><small>8</small></sup>  Ja hän rakensi kaupunkia yltympäri, Millosta reunoihin asti; ja Jooab rakensi entiselleen muun osan kaupunkia. </p>
<p id="v9"><sup><small>9</small></sup>  Ja Daavid tuli yhä suuremmaksi, ja Herra Sebaot oli hänen kanssansa. <sup id="cite1"><a href="#fn1">[1]</a></sup></p>
<p id="v10"><sup><small>10</small></sup>  Nämä ovat ensimmäiset Daavidin urhoista, jotka voimakkaasti auttoivat häntä kuninkuuteen yhdessä koko Israelin kanssa, tehdäkseen hänet Israelin kuninkaaksi Herran sanan mukaan. </p>
<p id="v11"><sup><small>11</small></sup>  Tämä on Daavidin urhojen luettelo: Jaasobeam, hakmonilaisen poika, niiden kolmen päällikkö, hän, joka heilutti keihästään kolmensadan kaatuneen yli yhdellä kertaa. </p>
<p id="v12"><sup><small>12</small></sup>  Hänen jälkeensä Eleasar, Doodon poika, ahohilainen, yksi niistä kolmesta urhosta. </p>
<p id="v13"><sup><small>13</small></sup>  Hän oli Daavidin kanssa Pas-Dammimissa, kun filistealaiset olivat kokoontuneet sinne sotimaan. Ja siellä oli peltopalsta täynnä ohraa. Ja väki pakeni filistealaisia; </p>
<p id="v14"><sup><small>14</small></sup>  mutta he asettuivat keskelle palstaa, saivat sen pelastetuksi ja voittivat filistealaiset; ja niin Herra antoi suuren voiton. </p>
<p id="v15"><sup><small>15</small></sup>  Kerran lähti kolme niistä kolmestakymmenestä päälliköstä Daavidin luo kalliolinnaan, Adullamin luolalle. Ja filistealaisten joukko oli leiriytynyt Refaimin tasangolle. </p>
<p id="v16"><sup><small>16</small></sup>  Mutta Daavid oli silloin vuorilinnassa, ja filistealaisten vartiosto oli Beetlehemissä. </p>
<p id="v17"><sup><small>17</small></sup>  Ja Daavidin rupesi tekemään mieli vettä, ja hän sanoi: "Jospa joku toisi minulle vettä juodakseni Beetlehemin kaivosta, joka on portin edustalla!" </p>
<p id="v18"><sup><small>18</small></sup>  Silloin murtautuivat nämä kolme filistealaisten leirin läpi ja ammensivat vettä Beetlehemin kaivosta portin edustalta, kantoivat ja toivat sen Daavidille. Mutta Daavid ei tahtonut sitä juoda, vaan vuodatti sen juomauhriksi Herralle </p>
<p id="v19"><sup><small>19</small></sup>  ja sanoi: "Pois se! Jumala varjelkoon minut sitä tekemästä. Joisinko minä näiden miesten verta, heidän henkeänsä, sillä henkensä uhalla he toivat sen." Eikä hän tahtonut juoda sitä. Tämän tekivät ne kolme urhoa. </p>
<p id="v20"><sup><small>20</small></sup>  Absai, Jooabin veli, oli niiden kolmen päällikkö; hän heilutti keihästään kolmensadan kaatuneen yli. Ja hän oli kuulu niiden kolmen joukossa. </p>
<p id="v21"><sup><small>21</small></sup>  Hän oli kahdenkertaisessa arvossa pidetty niiden kolmen joukossa ja oli heidän päämiehensä, mutta hän ei vetänyt vertoja niille kolmelle. </p>
<p id="v22"><sup><small>22</small></sup>  Benaja, Joojadan poika, joka oli urhoollisen ja suurista teoistaan kuuluisan miehen poika, oli kotoisin Kabseelista. Hän surmasi ne kaksi mooabilaista sankaria, ja hän laskeutui alas ja tappoi lumituiskun aikana leijonan kaivoon. </p>
<p id="v23"><sup><small>23</small></sup>  Myöskin surmasi hän egyptiläisen miehen, sen suurikasvuisen, viittä kyynärää pitkän miehen. Egyptiläisellä oli kädessä keihäs, joka oli niinkuin kangastukki, mutta hän meni häntä vastaan ainoastaan sauva kädessä. Ja hän tempasi keihään egyptiläisen kädestä ja tappoi hänet hänen omalla keihäällään. </p>
<p id="v24"><sup><small>24</small></sup>  Tällaisia teki Benaja, Joojadan poika. Ja hän oli kuulu niiden kolmen urhon joukossa. </p>
<p id="v25"><sup><small>25</small></sup>  Hän oli arvossa pidetty niiden kolmenkymmenen joukossa, mutta hän ei vetänyt vertoja niille kolmelle. Ja Daavid asetti hänet henkivartiostonsa päälliköksi. </p>
<p id="v26"><sup><small>26</small></sup>  Sotaurhot olivat: Asael, Jooabin veli; Elhanan, Doodon poika, Beetlehemistä; </p>
<p id="v27"><sup><small>27</small></sup>  harorilainen Sammot; pelonilainen Heeles; </p>
<p id="v28"><sup><small>28</small></sup>  tekoalainen Iira, Ikkeksen poika; anatotilainen Abieser; </p>
<p id="v29"><sup><small>29</small></sup>  huusalainen Sibbekai; ahohilainen Iilai; </p>
<p id="v30"><sup><small>30</small></sup>  netofalainen Maharai; netofalainen Heeled, Baanan poika; </p>
<p id="v31"><sup><small>31</small></sup>  Iitai, Riibain poika, benjaminilaisten Gibeasta, piratonilainen Benaja; </p>
<p id="v32"><sup><small>32</small></sup>  Huurai Nahale-Gaasista; arabalainen Abiel; </p>
<p id="v33"><sup><small>33</small></sup>  baharumilainen Asmavet; saalbonilainen Eljahba; </p>
<p id="v34"><sup><small>34</small></sup>  gisonilainen Bene-Haasem; hararilainen Joonatan, Saagen poika; </p>
<p id="v35"><sup><small>35</small></sup>  hararilainen Abiam, Saakarin poika; Elifal, Uurin poika; </p>
<p id="v36"><sup><small>36</small></sup>  mekeralainen Heefer; pelonilainen Ahia; </p>
<p id="v37"><sup><small>37</small></sup>  karmelilainen Hesro; Naarai, Esbain poika; </p>
<p id="v38"><sup><small>38</small></sup>  Jooel, Naatanin veli; Mibhar, Hagrin poika; </p>
<p id="v39"><sup><small>39</small></sup>  ammonilainen Selek; beerotilainen Nahrai, Jooabin, Serujan pojan aseenkantaja; </p>
<p id="v40"><sup><small>40</small></sup>  jeteriläinen Iira; jeteriläinen Gaareb; </p>
<p id="v41"><sup><small>41</small></sup>  heettiläinen Uuria; Saabad, Ahlain poika; </p>
<p id="v42"><sup><small>42</small></sup>  ruubenilainen Adina, Siisan poika, ruubenilaisten päämies, ja hänen kanssaan kolmekymmentä muuta; </p>
<p id="v43"><sup><small>43</small></sup>  Haanan, Maakan poika, ja mitniläinen Joosafat; </p>
<p id="v44"><sup><small>44</small></sup>  astarotilainen Ussia; Saama ja Jegiel, aroerilaisen Hootamin pojat; </p>
<p id="v45"><sup><small>45</small></sup>  Jediael, Simrin poika, ja hänen veljensä Jooha, tiisiläinen; </p>
<p id="v46"><sup><small>46</small></sup>  Eliel-Mahavim sekä Jeribai ja Joosavja, Elnaamin pojat, ja mooabilainen Jitma; </p>
<p id="v47"><sup><small>47</small></sup>  Eliel, Oobed ja Jaasiel-Mesobaja. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fi/Bible/1_Chronicles/10">Ensimmäinen aikakirja - Luku 10</a></td>
        <td><a href="/fi/Bible/1_Chronicles/Index">Indeksi</a></td>
        <td><a href="/fi/Bible/1_Chronicles/12">Ensimmäinen aikakirja - Luku 12</a></td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 11:9 <i>Ei enää Herra Sebaot</i>: <a href="/fi/The_Urantia_Book/194#p3_11">U-k 194:3.11</a>. </li>
</ol>
</div>
