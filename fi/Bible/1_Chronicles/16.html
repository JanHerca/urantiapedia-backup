<!--
title: Ensimmäinen aikakirja - Luku 16
description: 
published: true
date: 2022-10-6T10:23:20Z
tags: bible, bible—1 chronicles
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td><a href="/fi/Bible/1_Chronicles/15">Ensimmäinen aikakirja - Luku 15</a></td>
        <td><a href="/fi/Bible/1_Chronicles/Index">Indeksi</a></td>
        <td><a href="/fi/Bible/1_Chronicles/17">Ensimmäinen aikakirja - Luku 17</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Kun he olivat tuoneet Jumalan arkin ja asettaneet sen majaan, jonka Daavid oli sille pystyttänyt, uhrasivat he polttouhreja ja yhteysuhreja Jumalan edessä. </p>
<p id="v2"><sup><small>2</small></sup>  Ja kun Daavid oli uhrannut polttouhrin ja yhteysuhrit, siunasi hän kansan Herran nimeen. </p>
<p id="v3"><sup><small>3</small></sup>  Ja hän jakoi kaikille israelilaisille, sekä miehille että naisille, kullekin leipäkakun, kappaleen lihaa ja rypälekakun. </p>
<p id="v4"><sup><small>4</small></sup>  Ja hän asetti Herran arkin eteen leeviläisiä palvelemaan ja kunnioittamaan, kiittämään ja ylistämään Herraa, Israelin Jumalaa: </p>
<p id="v5"><sup><small>5</small></sup>  Aasafin johtajaksi, toiseksi Sakarjan, sitten Jegielin, Semiramotin, Jehielin, Mattitjan, Eliabin, Benajan, Oobed-Edomin ja Jegielin soittamaan harpuilla ja kanteleilla, Aasafin helistäessä kymbaaleja </p>
<p id="v6"><sup><small>6</small></sup>  ja pappien, Benajan ja Jahasielin, soittaessa yhtämittaa torvia Jumalan liitonarkin edessä. </p>
<p id="v7"><sup><small>7</small></sup>  Silloin, sinä päivänä, ensi kerran Daavid asetti Aasafin ja hänen veljensä kiittämään Herraa näin: </p>
<p id="v8"><sup><small>8</small></sup>  "Kiittäkää Herraa, julistakaa hänen nimeänsä, tehkää hänen suuret tekonsa tiettäviksi kansojen keskuudessa. </p>
<p id="v9"><sup><small>9</small></sup>  Laulakaa hänelle, veisatkaa hänelle, puhukaa kaikista hänen ihmeistänsä. </p>
<p id="v10"><sup><small>10</small></sup>  Hänen pyhä nimensä olkoon teidän kerskauksenne; iloitkoon niiden sydän, jotka etsivät Herraa. </p>
<p id="v11"><sup><small>11</small></sup>  Kysykää Herraa ja hänen voimaansa, etsikää alati hänen kasvojansa. </p>
<p id="v12"><sup><small>12</small></sup>  Muistakaa hänen ihmetöitänsä, jotka hän on tehnyt, hänen ihmeitänsä ja hänen suunsa tuomioita, </p>
<p id="v13"><sup><small>13</small></sup>  te Israelin, hänen palvelijansa, siemen, Jaakobin lapset, te hänen valittunsa. </p>
<p id="v14"><sup><small>14</small></sup>  Hän, Herra, on meidän Jumalamme; hänen tuomionsa käyvät yli kaiken maan. </p>
<p id="v15"><sup><small>15</small></sup>  Muistakaa hänen liittonsa iankaikkisesti, hamaan tuhansiin polviin, sana, jonka hän on säätänyt, </p>
<p id="v16"><sup><small>16</small></sup>  liitto, jonka hän teki Aabrahamin kanssa, ja hänen lisakille vannomansa vala. </p>
<p id="v17"><sup><small>17</small></sup>  Hän vahvisti sen käskyksi Jaakobille, Israelille iankaikkiseksi liitoksi. </p>
<p id="v18"><sup><small>18</small></sup>  Hän sanoi: 'Sinulle minä annan Kanaanin maan, se olkoon teidän perintöosanne'. </p>
<p id="v19"><sup><small>19</small></sup>  Teitä oli vähäinen joukko, vain harvoja, ja te olitte muukalaisia siellä. </p>
<p id="v20"><sup><small>20</small></sup>  Ja he vaelsivat kansasta kansaan ja yhdestä valtakunnasta toiseen kansaan. </p>
<p id="v21"><sup><small>21</small></sup>  Hän ei sallinut kenenkään heitä vahingoittaa, ja hän rankaisi kuninkaita heidän tähtensä: </p>
<p id="v22"><sup><small>22</small></sup>  'Älkää koskeko minun voideltuihini, älkää tehkö pahaa minun profeetoilleni'. </p>
<p id="v23"><sup><small>23</small></sup>  Veisatkaa Herralle, kaikki maa, julistakaa päivästä päivään hänen pelastustekojansa. </p>
<p id="v24"><sup><small>24</small></sup>  Ilmoittakaa pakanain seassa hänen kunniaansa, hänen ihmeitänsä kaikkien kansojen seassa. </p>
<p id="v25"><sup><small>25</small></sup>  Sillä Herra on suuri ja sangen ylistettävä, hän on peljättävä yli kaikkien jumalain. </p>
<p id="v26"><sup><small>26</small></sup>  Sillä kaikki kansojen jumalat ovat epäjumalia, mutta Herra on tehnyt taivaat. </p>
<p id="v27"><sup><small>27</small></sup>  Kirkkaus ja kunnia on hänen kasvojensa edessä, väkevyys ja riemu hänen asuinsijassaan. </p>
<p id="v28"><sup><small>28</small></sup>  Antakaa Herralle, te kansojen sukukunnat, antakaa Herralle kunnia ja väkevyys. </p>
<p id="v29"><sup><small>29</small></sup>  Antakaa Herralle hänen nimensä kunnia, tuokaa lahjoja ja tulkaa hänen kasvojensa eteen, kumartakaa Herraa pyhässä kaunistuksessa. </p>
<p id="v30"><sup><small>30</small></sup>  Vaviskaa hänen kasvojensa edessä, kaikki maa. Maan piiri pysyy lujana, se ei horju. </p>
<p id="v31"><sup><small>31</small></sup>  Iloitkoot taivaat, ja riemuitkoon maa; ja sanottakoon pakanain seassa: 'Herra on kuningas!' <sup id="cite1"><a href="#fn1">[1]</a></sup></p>
<p id="v32"><sup><small>32</small></sup>  Pauhatkoon meri ja kaikki, mitä siinä on; ihastukoot kedot ja kaikki, mitä niissä on, </p>
<p id="v33"><sup><small>33</small></sup>  riemuitkoot silloin metsän puut Herran edessä, sillä hän tulee tuomitsemaan maata. <sup id="cite2"><a href="#fn2">[2]</a></sup></p>
<p id="v34"><sup><small>34</small></sup>  Kiittäkää Herraa, sillä hän on hyvä, sillä hänen armonsa pysyy iankaikkisesti. <sup id="cite3"><a href="#fn3">[3]</a></sup> <sup id="cite4"><a href="#fn4">[4]</a></sup></p>
<p id="v35"><sup><small>35</small></sup>  Ja sanokaa: 'Pelasta meidät, sinä pelastuksemme Jumala, kokoa ja vapahda meidät pakanain seasta, että me kiittäisimme sinun pyhää nimeäsi ja kerskaisimme sinun ylistyksestäsi'. <sup id="cite5"><a href="#fn5">[5]</a></sup></p>
<p id="v36"><sup><small>36</small></sup>  Ylistetty olkoon Herra, Israelin Jumala, iankaikkisesta iankaikkiseen." Ja kaikki kansa sanoi: "Amen", ja ylisti Herraa. </p>
<p id="v37"><sup><small>37</small></sup>  Ja hän asetti Aasafin ja hänen veljensä sinne Herran liitonarkin eteen tekemään vakituista palvelusta arkin edessä, kunakin päivänä sen päivän palveluksen, </p>
<p id="v38"><sup><small>38</small></sup>  mutta Oobed-Edomin ja heidän veljensä, yhteensä kuusikymmentä kahdeksan, nimittäin Oobed-Edomin, Jeditunin pojan, ja Hoosan, ovenvartijoiksi. </p>
<p id="v39"><sup><small>39</small></sup>  Ja pappi Saadokin ja hänen veljensä, papit, hän asetti Herran asumuksen eteen, uhrikukkulalle, joka on Gibeonissa, </p>
<p id="v40"><sup><small>40</small></sup>  uhraamaan polttouhreja Herralle polttouhrialttarilla, aina aamuin ja illoin, kaikki niinkuin on kirjoitettuna Herran laissa, jonka hän on antanut Israelille. </p>
<p id="v41"><sup><small>41</small></sup>  Ja heidän kanssaan olivat Heeman ja Jedutun ynnä muut valitut, nimeltä mainitut, kiittämässä Herraa siitä, että hänen armonsa pysyy iankaikkisesti. </p>
<p id="v42"><sup><small>42</small></sup>  Näiden, Heemanin ja Jedutunin, hallussa oli torvet ja kymbaalit soittajia varten ynnä muut soittimet Jumalan virttä varten. Ja Jedutunin pojat vartioivat ovia. </p>
<p id="v43"><sup><small>43</small></sup>  Sitten kaikki kansa lähti kukin kotiinsa, ja Daavid kääntyi takaisin tervehtimään perhettänsä. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fi/Bible/1_Chronicles/15">Ensimmäinen aikakirja - Luku 15</a></td>
        <td><a href="/fi/Bible/1_Chronicles/Index">Indeksi</a></td>
        <td><a href="/fi/Bible/1_Chronicles/17">Ensimmäinen aikakirja - Luku 17</a></td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 16:31 <i>Herra hallitsee</i>: <a href="/fi/The_Urantia_Book/131#p2_4">U-k 131:2.4</a>. </li>
  <li id="fn2"><a href="#cite2">↑</a> 16:33 <i>Koko maan tuomari</i>: <a href="/fi/The_Urantia_Book/128#p1_10">U-k 128:1.10</a>. </li>
  <li id="fn3"><a href="#cite3">↑</a> 16:34 <i>Poika on armo</i>: <a href="/fi/The_Urantia_Book/6#p3_5">U-k 6:3.5</a>.  <i>Armopalvelu</i>: <a href="/fi/The_Urantia_Book/6#p3_2">U-k 6:3.2</a>.  <i>Kiitos armosta</i>: <a href="/fi/The_Urantia_Book/131#p2_4">U-k 131:2.4</a>.  <i>Jumala iloitsee armosta</i>: <a href="/fi/The_Urantia_Book/143#p1_6">U-k 143:1.6</a>.  <i>Armoa</i>: <a href="/fi/The_Urantia_Book/131#p10_6">U-k 131:10.6</a>. </li>
  <li id="fn4"><a href="#cite4">↑</a> 16:34,41 <i>Kaikkivaltias</i>: <a href="/fi/The_Urantia_Book/142#p3_7">U-k 142:3.7</a>.  <i>Hänen armonsa kestää ikuisesti</i>: <a href="/fi/The_Urantia_Book/2#p4_1">U-k 2:4.1</a>.  <i>Jumala on armollinen</i>: <a href="/fi/The_Urantia_Book/2#p5_7">U-k 2:5.7</a>. </li>
  <li id="fn5"><a href="#cite5">↑</a> 16:35 <i>Pelastuksen Jumala</i>: <a href="/fi/The_Urantia_Book/2#p6_3">U-k 2:6.3</a>. </li>
</ol>
</div>
