<!--
title: Ensimmäinen aikakirja - Luku 21
description: 
published: true
date: 2022-10-6T10:23:20Z
tags: bible, bible—1 chronicles
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td><a href="/fi/Bible/1_Chronicles/20">Ensimmäinen aikakirja - Luku 20</a></td>
        <td><a href="/fi/Bible/1_Chronicles/Index">Indeksi</a></td>
        <td><a href="/fi/Bible/1_Chronicles/22">Ensimmäinen aikakirja - Luku 22</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Mutta saatana nousi Israelia vastaan ja yllytti Daavidin laskemaan Israelin. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v2"><sup><small>2</small></sup>  Niin Daavid sanoi Jooabille ja kansan päämiehille: "Menkää ja laskekaa Israel Beersebasta Daaniin asti ja ilmoittakaa minulle, että saan tietää heidän lukumääränsä". </p>
<p id="v3"><sup><small>3</small></sup>  Jooab vastasi: "Herra lisätköön kansansa, olkoon se kuinka suuri tahansa, satakertaiseksi. Ovathan he, herrani, kuningas, kaikki herrani palvelijoita. Miksi herrani pyytää tätä? Miksi Israel näin joutuisi vikapääksi?" </p>
<p id="v4"><sup><small>4</small></sup>  Kuitenkin kuninkaan sana velvoitti Jooabia, ja niin Jooab lähti ja kierteli koko Israelin. Sitten hän tuli Jerusalemiin. </p>
<p id="v5"><sup><small>5</small></sup>  Ja Jooab ilmoitti Daavidille kansan lasketun lukumäärän: koko Israelissa oli yksitoistasataa tuhatta sotakuntoista miekkamiestä, ja Juudassa oli neljäsataa seitsemänkymmentä tuhatta miekkamiestä. </p>
<p id="v6"><sup><small>6</small></sup>  Mutta Leevistä ja Benjaminista hän ei pitänyt katselmusta yhdessä muiden kanssa, sillä kuninkaan käsky oli Jooabille kauhistus. </p>
<p id="v7"><sup><small>7</small></sup>  Mutta tämä asia oli Jumalan silmissä paha, ja hän löi Israelia. </p>
<p id="v8"><sup><small>8</small></sup>  Niin Daavid sanoi Jumalalle: "Minä olen tehnyt suuren synnin tehdessäni tämän; mutta anna nyt anteeksi palvelijasi rikos, sillä minä olen menetellyt ylen tyhmästi". </p>
<p id="v9"><sup><small>9</small></sup>  Ja Herra puhui Gaadille, Daavidin näkijälle, näin: "Mene ja puhu Daavidille: </p>
<p id="v10"><sup><small>10</small></sup>  Näin sanoo Herra: Kolme minä asetan sinun eteesi: valitse itsellesi yksi niistä, niin minä teen sen sinulle". </p>
<p id="v11"><sup><small>11</small></sup>  Niin Gaad meni Daavidin tykö ja sanoi hänelle: "Näin sanoo Herra: Valitse itsellesi </p>
<p id="v12"><sup><small>12</small></sup>  joko kolme nälkävuotta tahi kolme kuukautta hävitystä ahdistajaisi vainotessa, vihollistesi miekka kintereilläsi, tahi kolmeksi päiväksi Herran miekka ja ruttotauti maahan, Herran enkeli tuottamaan tuhoa koko Israelin alueelle. Katso nyt, mitä minä vastaan hänelle joka minut lähetti." </p>
<p id="v13"><sup><small>13</small></sup>  Daavid vastasi Gaadille: "Minä olen suuressa hädässä. Tahdon langeta Herran käsiin, sillä hänen laupeutensa on sangen suuri; ihmisten käsiin minä en tahdo langeta." </p>
<p id="v14"><sup><small>14</small></sup>  Niin Herra antoi ruton tulla Israeliin, ja Israelista kaatui seitsemänkymmentä tuhatta miestä. </p>
<p id="v15"><sup><small>15</small></sup>  Ja Jumala lähetti enkelin Jerusalemia vastaan tuhoamaan sitä; ja kun se sitä tuhosi, katsoi Herra siihen ja katui sitä pahaa ja sanoi tuhoojaenkelille: "Jo riittää; laske kätesi alas". Ja Herran enkeli seisoi silloin jebusilaisen Ornanin puimatantereen luona. <sup id="cite4"><a href="#fn4">[4]</a></sup></p>
<p id="v16"><sup><small>16</small></sup>  Kun Daavid nosti silmänsä ja näki Herran enkelin seisovan maan ja taivaan välillä, kädessänsä paljastettu miekka ojennettuna Jerusalemin yli, lankesivat Daavid ja vanhimmat, säkkeihin verhottuina, kasvoillensa. </p>
<p id="v17"><sup><small>17</small></sup>  Ja Daavid sanoi Jumalalle: "Minähän käskin laskea kansan, ja minä siis olen se, joka olen tehnyt syntiä ja menetellyt pahoin. Mutta nämä minun lampaani, mitä he ovat tehneet? Herra, minun Jumalani, sattukoon sinun kätesi minuun ja minun isäni perheeseen, mutta ei sinun kansaasi, sille vitsaukseksi." </p>
<p id="v18"><sup><small>18</small></sup>  Silloin Herran enkeli käski Gaadin sanoa Daavidille, että Daavid menisi pystyttämään Herralle alttarin jebusilaisen Ornanin puimatantereelle. </p>
<p id="v19"><sup><small>19</small></sup>  Ja Daavid meni sen sanan mukaan, jonka Gaad oli Herran nimeen puhunut. </p>
<p id="v20"><sup><small>20</small></sup>  Ja kun Ornan kääntyi, näki hän enkelin, ja hänen neljä poikaansa piiloutui; sillä Ornan oli puimassa nisuja. </p>
<p id="v21"><sup><small>21</small></sup>  Mutta Daavid meni Ornanin luo, ja kun Ornan katsahti ylös ja näki Daavidin, lähti hän puimatantereelta ja kumartui Daavidin eteen kasvoilleen maahan. </p>
<p id="v22"><sup><small>22</small></sup>  Ja Daavid sanoi Ornanille: "Anna minulle puimatantereen paikka, rakentaakseni siihen Herralle alttarin; täydestä hinnasta anna se minulle, että vitsaus taukoaisi kansasta". </p>
<p id="v23"><sup><small>23</small></sup>  Ornan vastasi Daavidille: "Ota se itsellesi, ja herrani, kuningas, tehköön, mitä hyväksi näkee. Katso, minä annan härät polttouhriksi ja puimaäkeet haloiksi sekä nisut ruokauhriksi; kaikki minä annan." </p>
<p id="v24"><sup><small>24</small></sup>  Mutta kuningas Daavid sanoi Ornanille: "Ei niin, vaan minä ostan ne sinulta täydestä hinnasta; sillä minä en ota Herralle sitä, mikä on sinun, enkä uhraa ilmaiseksi saatua polttouhria". </p>
<p id="v25"><sup><small>25</small></sup>  Niin Daavid antoi Ornanille siitä paikasta kuudensadan sekelin painon kultaa. </p>
<p id="v26"><sup><small>26</small></sup>  Ja Daavid rakensi sinne alttarin Herralle ja uhrasi polttouhreja ja yhteysuhreja, ja kun hän huusi Herraa, vastasi Herra tulella, jonka hän lähetti taivaasta polttouhrialttarille. </p>
<p id="v27"><sup><small>27</small></sup>  Ja Herra käski enkelin pistää miekkansa tuppeen. </p>
<p id="v28"><sup><small>28</small></sup>  Siihen aikaan kun Daavid näki, että Herra oli kuullut häntä jebusilaisen Ornanin puimatantereella, uhrasi hän siellä. </p>
<p id="v29"><sup><small>29</small></sup>  Mutta Herran asumus, jonka Mooses oli teettänyt erämaassa, ja polttouhrialttari olivat siihen aikaan Gibeonin uhrikukkulalla. </p>
<p id="v30"><sup><small>30</small></sup>  Eikä Daavid rohjennut mennä Jumalan eteen etsimään häntä, sillä hän oli peljästynyt Herran enkelin miekkaa. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fi/Bible/1_Chronicles/20">Ensimmäinen aikakirja - Luku 20</a></td>
        <td><a href="/fi/Bible/1_Chronicles/Index">Indeksi</a></td>
        <td><a href="/fi/Bible/1_Chronicles/22">Ensimmäinen aikakirja - Luku 22</a></td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 21:1 <i>Saatana käskee Daavidia laskemaan</i>: <a href="/fi/The_Urantia_Book/142#p3_9">U-k 142:3.9</a>. </li>
  <li id="fn2"><a href="#cite2">↑</a> 21:1,5 <i>Numeroi ihmiset</i>: <a href="/fi/The_Urantia_Book/122#p7_1">U-k 122:7.1</a>. </li>
  <li id="fn3"><a href="#cite3">↑</a> 21:1-4 <i>Ihmisten lukumäärä</i>: <a href="/fi/The_Urantia_Book/88#p1_6">U-k 88:1.6</a>. </li>
  <li id="fn4"><a href="#cite4">↑</a> 21:15 <i>Jumalan sanotaan katuvan</i>: <a href="/fi/The_Urantia_Book/4#p3_4">U-k 4:3.4</a>.  <i>Jumalan sanotaan katuvan</i>: <a href="/fi/The_Urantia_Book/2#p2_2">U-k 2:2.2</a>. </li>
</ol>
</div>
