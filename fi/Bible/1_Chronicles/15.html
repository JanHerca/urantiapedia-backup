<!--
title: Ensimmäinen aikakirja - Luku 15
description: 
published: true
date: 2023-11-8T20:28:17Z
tags: bible, bible—1 chronicles
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/1_Chronicles/14">
          <span class="mdi mdi-arrow-left-drop-circle"></span><span class="pl-2">Ensimmäinen aikakirja - Luku 14</span>
        </a>
        </td>
        <td>
        <a href="/fi/Bible/1_Chronicles/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/1_Chronicles/16">
          <span class="pr-2">Ensimmäinen aikakirja - Luku 16</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Ja hän rakensi itsellensä taloja Daavidin kaupunkiin ja valmisti paikan Jumalan arkille ja pystytti sille majan. </p>
<p id="v2"><sup><small>2</small></sup>  Silloin Daavid käski: "Älkööt muut kuin leeviläiset kantako Jumalan arkkia; sillä heidät on Herra valinnut kantamaan Jumalan arkkia ja palvelemaan häntä ikuisesti". </p>
<p id="v3"><sup><small>3</small></sup>  Ja Daavid kokosi kaiken Israelin Jerusalemiin, tuomaan Herran arkkia siihen paikkaan, jonka hän oli sille valmistanut. </p>
<p id="v4"><sup><small>4</small></sup>  Daavid kokosi Aaronin jälkeläiset ja leeviläiset; </p>
<p id="v5"><sup><small>5</small></sup>  Kehatin jälkeläisistä: Uurielin, päämiehen, ja hänen veljensä, sata kaksikymmentä; </p>
<p id="v6"><sup><small>6</small></sup>  Merarin jälkeläisistä: Asajan, päämiehen, ja hänen veljensä, kaksisataa kaksikymmentä; </p>
<p id="v7"><sup><small>7</small></sup>  Geersomin jälkeläisistä: Jooelin, päämiehen, ja hänen veljensä, sata kolmekymmentä; </p>
<p id="v8"><sup><small>8</small></sup>  Elisafanin jälkeläisistä: Semajan, päämiehen, ja hänen veljensä, kaksisataa; </p>
<p id="v9"><sup><small>9</small></sup>  Hebronin jälkeläisistä: Elielin, päämiehen, ja hänen veljensä, kahdeksankymmentä; </p>
<p id="v10"><sup><small>10</small></sup>  Ussielin jälkeläisistä: Amminadabin, päämiehen, ja hänen veljensä, sata kaksitoista. </p>
<p id="v11"><sup><small>11</small></sup>  Ja Daavid kutsui papit Saadokin ja Ebjatarin sekä leeviläiset Uurielin, Asajan, Jooelin, Semajan, Elielin ja Amminadabin </p>
<p id="v12"><sup><small>12</small></sup>  ja sanoi heille: "Te olette leeviläisten perhekuntien päämiehet. Pyhittäkää itsenne ja veljenne ja tuokaa Herran, Israelin Jumalan, arkki siihen paikkaan, jonka minä olen sille valmistanut. </p>
<p id="v13"><sup><small>13</small></sup>  Sillä sentähden, ettette ensimmäisellä kerralla olleet läsnä, mursi Herra, meidän Jumalamme, meidät; sillä me emme etsineet häntä, niinkuin olisi pitänyt." </p>
<p id="v14"><sup><small>14</small></sup>  Silloin papit ja leeviläiset pyhittäytyivät tuomaan Herran, Israelin Jumalan, arkkia. </p>
<p id="v15"><sup><small>15</small></sup>  Ja leeviläiset kantoivat Jumalan arkkia korennoilla olallansa, niinkuin Mooses oli Herran sanan mukaan käskenyt. </p>
<p id="v16"><sup><small>16</small></sup>  Ja Daavid käski leeviläisten päämiesten asettaa veljensä, veisaajat, soittimilla, harpuilla, kanteleilla ja kymbaaleilla kaiuttamaan riemuvirsiä. </p>
<p id="v17"><sup><small>17</small></sup>  Niin leeviläiset asettivat soittamaan Heemanin, Jooelin pojan, ja hänen heimolaisistaan Aasafin, Berekjan pojan, ja heidän heimolaisistaan, Merarin jälkeläisistä, Eetanin, Kuusajan pojan, </p>
<p id="v18"><sup><small>18</small></sup>  ja heidän kanssaan heidän arvossa lähinnä olevista heimolaisistaan: Sakarjan, Benin ja Jaasielin, Semiramotin, Jehielin, Unnin, Eliabin, Benajan, Maasejan, Mattitjan, Elifelehun, Miknejan, Oobed-Edomin ja Jegielin, ovenvartijat. </p>
<p id="v19"><sup><small>19</small></sup>  Ja veisaajista oli Heemanin, Aasafin ja Eetanin soitettava vaskikymbaaleilla, </p>
<p id="v20"><sup><small>20</small></sup>  Sakarjan, Ussielin, Semiramotin, Jehielin, Unnin, Eliabin, Maasejan ja Benajan harpuilla korkeassa äänialassa, </p>
<p id="v21"><sup><small>21</small></sup>  Mattitjan, Elifelehun, Miknejan, Oobed-Edomin, Jegielin ja Asasjan kanteleilla matalassa äänialassa, veisuuta johtaaksensa. </p>
<p id="v22"><sup><small>22</small></sup>  Kenanja, leeviläisten johtaja kantajatehtävässä, valvoi kantamista, sillä hän oli taitava siihen. </p>
<p id="v23"><sup><small>23</small></sup>  Berekja ja Elkana olivat arkin ovenvartijat. </p>
<p id="v24"><sup><small>24</small></sup>  Ja papit Sebanja, Joosafat, Netanel, Amasai, Sakarja, Benaja ja Elieser puhalsivat torviin Jumalan arkin edellä, ja Oobed-Edom ja Jehia olivat arkin ovenvartijat. </p>
<p id="v25"><sup><small>25</small></sup>  Sitten Daavid, Israelin vanhimmat ja tuhannenpäämiehet menivät ja toivat riemuiten Herran liitonarkin Oobed-Edomin talosta. <sup id="cite1"><a href="#fn1">[1]</a></sup></p>
<p id="v26"><sup><small>26</small></sup>  Ja kun Jumala auttoi leeviläisiä, jotka kantoivat Herran liitonarkkia, uhrattiin seitsemän härkää ja seitsemän oinasta. </p>
<p id="v27"><sup><small>27</small></sup>  Daavid oli puettu hienosta pellavakankaasta tehtyyn viittaan ja samoin kaikki leeviläiset, jotka kantoivat arkkia, sekä veisaajat ja kantamisen johtaja Kenanja veisaajain kanssa; ja Daavidilla oli yllään pellavakasukka. </p>
<p id="v28"><sup><small>28</small></sup>  Niin koko Israel toi Herran liitonarkin riemun raikuessa ja pasunain pauhatessa, torvien, kymbaalien, harppujen ja kannelten soidessa. </p>
<p id="v29"><sup><small>29</small></sup>  Kun Herran liitonarkki tuli Daavidin kaupunkiin, katseli Miikal, Saulin tytär, ikkunasta, ja nähdessään kuningas Daavidin hyppivän ja karkeloivan halveksi hän häntä sydämessään. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/fi/Bible/1_Chronicles/14">
          <span class="mdi mdi-arrow-left-drop-circle"></span><span class="pl-2">Ensimmäinen aikakirja - Luku 14</span>
        </a>
        </td>
        <td>
        <a href="/fi/Bible/1_Chronicles/Index">
          <span class="mdi mdi-book-open-variant"></span><span class="pl-2">Indeksi</span>
        </a>
        </td>
        <td>
        <a href="/fi/Bible/1_Chronicles/16">
          <span class="pr-2">Ensimmäinen aikakirja - Luku 16</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Viittauksia</h2>
<div>
<ol>
  <li id="fn1"><a href="#cite1">↑</a> 15:25-29 <i>Herran arkki</i>: <a href="/fi/The_Urantia_Book/97#p9_14">U-k 97:9.14</a>. </li>
</ol>
</div>
