<!--
title: Ensimmäinen aikakirja - Luku 5
description: 
published: true
date: 2022-10-6T10:23:20Z
tags: bible, bible—1 chronicles
editor: ckeditor
dateCreated: 2022-8-14T17:23:51Z
-->

<figure class="table chapter-navigator">
  <table>
    <tbody>
      <tr>
        <td><a href="/fi/Bible/1_Chronicles/4">Ensimmäinen aikakirja - Luku 4</a></td>
        <td><a href="/fi/Bible/1_Chronicles/Index">Indeksi</a></td>
        <td><a href="/fi/Bible/1_Chronicles/6">Ensimmäinen aikakirja - Luku 6</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Ruubenin, Israelin esikoisen, pojat olivat - hän oli näet esikoinen, mutta koska hän saastutti isänsä vuoteen, annettiin hänen esikoisuutensa Joosefin, Israelin pojan, pojille, kuitenkin niin, ettei heitä merkitty sukuluetteloon esikoisina, </p>
<p id="v2"><sup><small>2</small></sup>  sillä Juuda tuli voimallisimmaksi veljiensä joukossa, ja yhdestä hänen jälkeläisistään tuli ruhtinas, mutta esikoisuus joutui Joosefille - </p>
<p id="v3"><sup><small>3</small></sup>  Ruubenin, Israelin esikoisen, pojat olivat Hanok ja Pallu, Hesron ja Karmi. </p>
<p id="v4"><sup><small>4</small></sup>  Jooelin pojat olivat: hänen poikansa Semaja, tämän poika Goog, tämän poika Siimei, </p>
<p id="v5"><sup><small>5</small></sup>  tämän poika Miika, tämän poika Reaja, tämän poika Baal </p>
<p id="v6"><sup><small>6</small></sup>  ja tämän poika Beera, jonka Assurin kuningas Tillegat-Pilneser vei pakkosiirtolaisuuteen; hän oli ruubenilaisten ruhtinas. </p>
<p id="v7"><sup><small>7</small></sup>  Ja hänen veljensä olivat sukujensa mukaan, kun heidät merkittiin sukuluetteloon heidän polveutumisensa mukaan: Jegiel, päämies, Sakarja, </p>
<p id="v8"><sup><small>8</small></sup>  Bela, Aasaan poika, joka oli Seman poika, joka Jooelin poika; hän asui Aroerissa ja aina Neboon ja Baal-Meoniin asti. </p>
<p id="v9"><sup><small>9</small></sup>  Ja idässä hän asui erämaahan saakka, joka alkaa Eufrat-virrasta; sillä heillä oli suuria karjalaumoja Gileadin maassa. </p>
<p id="v10"><sup><small>10</small></sup>  Mutta Saulin päivinä he kävivät sotaa hagrilaisia vastaan, ja kun nämä olivat joutuneet heidän käsiinsä, asettuivat he heidän telttoihinsa Gileadin koko itäistä rajaseutua myöten. </p>
<p id="v11"><sup><small>11</small></sup>  Gaadilaiset asuivat heidän kanssaan rajakkain Baasanin maassa Salkaan saakka: </p>
<p id="v12"><sup><small>12</small></sup>  Jooel päämiehenä ja Saafam toisena, sitten Janai ja Saafat Baasanissa. </p>
<p id="v13"><sup><small>13</small></sup>  Ja heidän veljensä olivat, perhekuntiensa mukaan: Miikael, Mesullam, Seba, Joorai, Jakan, Siia ja Eeber, kaikkiaan seitsemän. </p>
<p id="v14"><sup><small>14</small></sup>  Nämä olivat Abihailin pojat, joka oli Huurin poika, joka Jaaroahin poika, joka Gileadin poika, joka Miikaelin poika, joka Jesisain poika, joka Jahdon poika, joka Buusin poika. </p>
<p id="v15"><sup><small>15</small></sup>  Ahi, Abdielin poika, joka oli Guunin poika, oli heidän perhekuntiensa päämies. </p>
<p id="v16"><sup><small>16</small></sup>  Ja he asuivat Gileadissa, Baasanissa ja sen tytärkaupungeissa sekä kaikilla Saaronin laidunmailla, niin kauas kuin ne ulottuivat. </p>
<p id="v17"><sup><small>17</small></sup>  Kaikki nämä merkittiin sukuluetteloon Juudan kuninkaan Jootamin ja Israelin kuninkaan Jerobeamin päivinä. </p>
<p id="v18"><sup><small>18</small></sup>  Ruubenilaiset, gaadilaiset ja toinen puoli Manassen sukukuntaa - sotakuntoisia miehiä, jotka kantoivat kilpeä ja miekkaa ja jännittivät jousta ja olivat taisteluun harjaantuneita, neljäkymmentäneljä tuhatta seitsemänsataa kuusikymmentä sotakelpoista miestä - </p>
<p id="v19"><sup><small>19</small></sup>  kävivät sotaa hagrilaisia, Jeturia, Naafista ja Noodabia vastaan. </p>
<p id="v20"><sup><small>20</small></sup>  Ja he saivat apua näitä vastaan, niin että hagrilaiset ja kaikki, jotka olivat heidän kanssaan, joutuivat heidän käsiinsä; sillä he huusivat taistelussa Jumalan puoleen, ja hän kuuli heidän rukouksensa, koska he turvasivat häneen. </p>
<p id="v21"><sup><small>21</small></sup>  Ja he veivät saaliinaan heidän karjansa, viisikymmentä tuhatta kamelia, kaksisataa viisikymmentä tuhatta lammasta ja kaksituhatta aasia, sekä satatuhatta ihmistä. </p>
<p id="v22"><sup><small>22</small></sup>  Paljon oli surmattuina kaatuneita, sillä sota oli Jumalan sota. Ja he asettuivat asumaan heidän sijaansa aina pakkosiirtolaisuuteen saakka. </p>
<p id="v23"><sup><small>23</small></sup>  Toinen puoli Manassen sukukuntaa asui siinä maassa, Baasanista aina Baal-Hermoniin ja Seniriin ja Hermon-vuoreen saakka; heitä oli paljon. </p>
<p id="v24"><sup><small>24</small></sup>  Ja nämä olivat heidän perhekuntiensa päämiehet: Eefer, Jisi, Eliel, Asriel, Jeremia, Hoodavja ja Jahdiel, sotaurhoja, kuuluisia miehiä, perhekuntiensa päämiehiä. </p>
<p id="v25"><sup><small>25</small></sup>  Mutta he tulivat uskottomiksi isiensä Jumalaa kohtaan ja juoksivat haureudessa maan kansojen jumalain jäljessä, niiden kansojen, jotka Jumala oli hävittänyt heidän edestänsä. </p>
<p id="v26"><sup><small>26</small></sup>  Niin Israelin Jumala herätti Puulin, Assurin kuninkaan, hengen ja Tillegat-Pilneserin, Assurin kuninkaan, hengen ja kuljetutti heidät, ruubenilaiset, gaadilaiset ja toisen puolen Manassen sukukuntaa, pakkosiirtolaisuuteen ja antoi viedä heidät Halahiin, Haaboriin, Haaraan ja Goosanin joen rannoille, missä he tänäkin päivänä ovat. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/fi/Bible/1_Chronicles/4">Ensimmäinen aikakirja - Luku 4</a></td>
        <td><a href="/fi/Bible/1_Chronicles/Index">Indeksi</a></td>
        <td><a href="/fi/Bible/1_Chronicles/6">Ensimmäinen aikakirja - Luku 6</a></td>
      </tr>
    </tbody>
  </table>
</figure>
