<!--
title: 2 Regi - Capitol 22
description: 
published: true
date: 2023-11-8T21:58:28Z
tags: bible, bible—2 kings
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/ro/Bible/2_Kings/21">
          <span class="mdi mdi-arrow-left-drop-circle"></span><span class="pl-2">2 Regi - Capitol 21</span>
        </a>
        </td>
        <td>
        <a href="/ro/Bible/2_Kings/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/2_Kings/23">
          <span class="pr-2">2 Regi - Capitol 23</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Iosia era de opt ani când s-a făcut rege și a domnit treizeci și unu de ani în Ierusalim; numele mamei lui era Iedida, fiica lui Adaia din Boțcat. </p>
<p id="v2"><sup><small>2</small></sup>  Iosia a făcut fapte plăcute înaintea Domnului și a umblat în toate pe calea lui David, strămoșul său, neabătându-se nici la dreapta, nici la stânga. </p>
<p id="v3"><sup><small>3</small></sup>  În anul al optsprezecelea al regelui Iosia, regele a trimis pe scriitorul Șafan, fiul lui Ațalia, fiul lui Meșulam, în templul Domnului, zicându-i: </p>
<p id="v4"><sup><small>4</small></sup>  "Du-te la Hilchia, arhiereul, ca să socotească argintul adus în templul Domnului, pe care l-au strâns de la popor cei ce stau de strajă la prag, </p>
<p id="v5"><sup><small>5</small></sup>  Și să-l dea în mâna celor puși să facă lucrările la templul Domnului, iar aceștia să-l dea celor ce lucrează și repară stricăciunile lui: </p>
<p id="v6"><sup><small>6</small></sup>  Dulgherilor, pietrarilor și zidarilor, și la cumpărarea lemnului și a pietrelor cioplite pentru repararea templului; </p>
<p id="v7"><sup><small>7</small></sup>  Însă să nu le cereți socoteală de argintul ce s-a dat în mâna lor, pentru că se poartă cinstit". </p>
<p id="v8"><sup><small>8</small></sup>  Iar Hilchia arhiereul a zis către Șafan scriitorul: "Am găsit în templul Domnului cartea legii". Apoi Hilchia a dat lui Șafan cartea și el a citit-o. </p>
<p id="v9"><sup><small>9</small></sup>  Și venind Șafan scriitorul la rege, a adus răspuns regelui și a zis: "Robii tăi au luat argintul ce s-a găsit în casă și l-au dat în mâinile celor puși să facă lucrările la templul Domnului". </p>
<p id="v10"><sup><small>10</small></sup>  Și a mai adus Șafan la cunoștința regelui și acestea, zicând: "Preotul Hilchia mi-a dat o carte". Și a citit-o Șafan înaintea regelui. </p>
<p id="v11"><sup><small>11</small></sup>  Auzind regele cuvintele cărții legii, și-a sfâșiat hainele sale. </p>
<p id="v12"><sup><small>12</small></sup>  Apoi regele a poruncit preotului Hilchia, lui Ahicam, fiul lui Șafan, lui Acbor, fiul lui Miheia, lui Șafan scriitorul și lui Asaia, sluga regelui: </p>
<p id="v13"><sup><small>13</small></sup>  "Mergeți și întrebați pe Domnul pentru mine și pentru popor și pentru tot Iuda despre cuvintele acestei cărți găsite, căci mare este mânia Domnului ce s-a aprins asupra noastră, pentru că părinții noștri n-au ascultat cuvintele cărții acesteia, ca să se poarte după cele ce ni s-a poruncit". <sup id="cite1"><a href="#fn1">[1]</a></sup></p>
<p id="v14"><sup><small>14</small></sup>  Atunci s-a dus Hilchia preotul, Ahicam, Acbor, Șafan și Asaia la proorocița Hulda, soția lui Șalum, fiul lui Țicva, fiul lui Harhas, păstrătorul veșmintelor, care locuia în Ierusalim, în despărțitura a doua, și au grăit cu ea. </p>
<p id="v15"><sup><small>15</small></sup>  Iar ea le-a zis: "Așa grăiește Domnul Dumnezeul lui Israel: Spuneți omului care v-a trimis la mine: </p>
<p id="v16"><sup><small>16</small></sup>  Așa zice Domnul: Voi aduce rău asupra locului acestuia și asupra locuitorilor lui, după toate cuvintele cărții pe care a citit-o regele Iudei. </p>
<p id="v17"><sup><small>17</small></sup>  Pentru că M-au părăsit și tămâiază pe alți dumnezei, ca să mă ațâțe cu toate lucrurile mâinilor lor, s-a aprins mânia Mea asupra locului acestuia și nu se va stinge. </p>
<p id="v18"><sup><small>18</small></sup>  Iar regelui lui Iuda care v-a trimis să întrebați pe Domnul, spuneți-i: Așa zice Domnul Dumnezeul lui Israel despre cuvintele pe care tu le-ai auzit: </p>
<p id="v19"><sup><small>19</small></sup>  Deoarece s-a muiat inima ta și tu te-ai smerit înaintea Domnului, când ai auzit ce am grăit Eu asupra locului acestuia și asupra locuitorilor lui, că vor fi ținta groazei și a blestemului, și ji-ai rupt veșmintele și ai plâns înaintea Mea, de aceea și Eu te-am auzit, zice Domnul. </p>
<p id="v20"><sup><small>20</small></sup>  De aceea iată te voi adăuga la părinții tăi și vei fi pus în gropnița ta cu pace; și nu vor vedea ochii tăi toate acele nenorociri pe care le voi aduce asupra locului acestuia". Și s-a adus regelui răspunsul acesta. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/ro/Bible/2_Kings/21">
          <span class="mdi mdi-arrow-left-drop-circle"></span><span class="pl-2">2 Regi - Capitol 21</span>
        </a>
        </td>
        <td>
        <a href="/ro/Bible/2_Kings/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/2_Kings/23">
          <span class="pr-2">2 Regi - Capitol 23</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Referințe</h2>
<div>
<ol>
  <li id="fn1"><a href="#cite1">↑</a> 22:13 <i>Un zeu al mâniei mari, al furiei aprige</i>: <a href="/ro/The_Urantia_Book/142#p2_1">CU 142:2.1</a>. </li>
</ol>
</div>
