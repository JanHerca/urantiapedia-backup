<!--
title: 2 Regi - Capitol 4
description: 
published: true
date: 2022-10-8T9:56:58Z
tags: bible, bible—2 kings
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td><a href="/ro/Bible/2_Kings/3">2 Regi - Capitol 3</a></td>
        <td><a href="/ro/Bible/2_Kings/Index">Index</a></td>
        <td><a href="/ro/Bible/2_Kings/5">2 Regi - Capitol 5</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  În vremea aceea o femeie a unuia din fiii proorocilor striga către Elisei, zicând: "Robul tău, bărbatul meu a murit și tu știi că robul tău era om cu temere de Domnul. Acum însă iată că au venit datornicii să ia. robi pe amândoi fiii mei!" </p>
<p id="v2"><sup><small>2</small></sup>  Elisei însă i-a zis: "Ce să-ți fac? Spune-mi ce ai tu în casă?" Iar ea a răspuns: "Roaba ta n-are în casă nimic, afară de un vas cu untdelemn". </p>
<p id="v3"><sup><small>3</small></sup>  A zis Elisei: "Mergi și împrumută vase din altă parte, pe la toți vecinii tăi. </p>
<p id="v4"><sup><small>4</small></sup>  Ia vase goale cit de multe și apoi intră și-ți încuie ușa după tine și după fiii tăi; apoi toarnă untdelemn în toate vasele acelea și pe cele pline dă-le la o parte". </p>
<p id="v5"><sup><small>5</small></sup>  Și ducându-se ea de la dânsul a încuiat ușa după sine și după fiii săi; și aceștia îi dădeau vasele și ea le umplea. </p>
<p id="v6"><sup><small>6</small></sup>  Iar dacă s-au umplut vasele, a zis ea către fiul său: "Mai dă-mi un vas". El însă a zis: "Nu mai sunt vase". Și untdelemnul a încetat să curgă. </p>
<p id="v7"><sup><small>7</small></sup>  Și venind, ea a spus omului lui Dumnezeu, iar acesta a zis: "Du-te și vinde untdelemnul și-ți plătește datoriile tale, iar cu ceea ce va rămâne, cu aceea vei trăi tu cu fiii tăi". </p>
<p id="v8"><sup><small>8</small></sup>  Într-una din zile a venit Elisei la Șunem și acolo o femeie bogată l-a poftit la masă și după aceea, ori de câte ori trecea pe acolo, totdeauna se abătea să mănânce. </p>
<p id="v9"><sup><small>9</small></sup>  Și a zis aceasta către bărbatul său: "Eu știu că omul lui Dumnezeu care trece mereu pe aici este sfânt; </p>
<p id="v10"><sup><small>10</small></sup>  Să-i facem dar un mic foișor sus și să-i punem acolo un pat, o masă, un scaun și un sfeșnic și, când va veni pe la noi, să se ducă acolo". </p>
<p id="v11"><sup><small>11</small></sup>  Venind deci Elisei într-o zi acolo și intrând în foișor, s-a culcat acolo. </p>
<p id="v12"><sup><small>12</small></sup>  Și a zis către Ghehazi, sluga sa: "Cheamă pe Șunamiteanca aceasta!" Și a chemat-o și ea a stat înaintea lui. </p>
<p id="v13"><sup><small>13</small></sup>  Apoi a zis lui Ghehazi: "Zi-i: Iată tu te îngrijești atâta de noi. Ce să-ți facem? Nu cumva ai nevoie să vorbim pentru tine cu regele sau cu căpetenia oștirii?" Iar ea a zis: "Nu, căci trăiesc în pace în mijlocul poporului meu". </p>
<p id="v14"><sup><small>14</small></sup>  Zis-a iarăși Elisei către Ghehazi: "Atunci ce să-i fac?" Iar Ghehazi a răspuns: "Iată, n-are nici un copil și bărbatul ei este bătrân". </p>
<p id="v15"><sup><small>15</small></sup>  Și a zis Elisei: "Cheam-o încoace!" Și a chemat-o și ea a stat în ușă. </p>
<p id="v16"><sup><small>16</small></sup>  Iar Elisei a zis: "La anul pe vremea asta vei ține în brațe un fiu". Ea a răspuns: "Nu, omule al lui Dumnezeu și stăpânul meu, nu amăgi pe roaba ta!" </p>
<p id="v17"><sup><small>17</small></sup>  Dar femeia aceea a zămislit și în anul următor, chiar pe vremea aceea, a născut un fiu, după cum îi spusese Elisei. </p>
<p id="v18"><sup><small>18</small></sup>  Crescând acel copii, s-a dus întruna din zile la tatăl său, la secerători. </p>
<p id="v19"><sup><small>19</small></sup>  Și a zis către tatăl său: "Vai, mă doare capul!" Iar acesta a zis către o slugă: "Du-l la mama lui!" </p>
<p id="v20"><sup><small>20</small></sup>  Și l-a luat și l-a dus la mama lui. Și a stat pe brațele ei până la amiază și a murit. </p>
<p id="v21"><sup><small>21</small></sup>  Atunci ea s-a dus și l-a pus în patul omului lui Dumnezeu și l-a încuiat acolo și a ieșit. </p>
<p id="v22"><sup><small>22</small></sup>  Apoi a chemat pe bărbatul său și a zis: "Trimite-mi o slugă și o asină, căci mă duc până la omul lui Dumnezeu și mă întorc îndată". </p>
<p id="v23"><sup><small>23</small></sup>  Bărbatul a zis: "De ce să te duci la el? Astăzi nu este nici lună nouă, nici zi de odihnă". Ea a zis: "Fii pe pace!" </p>
<p id="v24"><sup><small>24</small></sup>  Și punând șaua pe asină, a zis către sluga sa: "Ia-o și pornește, dar să nu mă oprești din mers până nu-ți voi spune eu!" </p>
<p id="v25"><sup><small>25</small></sup>  Și pornind, s-a dus la omul lui Dumnezeu, în muntele Carmelului. Și când a văzut-o omul lui Dumnezeu din depărtare, a zis către sluga sa Ghehazi: "Asta este șunamiteanca aceea! </p>
<p id="v26"><sup><small>26</small></sup>  Aleargă întru întâmpinarea ei și întreab-o: Ești sănătoasă? Și bărbatul tău e sănătos? Și copilul tău e sănătos?" </p>
<p id="v27"><sup><small>27</small></sup>  Și ea a răspuns: "Sunt sănătoși!" Iar dacă a ajuns pe munte la omul lui Dumnezeu, s-a apucat de picioarele lui. Atunci Ghehazi a venit să o dea la o parte; dar omul lui Dumnezeu i-a zis: "Las-o, căci este cu sufletul amărât și Domnul a ascuns aceasta de mine și nu mi-a arătat". </p>
<p id="v28"><sup><small>28</small></sup>  Iar ea a zis: "Au cerut-am eu fiu de la domnul meu? N-am zis eu oare, nu amăgi pe roaba ta?" </p>
<p id="v29"><sup><small>29</small></sup>  Atunci Elisei a zis către Ghehazi: "Încinge-ți mijlocul tău, ia toiagul meu în mâna ta și du-te; de vei întâlni pe cineva, să nu-i dai bună ziua, să nu-i răspunzi, și să pui toiagul meu pe fața copilului!" </p>
<p id="v30"><sup><small>30</small></sup>  Iar mama copilului a zis: "Pe cât este de adevărat că Domnul este viu, cum este viu și sufletul tău, tot așa este de adevărat că nu te voi lăsa!" </p>
<p id="v31"><sup><small>31</small></sup>  Atunci el s-a sculat și s-a dus după dânsa. Ghehazi însă s-a dus înaintea lor și a pus toiagul pe fața copilului; dar n-a fost nici glas, nici răspuns. Și a ieșit Ghehazi întru întâmpinarea lui Elisei și i-a spus, zicând: "Copilul nu se trezește!" </p>
<p id="v32"><sup><small>32</small></sup>  Intrând Elisei în casă, a văzut copilul mort, întins în patul său. </p>
<p id="v33"><sup><small>33</small></sup>  Și după ce a intrat, a încuiat ușa după sine și s-a rugat Domnului. </p>
<p id="v34"><sup><small>34</small></sup>  Apoi s-a ridicat și s-a culcat peste copil și și-a pus buzele sale pe buzele lui și ochii săi pe ochii lui și palmele sale pe palmele lui și s-a întins pe el și a încălzit trupul copilului. </p>
<p id="v35"><sup><small>35</small></sup>  Sculându-se apoi, Elisei s-a plimbat prin foișor înainte și înapoi. După aceea s-a dus și s-a întins iar peste copil. și a strănutat copilul de șapte ori și și-a deschis copilul ochii. </p>
<p id="v36"><sup><small>36</small></sup>  Atunci a chemat pe Ghehazi și i-a zis: "Cheamă pe șunamiteanca aceea!" Și acela a chemat-o și, venind ea, i-a zis: "Ia-ți copilul!" </p>
<p id="v37"><sup><small>37</small></sup>  Iar ea apropiindu-se, a căzut la picioarele lui și s-a închinat până la pământ. Apoi și-a luat copilul și a ieșit. </p>
<p id="v38"><sup><small>38</small></sup>  Iar Elisei s-a întors la Ghilgal și era foamete în pământul acela și fiii proorocilor ședeau înaintea lui. Și a zis Elisei slugii sale: "Pune căldarea cea mare și fierbe ceva pentru fiii proorocilor". </p>
<p id="v39"><sup><small>39</small></sup>  Iar unul dintr-înșii, ieșind la câmp să adune verdețuri, a găsit o buruiană sălbatică, agățătoare, a cules din ea roade o poală plină și, venind, le-a aruncat în căldarea cu fiertură, fără să le cunoască. </p>
<p id="v40"><sup><small>40</small></sup>  Apoi le-a dat să mănânce. Dar îndată ce au început a mânca, au strigat: "Omul lui Dumnezeu, în căldare este moarte!" și n-au mai putut să mănânce. </p>
<p id="v41"><sup><small>41</small></sup>  Iar el a zis: "Aduceți făină!" Și a presărat-o în căldare și a zis către Ghehazi: "Dă oamenilor să mănânce!" și n-a mai rămas în căldare nimic vătămător. </p>
<p id="v42"><sup><small>42</small></sup>  Tot pe atunci a venit un om din Baal-Șalișa și a adus omului lui Dumnezeu pârgă de pâine douăzeci de pâini de orz și grăunțe proaspete de grâu într-un săcușor. Elisei a zis: "Dați oamenilor să mănânce!" </p>
<p id="v43"><sup><small>43</small></sup>  Iar sluga sa a zis: "Ce să dau eu de aici la o sută de oameni?" Zis-u Elisei: "Dă oamenilor să mănânce; căci așa zice Domnul: Se vor sătura și va mai și rămâne". </p>
<p id="v44"><sup><small>44</small></sup>  Și a dat și s-au săturat și a mai rămas, după cuvântul Domnului. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/ro/Bible/2_Kings/3">2 Regi - Capitol 3</a></td>
        <td><a href="/ro/Bible/2_Kings/Index">Index</a></td>
        <td><a href="/ro/Bible/2_Kings/5">2 Regi - Capitol 5</a></td>
      </tr>
    </tbody>
  </table>
</figure>
