<!--
title: 2 Regi - Capitol 21
description: 
published: true
date: 2022-10-8T9:56:58Z
tags: bible, bible—2 kings
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td><a href="/ro/Bible/2_Kings/20">2 Regi - Capitol 20</a></td>
        <td><a href="/ro/Bible/2_Kings/Index">Index</a></td>
        <td><a href="/ro/Bible/2_Kings/22">2 Regi - Capitol 22</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Manase era de doisprezece ani când s-a făcut rege și a domnit în Ierusalim cincizeci și cinei de ani. Numele mamei lui era Hefțibah. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Acesta a făcut lucruri netrebnice înaintea Domnului, urmând urâciunile păgânilor pe care-i izgonise Domnul de la fața fiilor lui Israel. </p>
<p id="v3"><sup><small>3</small></sup>  El a făcut din nou înălțimile pe care le stricase tatăl său Iezechia și a așezat jertfelnice pentru Baal; a făcut Așere, cum făcuse și Ahab, regele lui Israel, și s-a închinat la toată oștirea cerească, slujind acesteia. </p>
<p id="v4"><sup><small>4</small></sup>  Apoi a zidit jertfelnice chiar și în templul Domnului, de care zisese Domnul: "În Ierusalim voi pune numele Meu!" </p>
<p id="v5"><sup><small>5</small></sup>  Și a făcut jertfelnice la toată oștirea cerului în amândouă curiile templului Domnului; </p>
<p id="v6"><sup><small>6</small></sup>  A trecut pe fiul său prin foc, a ghicit, a vrăjit, a adus oameni care se îndeletniceau cu chemarea morților și vrăjitori și a făcut și alte multe lucruri urâte Domnului, ca să-L mânie. </p>
<p id="v7"><sup><small>7</small></sup>  După aceea chipul Așerei pe care îl făcuse l-a așezat în casa despre care Domnul îi zisese lui David și lui Solomon, fiul lui: "În casa aceasta și în Ierusalim, pe care l-am ales din toate semințiile lui Israel, voi pune numele Meu pe vecie; </p>
<p id="v8"><sup><small>8</small></sup>  Și nu voi mai da să calce picior de israelit afară din țara pe care am dat-o părinților lor, de se vor sili să se poarte potrivit cu toate cele ce Eu le-am poruncit și cu toată legea care le-a dat-o robul Meu Moise". </p>
<p id="v9"><sup><small>9</small></sup>  Dar ei n-au ascultat, ci i-a rătăcit Manase până într-atâta, încât ei s-au purtat mai rău decât acele popoare pe care Domnul le stârpise de la fața fiilor lui Israel. </p>
<p id="v10"><sup><small>10</small></sup>  Atunci Domnul a grăit prin prooroci, robii Săi, și a zis: </p>
<p id="v11"><sup><small>11</small></sup>  "Pentru că Manase, regele Iudei, a făcut astfel de urâciuni, mai rele decât tot ce au făcut Amoreii care au fost înainte de el, și a vârât pe Iuda în păcat cu idolii lui, </p>
<p id="v12"><sup><small>12</small></sup>  De aceea așa zice Domnul Dumnezeul lui Israel: Iată Eu voi aduce așa rău asupra Ierusalimului și asupra lui Iuda, încât celui ce va auzi îi vor țiui amândouă urechile; </p>
<p id="v13"><sup><small>13</small></sup>  Și voi întinde peste Ierusalim frânghia de măsurat a Samariei și cumpăna casei lui Ahab, și voi șterge Ierusalimul, așa cum se șterge un vas și se pune apoi cu gura în jos; </p>
<p id="v14"><sup><small>14</small></sup>  Și voi lepăda rămășita moștenirii Mele și-i voi da în mâinile vrăjmașilor lor, și vor fi de pradă și de jaf pentru toți prietenii lor, </p>
<p id="v15"><sup><small>15</small></sup>  Pentru că au făcut lucruri netrebnice înaintea ochilor Mei și M-au mâniat din ziua aceea când părinții lor au ieșit din Egipt și până în ziua aceasta". </p>
<p id="v16"><sup><small>16</small></sup>  Mai mult încă, Manase, pe lângă păcatul său de a fi dus pe Iuda în ispită, a vărsat și foarte mult sânge nevinovat, încât a mânjit Ierusalimul de la o margine la alta. </p>
<p id="v17"><sup><small>17</small></sup>  Celelalte știri despre Manase și despre toate câte a făcut el și despre păcatele lui, în ce anume a păcătuit, sunt scrise în cartea faptelor regilor lui Iuda. </p>
<p id="v18"><sup><small>18</small></sup>  Apoi a răposat Manase cu părinții săi și a fost îngropat în grădina de lângă casa lui, în grădina lui Uza, iar în locul lui s-a făcut rege Amon, fiul său. </p>
<p id="v19"><sup><small>19</small></sup>  Amon era de douăzeci și doi de ani când s-a făcut rege și a domnit doi ani în Ierusalim. Numele mamei lui era Meșulemet, fiica lui Haruț din Iotba. </p>
<p id="v20"><sup><small>20</small></sup>  Și acesta a făcut lucruri netrebnice în ochii Domnului, cum făcuse și Manase, tatăl său; </p>
<p id="v21"><sup><small>21</small></sup>  A umblat întocmai pe aceeași Cale pe care umblase și tatăl său, slujind idolilor cărora slujise și tatăl său și închinându-se lor. </p>
<p id="v22"><sup><small>22</small></sup>  A părăsit pe Domnul Dumnezeul părinților săi și n-a umblat în calea Domnului. </p>
<p id="v23"><sup><small>23</small></sup>  Dar slugile lui Amon s-au răzvrătit împotriva lui și au ucis pe rege în casa lui. </p>
<p id="v24"><sup><small>24</small></sup>  Poporul însă a ucis pe toți cei ce luaseră parte la răzvrătire împotriva regelui Amon și a pus rege în locul lui pe Iosia, fiul lui. </p>
<p id="v25"><sup><small>25</small></sup>  Celelalte știri despre Amon și despre cele ce a făcut el sunt scrise în cartea faptelor regilor lui Iuda. </p>
<p id="v26"><sup><small>26</small></sup>  Amon a fost îngropat în gropnița lui, în grădina lui Uza, iar în locul lui s-a făcut rege Iosia, fiul lui. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/ro/Bible/2_Kings/20">2 Regi - Capitol 20</a></td>
        <td><a href="/ro/Bible/2_Kings/Index">Index</a></td>
        <td><a href="/ro/Bible/2_Kings/22">2 Regi - Capitol 22</a></td>
      </tr>
    </tbody>
  </table>
</figure>
<h2>Referințe</h2>
<div>
<ol>
  <li id="fn1"><a href="#cite1">↑</a> 21:1-2 <i>Băiat regele Manase</i>: <a href="/ro/The_Urantia_Book/97#p9_23">CU 97:9.23</a>. </li>
</ol>
</div>
