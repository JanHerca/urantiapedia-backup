<!--
title: 2 Regi - Capitol 2
description: 
published: true
date: 2023-11-8T21:58:28Z
tags: bible, bible—2 kings
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/ro/Bible/2_Kings/1">
          <span class="mdi mdi-arrow-left-drop-circle"></span><span class="pl-2">2 Regi - Capitol 1</span>
        </a>
        </td>
        <td>
        <a href="/ro/Bible/2_Kings/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/2_Kings/3">
          <span class="pr-2">2 Regi - Capitol 3</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  În vremea când Domnul a vrut să înalțe pe Ilie în vârtej de vânt la cer Ilie a plecat cu Elisei din Ghilgal. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v2"><sup><small>2</small></sup>  Și Ilie a zis către Elisei: "Stai aici, căci Dumnezeu mă trimite la Betel. Iar Elisei a zis: "Cât este de adevărat că Domnul este viu și cum este viu și sufletul tău, tot așa de adevărat este că nu te voi lăsa singur". și s-au dus amândoi la Betel. </p>
<p id="v3"><sup><small>3</small></sup>  Și au ieșit fiii proorocilor cei din Betel la Elisei și au zis către el: "Știi oare că astăzi Domnul va să ridice pe stăpânul tău deasupra capului tău?" Și el a zis: "Știu și eu, dar tăceți!" </p>
<p id="v4"><sup><small>4</small></sup>  Atunci Ilie a zis către el: "Elisei, rămâi aici, căci Domnul mă trimite la Ierihon". Iar Elisei a zis: "Cât este de adevărat că Domnul este viu și viu este și sufletul tău, tot așa de adevărat este că nu te voi lăsa singur!" </p>
<p id="v5"><sup><small>5</small></sup>  Și au venit amândoi la Ierihon. Atunci s-au apropiat fiii proorocilor cei din Ierihon de Elisei și i-au zis: "Știi oare că Domnul ia pe stăpânul tău și-l înalță deasupra capului tău?" Și el a răspuns: "Știu și eu, dar tăceți!" </p>
<p id="v6"><sup><small>6</small></sup>  A zis Ilie: "Rămâi aici, căci Domnul mă trimite la Iordan!" Iar Elisei a răspuns: "Cât este de adevărat că Domnul este viu și cum este viu și sufletul tău, tot așa de adevărat este că nu te voi lăsa singur!" </p>
<p id="v7"><sup><small>7</small></sup>  Și s-au dus amândoi; s-au dus și cincizeci din fiii proorocilor și au stat deoparte în fața lor, iar ei amândoi ședeau lângă Iordan. </p>
<p id="v8"><sup><small>8</small></sup>  Atunci, luând Ilie mantia sa și strângând-o vălătuc, a lovit cu ea apa și aceasta s-a strâns la dreapta și la stânga și au trecut ca pe uscat. </p>
<p id="v9"><sup><small>9</small></sup>  Iar după ce au trecut, a zis Ilie către Elisei: "Cere ce să-ți fac, înainte de a fi luat de la tine". Iar Elisei a zis: "Duhul care este în tine să fie îndoit în mine!" </p>
<p id="v10"><sup><small>10</small></sup>  Răspuns-a Ilie: "Greu lucru ceri! Dar de mă vei vedea când voi fi luat de la tine, va fi așa; iar de nu mă vei vedea, nu va fi". </p>
<p id="v11"><sup><small>11</small></sup>  Pe când mergeau ei așa pe drum și grăiau, deodată s-a ivit un car și cai de foc și, despărțindu-i pe unul de altul, a ridicat pe Ilie în vârtej de vânt la cer. <sup id="cite3"><a href="#fn3">[3]</a></sup></p>
<p id="v12"><sup><small>12</small></sup>  Iar Elisei se uita și striga: "Părinte, părinte, carul lui Israel și caii lui!" Și apoi nu l-a mai văzut. Și apucându-și hainele le-a sfâșiat în două. </p>
<p id="v13"><sup><small>13</small></sup>  Apoi, apucând mantia lui Ilie, care căzuse de la acesta, s-a întors înapoi și s-a oprit pe malul Iordanului. </p>
<p id="v14"><sup><small>14</small></sup>  Și a luat mantia lui Ilie care căzuse de la acesta și a lovit apa cu ea, zicând: "Unde este Domnul Dumnezeul lui Ilie?" Și lovind, apa s-a tras la dreapta și la stânga și a trecut Elisei. </p>
<p id="v15"><sup><small>15</small></sup>  Iar fiii proorocilor cei din Ierihon, văzându-l de departe, au zis: "Duhul lui Ilie s-a odihnit peste Elisei! Și au ieși t înaintea lui și i s-au plecat până la pământ, zicându-i: </p>
<p id="v16"><sup><small>16</small></sup>  "Iată, la noi, robii tăi, se află cincizeci de oameni voinici; să se ducă să caute pe stăpânul tău, poate l-a dus Duhul Domnului și l-a aruncat pe vreun munte sau într-o vale". Iar el a zis: "Să nu-i trimiteți!" </p>
<p id="v17"><sup><small>17</small></sup>  Ei însă au stăruit mult pe lângă el și el, văzând că nu poate scăpa de ei, le-a zis: "Trimiteți-i!" Și au trimis ei cincizeci de oameni și au căutat trei zile și nu l-au găsit; </p>
<p id="v18"><sup><small>18</small></sup>  Întorcându-se apoi aceia la el în Ierihon, unde rămăsese în vremea aceea, a zis către ei Elisei: "Nu v-am spus eu să nu vă duceți?" </p>
<p id="v19"><sup><small>19</small></sup>  Iar locuitorii cetății aceleia au zis către Elisei: "Iată așezarea cetății acesteia este bună, după cum poate vedea și stăpânul nostru, dar apa nu este bună și pământul este neroditor". </p>
<p id="v20"><sup><small>20</small></sup>  Și el a zis: "Aduceți-mi o oală nouă și puneți sare în ea!" </p>
<p id="v21"><sup><small>21</small></sup>  Și i-au adus și a ieșit el la fântâna de apă și, aruncând sarea în ea, a zis: "Așa zice Domnul: Iată am făcut apa aceasta sănătoasă și nu va mai pricinui nici vătămare, nici moarte, nici nerodire". </p>
<p id="v22"><sup><small>22</small></sup>  Și s-a făcut apa curată până astăzi, după cuvântul pe care l-a spus Elisei. </p>
<p id="v23"><sup><small>23</small></sup>  De acolo s-a dus el la Betel. Și cum mergea pe drum, au ieșit din cetate niște copii și s-au apucat să râdă de al zicând: "Hai, pleșuvule, hai!" </p>
<p id="v24"><sup><small>24</small></sup>  Iar el, întorcându-se și văzându-i, i-a blestemat cu numele Domnului. Atunci, ieșind din pădure doi urși, au sfâșiat din ei patruzeci și doi de copii. </p>
<p id="v25"><sup><small>25</small></sup>  De aici Elisei s-a dus la muntele Carmelului, iar de acolo s-a întors în Samaria. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/ro/Bible/2_Kings/1">
          <span class="mdi mdi-arrow-left-drop-circle"></span><span class="pl-2">2 Regi - Capitol 1</span>
        </a>
        </td>
        <td>
        <a href="/ro/Bible/2_Kings/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/2_Kings/3">
          <span class="pr-2">2 Regi - Capitol 3</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Referințe</h2>
<div>
<ol>
  <li id="fn1"><a href="#cite1">↑</a> 2:1,11 <i>traducerea lui Ilie</i>: <a href="/ro/The_Urantia_Book/45#p4_15">CU 45:4.15</a>.  <i>Traducere la statutul moronțial</i>: <a href="/ro/The_Urantia_Book/55#p2_1">CU 55:2.1</a>. </li>
  <li id="fn2"><a href="#cite2">↑</a> 2:1-15 <i>Ilie pleacă</i>: <a href="/ro/The_Urantia_Book/97#p2_2">CU 97:2.2</a>. </li>
  <li id="fn3"><a href="#cite3">↑</a> 2:11 <i>În care de foc</i>: <a href="/ro/The_Urantia_Book/110#p7_2">CU 110:7.2</a>. </li>
</ol>
</div>
