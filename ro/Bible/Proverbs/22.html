<!--
title: Proverbele - Capitol 22
description: 
published: true
date: 2023-11-8T21:58:28Z
tags: bible, bible—proverbs
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/ro/Bible/Proverbs/21">
          <span class="mdi mdi-arrow-left-drop-circle"></span><span class="pl-2">Proverbele - Capitol 21</span>
        </a>
        </td>
        <td>
        <a href="/ro/Bible/Proverbs/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/Proverbs/23">
          <span class="pr-2">Proverbele - Capitol 23</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Un nume (bun) este mai de preț decât bogăția; cinstea este mai prețioasă decât argintul și decât aurul. </p>
<p id="v2"><sup><small>2</small></sup>  Bogatul și săracul se întâlnesc unul cu altul; dar Cine i-a făcut este Domnul. </p>
<p id="v3"><sup><small>3</small></sup>  Cel iscusit vede nenorocirea și se ascunde, cei simpli trec mai departe și suferă. </p>
<p id="v4"><sup><small>4</small></sup>  Rodul umilinței și a temerii de Dumnezeu sunt: bogăția, mărirea și viața. <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  Mărăcini și curse sunt în calea celui viclean; cel ce își ferește sufletul lui sa dă la o parte de ele. </p>
<p id="v6"><sup><small>6</small></sup>  Deprinde pe tânăr cu purtarea pe care trebuie s-o aibă; chiar când va îmbătrâni nu se va abate de la ea. <sup id="cite2"><a href="#fn2">[2]</a></sup></p>
<p id="v7"><sup><small>7</small></sup>  Bogatul stăpânește pe cei săraci, și cel ce împrumută este slujitor celui de la care se împrumută. </p>
<p id="v8"><sup><small>8</small></sup>  Cel ce seamănă nedreptatea seceră nenorocire, iar toiagul mâniei lui îl va bate pe el. <sup id="cite3"><a href="#fn3">[3]</a></sup></p>
<p id="v9"><sup><small>9</small></sup>  Omul blând va fi binecuvântat, căci din pâinea ui dă celui sărac. </p>
<p id="v10"><sup><small>10</small></sup>  Alungă pe cel batjocoritor și cearta va lua sfârșit și pricina și defăimarea vor înceta. </p>
<p id="v11"><sup><small>11</small></sup>  Cel ce iubește curăția inimii și ale cărui buze sunt ( pline) de vorbe alese are de prieten pe conducător. </p>
<p id="v12"><sup><small>12</small></sup>  Ochii Domnului păzesc știința și dărâmă cuvintele celui fără de lege. </p>
<p id="v13"><sup><small>13</small></sup>  Cel leneș pune pricini și zice: "Afară este un leu, aș putea să fiu sugrumat în mijlocul ulițelor". </p>
<p id="v14"><sup><small>14</small></sup>  O groapă fără fund este gura femeilor străine; cel ce este lovit de mânia Domnului cade în ea. </p>
<p id="v15"><sup><small>15</small></sup>  Dacă nebunia se pripășește în inima celui tânăr, numai varga certării o va îndepărta de el. </p>
<p id="v16"><sup><small>16</small></sup>  Dacă împilezi pe un sărac, îți înmulțești averea, dacă dai unui bogat sărăcești. </p>
<p id="v17"><sup><small>17</small></sup>  Pleacă urechea ta și ascultă cuvintele celor iscusiți și inima ta îndreapt-o spre știința mea. <sup id="cite4"><a href="#fn4">[4]</a></sup></p>
<p id="v18"><sup><small>18</small></sup>  Este plăcut dacă tu le păstrezi înlăuntrul tău. O, de-ar sta toate pe buzele tale! </p>
<p id="v19"><sup><small>19</small></sup>  Pentru a-ți pune nădejdea în Domnul, vreau să-ți dau învățătură astăzi. </p>
<p id="v20"><sup><small>20</small></sup>  Oare nu ți-am așezat în scris în nenumărate rânduri sfaturi și învățături, </p>
<p id="v21"><sup><small>21</small></sup>  Ca să-ți fac cunoscut credincioșia cuvintelor adevărate și să răspunzi prin cuvinte de bună credință, celor ce te întreabă? </p>
<p id="v22"><sup><small>22</small></sup>  Nu jefui pe sărac, pentru că el e sărac și nu asupri pe cel nenorocit la poarta (cetății), </p>
<p id="v23"><sup><small>23</small></sup>  Căci Domnul va apăra pricina lor și va ridica viața celor care îi vor fi jefuit. </p>
<p id="v24"><sup><small>24</small></sup>  Nu te întovărăși cu omul mânios și cu cel înfierbântat de furie să n-ai nici un amestec, </p>
<p id="v25"><sup><small>25</small></sup>  Ca să nu te deprinzi pe calea lui și să-ți întinzi o cursă pentru viața ta. </p>
<p id="v26"><sup><small>26</small></sup>  Nu fi dintre aceia care dau mâna, care se pun chezași pentru datorii. </p>
<p id="v27"><sup><small>27</small></sup>  Dacă nu ai cu ce plăti, pentru ce te învoiești ca să ți se ia și patul de sub tine? </p>
<p id="v28"><sup><small>28</small></sup>  Nu muta hotarul străvechi pe care l-au însemnat părinții tăi. <sup id="cite5"><a href="#fn5">[5]</a></sup></p>
<p id="v29"><sup><small>29</small></sup>  Vezi tu un om dibaci la lucrul lui? El va sta înaintea conducătorilor și nu înaintea oamenilor de rând. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/ro/Bible/Proverbs/21">
          <span class="mdi mdi-arrow-left-drop-circle"></span><span class="pl-2">Proverbele - Capitol 21</span>
        </a>
        </td>
        <td>
        <a href="/ro/Bible/Proverbs/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/Proverbs/23">
          <span class="pr-2">Proverbele - Capitol 23</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Referințe</h2>
<div>
<ol>
  <li id="fn1"><a href="#cite1">↑</a> 22:4 <i>Bogății darul lui Dumnezeu pentru drepți</i>: <a href="/ro/The_Urantia_Book/95#p4_2">CU 95:4.2</a>. </li>
  <li id="fn2"><a href="#cite2">↑</a> 22:6 <i>Creșterea copiilor</i>: <a href="/ro/The_Urantia_Book/84#p7_30">CU 84:7.30</a>. </li>
  <li id="fn3"><a href="#cite3">↑</a> 22:8 <i>Ce semeni, aia culegi</i>: <a href="/ro/The_Urantia_Book/131#p2_9">CU 131:2.9</a>. </li>
  <li id="fn4"><a href="#cite4">↑</a> 22:17-29 <i>Din Cartea Înțelepciunii</i>: <a href="/ro/The_Urantia_Book/95#p4_5">CU 95:4.5</a>. </li>
  <li id="fn5"><a href="#cite5">↑</a> 22:28 <i>Respectul pentru repere</i>: <a href="/ro/The_Urantia_Book/69#p9_13">CU 69:9.13</a>. </li>
</ol>
</div>
