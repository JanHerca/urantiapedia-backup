<!--
title: Proverbele - Capitol 1
description: 
published: true
date: 2023-11-8T21:58:28Z
tags: bible, bible—proverbs
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td>
        </td>
        <td>
        <a href="/ro/Bible/Proverbs/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/Proverbs/2">
          <span class="pr-2">Proverbele - Capitol 2</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Pildele lui Solomon, fiul lui David, </p>
<p id="v2"><sup><small>2</small></sup>  Folositoare pentru cunoașterea înțelepciunii și a stăpânirii de sine, </p>
<p id="v3"><sup><small>3</small></sup>  Pentru înțelegerea cuvintelor adânci, pentru dobândirea unei îndrumări bune, pentru dreptate, pentru dreapta judecată și nepărtinire, </p>
<p id="v4"><sup><small>4</small></sup>  Pentru a prilejui celor fără gând rău o judecată isteață, omului tânăr cunoștință și bună cugetare. </p>
<p id="v5"><sup><small>5</small></sup>  Să ia aminte cel înțelept și își va spori știința, iar cel priceput va dobândi iscusința de a se purta, </p>
<p id="v6"><sup><small>6</small></sup>  Pătrunzând cu mintea pildele și înțelesurile adânci, graiurile celor înțelepți și tâlcuirea lor nepătrunsă. </p>
<p id="v7"><sup><small>7</small></sup>  Frica de Dumnezeu este începutul înțelepciunii; cei fără minte disprețuiesc înțelepciunea și stăpânirea de sine. <sup id="cite1"><a href="#fn1">[1]</a></sup></p>
<p id="v8"><sup><small>8</small></sup>  Ascultă, fiul meu, învățătura tatălui tău și nu lepăda îndrumările maicii tale. <sup id="cite2"><a href="#fn2">[2]</a></sup></p>
<p id="v9"><sup><small>9</small></sup>  Căci ele sunt ca o cunună pe capul tău Și ca o salbă împrejurul gâtului tău. </p>
<p id="v10"><sup><small>10</small></sup>  Fiul meu, de voiesc păcătoșii să te ademenească, nu te învoi, </p>
<p id="v11"><sup><small>11</small></sup>  Dacă-ți spun: "Vino cu noi, să ne punem la pândă, ca să vărsăm sânge, să întindem curse fără cuvânt celui neprihănit, </p>
<p id="v12"><sup><small>12</small></sup>  Să-i înghițim de vii ca locuința morților, și întregi, ca pe cei ce se coboară în mormânt. </p>
<p id="v13"><sup><small>13</small></sup>  Să punem stăpânire pe tot felul de lucruri scumpe, să ne umplem de pradă casele noastre, </p>
<p id="v14"><sup><small>14</small></sup>  Fii părtaș la obștea noastră, o singură pungă fi-va pentru toți!" </p>
<p id="v15"><sup><small>15</small></sup>  Fiul meu, nu te întovărăși cu ei pe cale; abate piciorul tău din cărarea lor, </p>
<p id="v16"><sup><small>16</small></sup>  Căci picioarele lor aleargă numai la rău, iar ei zoresc să verse sânge. </p>
<p id="v17"><sup><small>17</small></sup>  Zadarnic se întind curse în văzul păsărilor! </p>
<p id="v18"><sup><small>18</small></sup>  Căci ei întind curse tocmai împotriva sângelui lor, și sufletului lor își întind ei lațuri. </p>
<p id="v19"><sup><small>19</small></sup>  Aceasta este soarta celor lacomi de câștig; lăcomia le aduce pierderea vieții. </p>
<p id="v20"><sup><small>20</small></sup>  Înțelepciunea strigă pe uliță și în piele își ridică glasul său. </p>
<p id="v21"><sup><small>21</small></sup>  Ea propovăduiește la răspântiile zgomotoase; înaintea porților cetății își spune cuvântul: </p>
<p id="v22"><sup><small>22</small></sup>  "Până când, proștilor, veți iubi prostia? Până când, nebunilor, veți iubi nebunia? Și voi, neștiutorilor, până când veți urî știința? </p>
<p id="v23"><sup><small>23</small></sup>  Întoarceți-vă iarăși la mustrarea mea și iată eu voi turna peste voi duhul meu și vă voi vesti cuvintele mele. <sup id="cite3"><a href="#fn3">[3]</a></sup></p>
<p id="v24"><sup><small>24</small></sup>  Chematu-v-am, dar voi n-ați luat aminte! Întinsu-mi-am mâna și n-a fost cine să ia seama! <sup id="cite4"><a href="#fn4">[4]</a></sup></p>
<p id="v25"><sup><small>25</small></sup>  Ci ați lepădat toate sfaturile mele și mustrările mele nu le-ați primit. </p>
<p id="v26"><sup><small>26</small></sup>  De aceea și eu voi râde de pieirea voastră și mă voi bucura când va veni groaza peste voi, </p>
<p id="v27"><sup><small>27</small></sup>  Când va veni peste voi necazul ca furtuna și când nenorocirea ca vijelia vă va cuprinde. </p>
<p id="v28"><sup><small>28</small></sup>  Atunci mă vor chema, dar eu nu voi răspunde; din zori mă vor căuta și nu mă vor afla, </p>
<p id="v29"><sup><small>29</small></sup>  Pentru că ei au urât știința și frica de Dumnezeu n-au ales-o, </p>
<p id="v30"><sup><small>30</small></sup>  Fiindcă n-au luat aminte la sfaturile mele și cercetarea mea au disprețuit-o. </p>
<p id="v31"><sup><small>31</small></sup>  Mânca-vor din rodul căii lor și de sfaturile lor sătura-se-vor, </p>
<p id="v32"><sup><small>32</small></sup>  Căci îndărătnicia omoară pe cei proști și nepăsarea pierde pe cei fără minte; </p>
<p id="v33"><sup><small>33</small></sup>  Iar cel ce mă ascultă va trăi în pace și liniște și de rele nu se va teme". <sup id="cite5"><a href="#fn5">[5]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td>
        </td>
        <td>
        <a href="/ro/Bible/Proverbs/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/Proverbs/2">
          <span class="pr-2">Proverbele - Capitol 2</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Referințe</h2>
<div>
<ol>
  <li id="fn1"><a href="#cite1">↑</a> 1:7 <i>Frica de Dumnezeu începe înțelepciunea</i>: <a href="/ro/The_Urantia_Book/68#p3_3">CU 68:3.3</a>.  <i>Frica de Dumnezeu începe înțelepciunea</i>: <a href="/ro/The_Urantia_Book/149#p6_5">CU 149:6.5</a>.  <i>Frica de Domnul, începe înțelepciunea</i>: <a href="/ro/The_Urantia_Book/131#p2_6">CU 131:2.6</a>.  <i>Înțelesuri ale fricii</i>: <a href="/ro/The_Urantia_Book/149#p6_3">CU 149:6.3</a>. </li>
  <li id="fn2"><a href="#cite2">↑</a> 1:8-16 <i>Învățătura fiilor</i>: <a href="/ro/The_Urantia_Book/95#p4_2">CU 95:4.2</a>. </li>
  <li id="fn3"><a href="#cite3">↑</a> 1:23 <i>Duh Sfânt</i>: <a href="/ro/The_Urantia_Book/34#p4_1">CU 34:4.1</a>.  <i>Duhul lui Dumnezeu (Sfântul Duh)</i>: <a href="/ro/The_Urantia_Book/8#p5_5">CU 8:5.5</a>.  <i>Duh în om (Sfântul Duh)</i>: <a href="/ro/The_Urantia_Book/103#p1_6">CU 103:1.6</a>.  <i>Duhul lui Dumnezeu (Sfântul Duh)</i>: <a href="/ro/The_Urantia_Book/8#p5_3">CU 8:5.3</a>. </li>
  <li id="fn4"><a href="#cite4">↑</a> 1:24-28 <i>Efectul respingerii lui Dumnezeu</i>: <a href="/ro/The_Urantia_Book/146#p2_5">CU 146:2.5</a>. </li>
  <li id="fn5"><a href="#cite5">↑</a> 1:33 <i>Salvat de frică</i>: <a href="/ro/The_Urantia_Book/95#p4_3">CU 95:4.3</a>. </li>
</ol>
</div>
