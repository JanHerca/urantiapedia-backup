<!--
title: Proverbele - Capitol 24
description: 
published: true
date: 2022-8-28T15:50:57Z
tags: 
editor: ckeditor
dateCreated: 2022-8-28T15:50:57Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/ro/Bible/Proverbs/23">Proverbele - Capitol 23</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/ro/Bible/Proverbs/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/ro/Bible/Proverbs/25">Proverbele - Capitol 25</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Nu râvni la oamenii răi și nu pofti să fii în tovărășia lor, <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Căci inima lor pune la cale lucruri silnice și buzele lor grăiesc cele nelegiuite. </p>
<p id="v3"><sup><small>3</small></sup>  Prin înțelepciune se ridică o casă, prin bună chibzuială se întărește </p>
<p id="v4"><sup><small>4</small></sup>  Și prin știință se umplu cămările ei de tot felul de avuție scumpă și plăcută. </p>
<p id="v5"><sup><small>5</small></sup>  Mai puternic este un înțelept decât un voinic și cel priceput decât unul plin de putere. </p>
<p id="v6"><sup><small>6</small></sup>  Cu oricâtă dibăcie te vei război, biruința se dobândește cu mulți sfătuitori. </p>
<p id="v7"><sup><small>7</small></sup>  Peste măsură de înaltă este înțelepciunea pentru omul nebun; când stă la poarta (cetății) el nu deschide gura. </p>
<p id="v8"><sup><small>8</small></sup>  Cel ce-și pune în gând să facă rău se cheamă un mare răufăcător. </p>
<p id="v9"><sup><small>9</small></sup>  Gândul celui nebun nu este decât păcat; batjocoritorul este urgia oamenilor. </p>
<p id="v10"><sup><small>10</small></sup>  Dacă te arăți slab în ziua strâmtorării, puterea ta nu este decât slăbiciune. </p>
<p id="v11"><sup><small>11</small></sup>  Izbăvește pe cei ce sunt târâți la moarte și pe cei ce se duc clătinându-se la junghiere scapă-i! </p>
<p id="v12"><sup><small>12</small></sup>  Dacă vrei să spui: "Iată n-am știut nimic!", oare Cel ce cântărește inimile nu pătrunde cu privirea și Cel ce veghează peste sufletul tău nu știe și nu va răsplăti omului după faptele lui? </p>
<p id="v13"><sup><small>13</small></sup>  Fiul meu, mănâncă miere, căci e bună și un fagure de miere este dulce gurii tale. </p>
<p id="v14"><sup><small>14</small></sup>  Să știi că înțelepciunea este la fel pentru sufletul tău; dacă o dobândești, ai un viitor, iar nădejdea ta nu este pierdută. </p>
<p id="v15"><sup><small>15</small></sup>  Nu pândi, nelegiuitule, casa celui drept și nu tulbura locașul lui, </p>
<p id="v16"><sup><small>16</small></sup>  Căci dacă cel drept cade de șapte ori și tot se scoală, cei fără de lege se poticnesc în nenorocire. </p>
<p id="v17"><sup><small>17</small></sup>  Nu te bucura când cade vrăjmașul tău și, când se poticnește, să nu se veselească inima ta, <sup id="cite2"><a href="#fn2">[2]</a></sup></p>
<p id="v18"><sup><small>18</small></sup>  Ca nu cumva să vadă Domnul și să fie neplăcut în ochii Lui și să nu întoarcă mânia Sa de la el (spre tine). </p>
<p id="v19"><sup><small>19</small></sup>  Nu te aprinde împotriva răufăcătorului și nu-ți întărâta râvna împotriva celor fără de lege. </p>
<p id="v20"><sup><small>20</small></sup>  Căci cel ce face rău nu propășește, și sfeșnicul celor nelegiuiți se va stinge. </p>
<p id="v21"><sup><small>21</small></sup>  Fiul meu, teme-te de Domnul și de rege și cu cei ce se răzvrătesc nu lega prietenie, </p>
<p id="v22"><sup><small>22</small></sup>  Că fără de veste va veni nenorocirea și cine poate să cunoască sfârșitul lor năprasnic? </p>
<p id="v23"><sup><small>23</small></sup>  Și aceste (proverbe) sunt ale înțelepților: Nu e bine ca la judecată să cauți la fața oamenilor. </p>
<p id="v24"><sup><small>24</small></sup>  Pe cel ce zice celui fără de lege: "Tu ești drept!", popoarele îl blesteamă și neamurile îl afurisesc; </p>
<p id="v25"><sup><small>25</small></sup>  Dar celor care îl ceartă Cum se cuvine le merge bine și peste ei vine binecuvântarea și fericirea. </p>
<p id="v26"><sup><small>26</small></sup>  Buzele sărută pe cei ce dau răspunsuri drepte. </p>
<p id="v27"><sup><small>27</small></sup>  Rânduiește-ți lucrul tău afară și adu-l la îndeplinire pe câmpul tău, apoi îți vei ridica o casă. </p>
<p id="v28"><sup><small>28</small></sup>  Nu fi martor mincinos împotriva prietenului tău și nu fi pricina (unei hotărâri nedrepte), cu buzele tale. </p>
<p id="v29"><sup><small>29</small></sup>  Nu spune: "Precum mi-a făcut așa îi voi face și eu lui; voi răsplăti omului după faptele lui". </p>
<p id="v30"><sup><small>30</small></sup>  Am trecut pe ogorul unui leneș și pe la via unui om lipsit de minte, </p>
<p id="v31"><sup><small>31</small></sup>  Și iată spinii creșteau în toate locurile, mărăcinii o acopereau cu totul, iar zidul de pietre se prăbușise. </p>
<p id="v32"><sup><small>32</small></sup>  Atunci m-am uitat Și m-am frământat în inima mea, am privit cu luare aminte și am tras o învățătură: </p>
<p id="v33"><sup><small>33</small></sup>  "Încă puțin somn, încă puțină ațipeală, încă puțin să mai stau cu mâinile în sân ca să dorm..." </p>
<p id="v34"><sup><small>34</small></sup>  Și sărăcia va veni peste tine ca un călător și lipsa ca un om înarmat. </p>
<h2>Referințe</h2>
<div>
<ol>
  <li id="fn1"><a href="#cite1">↑</a> 24:1-22 <i>Din Cartea Înțelepciunii</i>: <a href="/ro/The_Urantia_Book/95#p4_5">CU 95:4.5</a>. </li>
  <li id="fn2"><a href="#cite2">↑</a> 24:17 <i>Iubește-ți dușmanii</i>: <a href="/ro/The_Urantia_Book/131#p10_8">CU 131:10.8</a>. </li>
</ol>
</div>
