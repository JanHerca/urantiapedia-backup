<!--
title: Proverbele - Capitol 28
description: 
published: true
date: 2022-8-28T15:50:57Z
tags: 
editor: ckeditor
dateCreated: 2022-8-28T15:50:57Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/ro/Bible/Proverbs/27">Proverbele - Capitol 27</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/ro/Bible/Proverbs/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/ro/Bible/Proverbs/29">Proverbele - Capitol 29</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Cel nelegiuit fuge fără ca nimeni să-l urmărească, iar dreptul stă ca un pui de leu fără grijă. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Din pricina greșelilor unui om silnic se ivesc certuri, iar omul iscusit le stinge. </p>
<p id="v3"><sup><small>3</small></sup>  Un om bogat, care asuprește pe cei săraci, e ca ploaia care trântește tot la pământ, iar pâinea nu se face. </p>
<p id="v4"><sup><small>4</small></sup>  Cei ce părăsesc legea ridică în slăvi pe păcătoși, iar cei ce o păzesc se aprind împotriva lor. </p>
<p id="v5"><sup><small>5</small></sup>  Oamenii răi nu pricep nimic din ceea ce e drept, iar cei ce caută pe Domnul înțeleg tot. </p>
<p id="v6"><sup><small>6</small></sup>  Mai de preț e săracul care umblă întru neprihănirea lui, decât cel prefăcut în căile lui, chiar dacă e bogat. </p>
<p id="v7"><sup><small>7</small></sup>  Cel ce păzește legea este un fiu înțelept, iar cel ce se întovărășește cu clevetitorii face rușine tatălui său. </p>
<p id="v8"><sup><small>8</small></sup>  Cel ce își sporește averea lui, prin dobândă și prin camătă, adună pentru cel ce are milă de săraci. </p>
<p id="v9"><sup><small>9</small></sup>  Cel ce își oprește urechea de la ascultarea legii, chiar rugăciunea lui e urâciune. <sup id="cite2"><a href="#fn2">[2]</a></sup></p>
<p id="v10"><sup><small>10</small></sup>  Cel ce rătăcește pe cei drepți pe o cale rea va cădea în groapa (pe care a săpat-o); cei fără prihană vor fi fericiți. </p>
<p id="v11"><sup><small>11</small></sup>  Omul bogat este înțelept în ochii lui, dar cel sărac și priceput îl dovedește cu mintea. </p>
<p id="v12"><sup><small>12</small></sup>  Când drepții biruiesc e mare sărbătoare, iar când cei fără de lege ies la iveală, oamenii se ascund. </p>
<p id="v13"><sup><small>13</small></sup>  Cel ce își ascunde păcatele lui nu propășește, iar cel ce le mărturisește și se lasă de ele va fi miluit. <sup id="cite3"><a href="#fn3">[3]</a></sup></p>
<p id="v14"><sup><small>14</small></sup>  Fericit este omul care se teme totdeauna, iar cel ce își învârtoșează inima lui va cădea în nenorocire. </p>
<p id="v15"><sup><small>15</small></sup>  Leu care răcnește și urs flămând este cel rău care stăpânește peste un popor sărac. </p>
<p id="v16"><sup><small>16</small></sup>  Stăpânitorul cel lipsit de venituri este mare asupritor; cel ce urăște câștigul (nedrept) va trăi multă vreme. </p>
<p id="v17"><sup><small>17</small></sup>  Un om pe care îl îngreuiază sângele unui ucis fuge până la groapă; nimeni să nu-l oprească! </p>
<p id="v18"><sup><small>18</small></sup>  Cel ce umblă fără prihană va fi mântuit, iar cine apucă pe căi strâmbe va cădea într-o groapă. </p>
<p id="v19"><sup><small>19</small></sup>  Cel ce lucrează pământul lui se va îndestula de pâine, iar cel ce umblă după lucruri de nimic se va sătura de sărăcie. </p>
<p id="v20"><sup><small>20</small></sup>  Omul credincios va fi încărcat de binecuvântări, iar cine zorește să ajungă bogat nu va rămâne nepedepsit. </p>
<p id="v21"><sup><small>21</small></sup>  Nu este bine să te uiți la fața omului, căci pentru o bucată de pâine cineva poate să greșească. </p>
<p id="v22"><sup><small>22</small></sup>  Omul lacom se grăbește să se îmbogățească, dar nu gândește că lipsa va veni peste el. <sup id="cite4"><a href="#fn4">[4]</a></sup></p>
<p id="v23"><sup><small>23</small></sup>  Cel care ceartă pe un om va avea mai multă mulțumire decât cel care-l lingușește. </p>
<p id="v24"><sup><small>24</small></sup>  Cine despoaie pe tatăl său și pe mama sa și zice: "Nu-i păcat!" este tovarăș cu făcătorul de rele. </p>
<p id="v25"><sup><small>25</small></sup>  Omul lacom ațâță cearta, iar cel ce nădăjduiește în Domnul va fi îndestulat. </p>
<p id="v26"><sup><small>26</small></sup>  Cel ce își pune nădejdea în inima lui este un nebun, iar cel ce se conduce după înțelepciune, acela va fi mântuit. </p>
<p id="v27"><sup><small>27</small></sup>  Cine dă la cel sărac nu duce lipsă; iar cine își acoperă ochii lui va fi mult blestemat. </p>
<p id="v28"><sup><small>28</small></sup>  Când nelegiuiții ies la iveală, oamenii se ascund, iar când ei pier, se înmulțesc cei drepți. </p>
<h2>Referințe</h2>
<div>
<ol>
  <li id="fn1"><a href="#cite1">↑</a> 28:1 <i>Nelegiuiții fug când nimeni nu urmărește</i>: <a href="/ro/The_Urantia_Book/149#p5_3">CU 149:5.3</a>. </li>
  <li id="fn2"><a href="#cite2">↑</a> 28:9 <i>A întors urechea o urâciune</i>: <a href="/ro/The_Urantia_Book/146#p2_3">CU 146:2.3</a>. </li>
  <li id="fn3"><a href="#cite3">↑</a> 28:13 <i>Dacă mărturisesc păcatele, sunt iertate</i>: <a href="/ro/The_Urantia_Book/156#p2_7">CU 156:2.7</a>. </li>
  <li id="fn4"><a href="#cite4">↑</a> 28:22 <i>Ochiul rău</i>: <a href="/ro/The_Urantia_Book/87#p5_4">CU 87:5.4</a>. </li>
</ol>
</div>
