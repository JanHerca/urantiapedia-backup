<!--
title: Proverbele - Capitol 16
description: 
published: true
date: 2023-11-8T21:58:28Z
tags: bible, bible—proverbs
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/ro/Bible/Proverbs/15">
          <span class="mdi mdi-arrow-left-drop-circle"></span><span class="pl-2">Proverbele - Capitol 15</span>
        </a>
        </td>
        <td>
        <a href="/ro/Bible/Proverbs/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/Proverbs/17">
          <span class="pr-2">Proverbele - Capitol 17</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  În putere stă omului să plăsmuiască planuri în inimă, dar răspunsul limbii vine de la Domnul. </p>
<p id="v2"><sup><small>2</small></sup>  Toate căile omului sunt curate în ochii lui, dar numai Domnul este Cel ce cercetează duhul. </p>
<p id="v3"><sup><small>3</small></sup>  Înfățișează Domnului lucrările tale și gândurile tale vor izbuti. </p>
<p id="v4"><sup><small>4</small></sup>  Pe toate le-a făcut Domnul fiecare cu țelul său, la fel și pe nelegiuit pentru ziua nenorocirii. </p>
<p id="v5"><sup><small>5</small></sup>  Toată inima semeață este urâciune înaintea Domnului; hotărât, ea nu va rămâne nepedepsită. </p>
<p id="v6"><sup><small>6</small></sup>  Prin iubire și credință se ispășește păcatul și prin frica de Dumnezeu te ferești de rele. </p>
<p id="v7"><sup><small>7</small></sup>  Când căile omului sunt plăcute înaintea Domnului, chiar și pe vrăjmașii lui îi silește la pace. </p>
<p id="v8"><sup><small>8</small></sup>  Mai degrabă puțin și cu dreptate, decât agoniseală multă cu strâmbătate. <sup id="cite1"><a href="#fn1">[1]</a></sup></p>
<p id="v9"><sup><small>9</small></sup>  Inima omului gândește la calea lui, dar numai Domnul poartă pașii lui. </p>
<p id="v10"><sup><small>10</small></sup>  Hotărâri dumnezeiești sunt pe buzele împăratului; la darea hotărârii să nu se înșele gura lui! </p>
<p id="v11"><sup><small>11</small></sup>  Cântarul și cumpăna dreaptă sunt de la Domnul; toate greutățile de cântărit sunt lucrarea Lui. </p>
<p id="v12"><sup><small>12</small></sup>  Urâciune sunt regii care făptuiesc fărădelegea, fiindcă numai întru dreptate se întărește tronul. </p>
<p id="v13"><sup><small>13</small></sup>  Buzele grăitoare de dreptate sunt plăcute regilor și iubesc pe cel ce spune drept. </p>
<p id="v14"><sup><small>14</small></sup>  Întărâtarea regelui este ca vestitorii morții, dar omul înțelept o domolește. </p>
<p id="v15"><sup><small>15</small></sup>  Seninătatea feței regelui dă viață și bunăvoința lui este ca un nor de ploaie de primăvară. </p>
<p id="v16"><sup><small>16</small></sup>  Dobândirea înțelepciunii este mai bună decât aurul, iar câștigarea priceperii este mai de preț decât argintul. </p>
<p id="v17"><sup><small>17</small></sup>  Calea celor drepți este ferirea de rău; numai acela care ia aminte la mersul lui își păzește sufletul său. </p>
<p id="v18"><sup><small>18</small></sup>  Înaintea prăbușirii merge trufia și semeția înaintea căderii. <sup id="cite2"><a href="#fn2">[2]</a></sup></p>
<p id="v19"><sup><small>19</small></sup>  Mai bine să fii smerit cu cei smeriți decât să împarți prada cu cei mândri. </p>
<p id="v20"><sup><small>20</small></sup>  Cel care ia aminte la cuvânt află fericirea, iar cel ce se încrede în Domnul este fericit. </p>
<p id="v21"><sup><small>21</small></sup>  Cel ce este înțelept se cheamă priceput; dulceața cuvintelor de pe buzele lui înmulțește știința. </p>
<p id="v22"><sup><small>22</small></sup>  Înțelepciunea este un izvor de viață pentru cine o are; pedeapsa celui nebun e nebunia. </p>
<p id="v23"><sup><small>23</small></sup>  Inima celui înțelept dă înțelepciune gurii lui și pe buzele sale sporește știința. </p>
<p id="v24"><sup><small>24</small></sup>  Cuvintele frumoase sunt un fagure de miere, dulceață pentru suflet și tămăduire pentru oase. </p>
<p id="v25"><sup><small>25</small></sup>  Multe căi i se par bune omului, dar la capătul lor încep căile morții. <sup id="cite3"><a href="#fn3">[3]</a></sup></p>
<p id="v26"><sup><small>26</small></sup>  Foamea îndeamnă pe lucrător la muncă, fiindcă gura lui îl silește. </p>
<p id="v27"><sup><small>27</small></sup>  Omul viclean pregătește nenorocirea și pe buzele lui este ca un foc arzător. </p>
<p id="v28"><sup><small>28</small></sup>  Omul cu gând rău ațâță ceartă și defăimătorul desparte pț prieteni. </p>
<p id="v29"><sup><small>29</small></sup>  Omul asupritor amăgește pe prietenul său și îl îndreaptă pe un drum care nu este bun. </p>
<p id="v30"><sup><small>30</small></sup>  Cel care închide din ochi urzește viclenii; cine își mușcă buzele a și săvârșit răul. </p>
<p id="v31"><sup><small>31</small></sup>  Bătrânețea este o cunună strălucită; ea se află mergând pe calea cuvioșiei. </p>
<p id="v32"><sup><small>32</small></sup>  Cel încet la mânie e mai de preț decât un viteaz, iar cel ce își stăpânește duhul este mai grețuit decât cuceritorul unei cetăți. <sup id="cite4"><a href="#fn4">[4]</a></sup></p>
<p id="v33"><sup><small>33</small></sup>  Se aruncă sorții în pulpana hainei, dar hotărârea toată vine de la Domnul. <sup id="cite5"><a href="#fn5">[5]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/ro/Bible/Proverbs/15">
          <span class="mdi mdi-arrow-left-drop-circle"></span><span class="pl-2">Proverbele - Capitol 15</span>
        </a>
        </td>
        <td>
        <a href="/ro/Bible/Proverbs/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/Proverbs/17">
          <span class="pr-2">Proverbele - Capitol 17</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Referințe</h2>
<div>
<ol>
  <li id="fn1"><a href="#cite1">↑</a> 16:8 <i>Mai bine putin cu dreptate</i>: <a href="/ro/The_Urantia_Book/149#p5_2">CU 149:5.2</a>. </li>
  <li id="fn2"><a href="#cite2">↑</a> 16:18 <i>Mândria merge înainte de cădere</i>: <a href="/ro/The_Urantia_Book/111#p6_10">CU 111:6.10</a>.  <i>Mândria merge înaintea distrugerii</i>: <a href="/ro/The_Urantia_Book/131#p2_6">CU 131:2.6</a>. </li>
  <li id="fn3"><a href="#cite3">↑</a> 16:25 <i>Un mod care pare corect</i>: <a href="/ro/The_Urantia_Book/139#p12_5">CU 139:12.5</a>. </li>
  <li id="fn4"><a href="#cite4">↑</a> 16:32 <i># 1 Ocupă un oraș</i>: <a href="/ro/The_Urantia_Book/28#p6_20">CU 28:6.20</a>.  <i>Cel care stăpânește propriul spirit, puternic</i>: <a href="/ro/The_Urantia_Book/131#p2_6">CU 131:2.6</a>.  <i>Cel care se conduce pe sine este mare</i>: <a href="/ro/The_Urantia_Book/143#p2_3">CU 143:2.3</a>. </li>
  <li id="fn5"><a href="#cite5">↑</a> 16:33 <i>Dumnezeu ca Disposer</i>: <a href="/ro/The_Urantia_Book/2#p1_2">CU 2:1.2</a>. </li>
</ol>
</div>
