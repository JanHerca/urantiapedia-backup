<!--
title: Proverbele - Capitol 25
description: 
published: true
date: 2023-11-8T21:58:28Z
tags: bible, bible—proverbs
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/ro/Bible/Proverbs/24">
          <span class="mdi mdi-arrow-left-drop-circle"></span><span class="pl-2">Proverbele - Capitol 24</span>
        </a>
        </td>
        <td>
        <a href="/ro/Bible/Proverbs/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/Proverbs/26">
          <span class="pr-2">Proverbele - Capitol 26</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Și acestea sunt pildele lui Solomon, pe care le-au adunat oamenii lui Iezechia, regele lui Iuda. </p>
<p id="v2"><sup><small>2</small></sup>  Slava lui Dumnezeu este să ascundă lucrurile, iar mărirea regilor e să le cerceteze cu de-amănuntul. </p>
<p id="v3"><sup><small>3</small></sup>  Precum înălțimea cerului și adâncul pământului sunt lucruri nepătrunse, tot așa și inima regilor. </p>
<p id="v4"><sup><small>4</small></sup>  Curăță argintul de zgură și turnătorul va face din el un vas ales. </p>
<p id="v5"><sup><small>5</small></sup>  Dă la o parte pe cel fără de lege din fața mai-marelui și tronul lui se va întări prin dreptate. </p>
<p id="v6"><sup><small>6</small></sup>  Nu te făli înaintea cârmuitorului și nu sta în locul hotărât pentru cei mari, </p>
<p id="v7"><sup><small>7</small></sup>  Căci mai degrabă să ți se zică: "Suie aici!" decât să te umilească în fața stăpânului. Ceea ce au văzut ochii tăi, </p>
<p id="v8"><sup><small>8</small></sup>  Nu aduce grabnic spre dispută, căci ce ai să faci după aceea când aproapele tău te va da de rușine? </p>
<p id="v9"><sup><small>9</small></sup>  Ceartă-te cu aproapele tău, dar taina altuia să nu o dai pe față, </p>
<p id="v10"><sup><small>10</small></sup>  Ca nu cumva cel ce o aude să nu te defaime și să nu dărâme (pentru totdeauna) faima ta. </p>
<p id="v11"><sup><small>11</small></sup>  Ca merele de aur pe poliți de argint, așa este cuvântul spus la locul lui. </p>
<p id="v12"><sup><small>12</small></sup>  Inel de aur și podoabe de aur de mult preț este povățuitorul înțelept la urechea ascultătoare. </p>
<p id="v13"><sup><small>13</small></sup>  Precum este răcoarea zăpezii în vremea secerișului, așa este solul credincios pentru cei ce-l trimit; el bucură sufletul stăpânului său. </p>
<p id="v14"><sup><small>14</small></sup>  Precum sunt norii și vântul fără ploaie, așa este omul care se laudă cu darul pe care niciodată nu-l dă. </p>
<p id="v15"><sup><small>15</small></sup>  Prin răbdare se poate îndupleca un om mânios și o limbă dulce înmoaie oase. </p>
<p id="v16"><sup><small>16</small></sup>  Dacă ai găsit miere, mănâncă atât cit îți trebuie, ca nu cumva să te saturi și s-o verși. </p>
<p id="v17"><sup><small>17</small></sup>  Pune rar piciorul în casa prietenului tău, ca nu cumva să se sature de tine și să te urască. </p>
<p id="v18"><sup><small>18</small></sup>  Un ciocan, o sabie și o săgeată ascuțită este omul care dă mărturie mincinoasă împotriva aproapelui său. </p>
<p id="v19"><sup><small>19</small></sup>  Dinte rău și picior șovăitor este cel fără credință în vreme de nevoie. </p>
<p id="v20"><sup><small>20</small></sup>  Ca atunci când dezbraci haina ne vreme friguroasă, sau torni oțet pe silitră, așa este cântarea pentru o inimă întristată. </p>
<p id="v21"><sup><small>21</small></sup>  De flămânzește vrăjmașul tău, dă-i să mănânce pâine și dacă însetează, adapă-l eu apă, <sup id="cite1"><a href="#fn1">[1]</a></sup></p>
<p id="v22"><sup><small>22</small></sup>  Că numai așa îi îngrămădești cărbuni aprinși pe capul lui și Domnul îți v a răsplăti ție. </p>
<p id="v23"><sup><small>23</small></sup>  Vântul de la miazănoapte aduce ploaie și limba clevetitoare aduce o față mâhnită. </p>
<p id="v24"><sup><small>24</small></sup>  Mai bine să sălășluiești într-un colț de acoperiș, decât să trăiești cu o femeie certăreață într-o casă mare. </p>
<p id="v25"><sup><small>25</small></sup>  Precum e apa rece pentru un suflet însetat, așa e vestea bună dintr-o țară depărtată. </p>
<p id="v26"><sup><small>26</small></sup>  Ca un izvor tulbure și stricat, așa este dreptul care șovăie în fața celui nelegiuit. </p>
<p id="v27"><sup><small>27</small></sup>  Precum celui care mănâncă multă miere nu-i merge bine, tot așa și celui care se lasă copleșit de cuvinte de laudă. </p>
<p id="v28"><sup><small>28</small></sup>  Asemenea unei cetăți cu o spărtură și fără zid, așa este omul căruia îi lipsește stăpânirea de sine. <sup id="cite2"><a href="#fn2">[2]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/ro/Bible/Proverbs/24">
          <span class="mdi mdi-arrow-left-drop-circle"></span><span class="pl-2">Proverbele - Capitol 24</span>
        </a>
        </td>
        <td>
        <a href="/ro/Bible/Proverbs/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/Proverbs/26">
          <span class="pr-2">Proverbele - Capitol 26</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Referințe</h2>
<div>
<ol>
  <li id="fn1"><a href="#cite1">↑</a> 25:21 <i>Iubește-ți dușmanii</i>: <a href="/ro/The_Urantia_Book/131#p10_8">CU 131:10.8</a>. </li>
  <li id="fn2"><a href="#cite2">↑</a> 25:28 <i>Nici un control asupra sinelui</i>: <a href="/ro/The_Urantia_Book/149#p4_2">CU 149:4.2</a>. </li>
</ol>
</div>
