<!--
title: Proverbele - Capitol 13
description: 
published: true
date: 2022-8-28T15:50:57Z
tags: 
editor: ckeditor
dateCreated: 2022-8-28T15:50:57Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/ro/Bible/Proverbs/12">Proverbele - Capitol 12</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/ro/Bible/Proverbs/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/ro/Bible/Proverbs/14">Proverbele - Capitol 14</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Fiul înțelept ascultă de învățătura tatălui său, iar cel batjocoritor nici de mustrare. </p>
<p id="v2"><sup><small>2</small></sup>  Din rodul gurii sale omul mănâncă binele; pofta celor vicleni este silnicia. </p>
<p id="v3"><sup><small>3</small></sup>  Cine își păzește gura își păzește sufletul său; cel ce deschide prea tare buzele o face spre pieirea lui. </p>
<p id="v4"><sup><small>4</small></sup>  Sufletul celui leneș poftește, însă în zadar. Numai sufletul celor silitori este îndestulat. </p>
<p id="v5"><sup><small>5</small></sup>  Dreptul urăște cuvintele mincinoase; ticălosul aduce numai rușine și ocară. </p>
<p id="v6"><sup><small>6</small></sup>  Dreptatea păzește calea omului fără prihană, iar fărădelegea e pricina ruinii celui păcătos. </p>
<p id="v7"><sup><small>7</small></sup>  Unii se dau drept bogați și n-au nimic, alții trec drept săraci, cu toate că au multe averi. <sup id="cite1"><a href="#fn1">[1]</a></sup></p>
<p id="v8"><sup><small>8</small></sup>  Bogăția cuiva slujește la răscumpărarea lui; cel sărac nu se teme nici chiar de amenințare. </p>
<p id="v9"><sup><small>9</small></sup>  Lumina celor drepți luminează, pe când sfeșnicul celor fără de lege se stinge. </p>
<p id="v10"><sup><small>10</small></sup>  Mândria nu dă prilej decât la ceartă, înțelepciunea se află numai la cei ce primesc sfaturi. </p>
<p id="v11"><sup><small>11</small></sup>  Bogăția adunată în grabă se împuținează, numai cel ce-o adună pe încetul o înmulțește. </p>
<p id="v12"><sup><small>12</small></sup>  Așteptarea prea îndelungată îmbolnăvește inima, iar dorința împlinită este pom al vieții. </p>
<p id="v13"><sup><small>13</small></sup>  Cel ce nu ia în seamă cuvântul (lui Dumnezeu) este dat pierzării, iar cel ce se teme de porunca Lui este răsplătit. </p>
<p id="v14"><sup><small>14</small></sup>  Învățătura celui înțelept este izvor de viață, ca să putem scăpa de cursele morții. </p>
<p id="v15"><sup><small>15</small></sup>  Buna înțelegere rodește har; calea celor vicleni este spre pieirea lor. <sup id="cite2"><a href="#fn2">[2]</a></sup></p>
<p id="v16"><sup><small>16</small></sup>  Orice om înțelept lucrează cu chibzuință, numai cel nebun își desfășoară nebunia. </p>
<p id="v17"><sup><small>17</small></sup>  Un sol ticălos cade în nenorocire, iar unul credincios aduce alinare. </p>
<p id="v18"><sup><small>18</small></sup>  De sărăcie și de rușine are parte cel ce nesocotește certarea, iar cel ce primește mustrarea va fi cinstit. </p>
<p id="v19"><sup><small>19</small></sup>  Dorința împlinită mulțumește sufletul, iar depărtarea de rău este urâciune pentru cei nebuni. </p>
<p id="v20"><sup><small>20</small></sup>  Cel ce se însoțește cu cei înțelepți ajunge înțelept, iar cel ce se întovărășește cu cei nebuni se face rău. </p>
<p id="v21"><sup><small>21</small></sup>  Nenorocirea urmărește pe cei păcătoși, iar fericirea răsplătește pe cei drepți. </p>
<p id="v22"><sup><small>22</small></sup>  Omul bun lasă moștenirea sa nepoților săi, iar averea celui păcătos este sortită pentru cei drepți. </p>
<p id="v23"><sup><small>23</small></sup>  Arătura în țelină, făcută de cei săraci, dă hrană din belșug, insă averea se pierde din pricina nedreptății. </p>
<p id="v24"><sup><small>24</small></sup>  Cine cruță toiagul său își urăște copilul, iar cel care îl iubește îl ceartă la vreme. </p>
<p id="v25"><sup><small>25</small></sup>  Dreptul mănâncă și își îndestulează sufletul său, iar pântecele celor fără de lege duce lipsă. </p>
<h2>Referințe</h2>
<div>
<ol>
  <li id="fn1"><a href="#cite1">↑</a> 13:7-8 <i>Câștig necuvenit</i>: <a href="/ro/The_Urantia_Book/165#p4_8">CU 165:4.8</a>. </li>
  <li id="fn2"><a href="#cite2">↑</a> 13:15 <i>Calea călcătorului</i>: <a href="/ro/The_Urantia_Book/75#p6_3">CU 75:6.3</a>.  <i>Modul de agresor este greu</i>: <a href="/ro/The_Urantia_Book/53#p9_8">CU 53:9.8</a>. </li>
</ol>
</div>
