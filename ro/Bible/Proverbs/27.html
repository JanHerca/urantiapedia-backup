<!--
title: Proverbele - Capitol 27
description: 
published: true
date: 2022-8-28T15:50:57Z
tags: 
editor: ckeditor
dateCreated: 2022-8-28T15:50:57Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/ro/Bible/Proverbs/26">Proverbele - Capitol 26</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/ro/Bible/Proverbs/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/ro/Bible/Proverbs/28">Proverbele - Capitol 28</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Nu te lăuda cu ziua de mâine, că nu știi la ce poate da naștere. </p>
<p id="v2"><sup><small>2</small></sup>  Să te laude altul și nu gura ta, un străin și nu buzele tale. </p>
<p id="v3"><sup><small>3</small></sup>  Piatra este grea și nisipul cu anevoie de ridicat; însă furia nebunului este mai grea decât amândouă. </p>
<p id="v4"><sup><small>4</small></sup>  Întărâtarea este crudă și mânia aprigă, dar tăria pizmei cine o va putea îndura? <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  Mai mult prețuiește o dojană pe față decât o dragoste ascunsă. </p>
<p id="v6"><sup><small>6</small></sup>  De bună credință sunt rănile pricinuite de un prieten, iar sărutările celui ce te urăște sunt viclene. </p>
<p id="v7"><sup><small>7</small></sup>  Sătulul calcă mierea în picioare, iar flămândului tot ce este amar (i se pare) dulce. </p>
<p id="v8"><sup><small>8</small></sup>  Ca o pasăre gonită din cuibul ei, așa este omul izgonit din casa sa. </p>
<p id="v9"><sup><small>9</small></sup>  Untdelemnul și miresmele înveselesc inima, dar tot așa de dulci sunt sfaturile unui prieten care pornesc din suflet. </p>
<p id="v10"><sup><small>10</small></sup>  Pe prietenul tău și pe prietenul tatălui tău nu-i părăsi; în casa fratelui tău nu intra în ziua restriștii tale. Mai bun e un vecin aproape de tine, decât un frate departe. <sup id="cite2"><a href="#fn2">[2]</a></sup></p>
<p id="v11"><sup><small>11</small></sup>  Fii înțelept, fiul meu, și bucură inima mea, ca să pot răspunde celui ce mă clevetește. </p>
<p id="v12"><sup><small>12</small></sup>  Înțeleptul vede nenorocirea și se ascunde, cei proști dau peste ea și îndură necaz. </p>
<p id="v13"><sup><small>13</small></sup>  Ia-i haina căci s-a pus chezaș pentru altul și cere-i zălog din pricina celor străini. </p>
<p id="v14"><sup><small>14</small></sup>  Celui ce binecuvântează pe prietenul său cu glas mare dis-de-dimineață, i se socotește ca un blestem. </p>
<p id="v15"><sup><small>15</small></sup>  Un jgheab care curge în vreme de ploaie și o femeie arțăgoasă sunt la fel; </p>
<p id="v16"><sup><small>16</small></sup>  Cel care vrea s-o oprească oprește vânt și mâna lui cea dreaptă parcă ar ține în ea untdelemn. </p>
<p id="v17"><sup><small>17</small></sup>  Fierul cu fier se ascute și un om ascute mânia altui om. </p>
<p id="v18"><sup><small>18</small></sup>  Cel ce păzește un smochin mănâncă din rodul lui, iar cel ce păzește pe stăpânul său va fi răsplătit cu cinste. </p>
<p id="v19"><sup><small>19</small></sup>  Precum nu se aseamănă față cu față, tot așa inima unui om cu inima altuia. </p>
<p id="v20"><sup><small>20</small></sup>  Iadul și adâncul nu se pot sătura, tot așa și inima omului e de nesăturat. </p>
<p id="v21"><sup><small>21</small></sup>  În topitoare se lămurește argintul și în cuptor aurul, iar omul se prețuiește după numele cel bun. </p>
<p id="v22"><sup><small>22</small></sup>  Chiar dacă vei pisa în piuliță cu pilugul pe cel nebun, întocmai ca pe boabe, tot nu-l vei despărți de nebunia lui. </p>
<p id="v23"><sup><small>23</small></sup>  Sârguiește-te să-ți cunoști oile tale și ia seama la turma ta, </p>
<p id="v24"><sup><small>24</small></sup>  Că bunăstarea nu dăinuiește de-a pururi și nici bogăția din neam în neam. </p>
<p id="v25"><sup><small>25</small></sup>  Când iarba s-a trecut și pășunea s-a isprăvit și finul de pe dealuri s-a strâns, </p>
<p id="v26"><sup><small>26</small></sup>  Tu ai miei pentru îmbrăcămintea ta și țapi ea să plătești pășunea; </p>
<p id="v27"><sup><small>27</small></sup>  Și laptele de capră îl ai cu îndestulare, pentru hrana casei, și merinde pentru slujnicele tale. </p>
<h2>Referințe</h2>
<div>
<ol>
  <li id="fn1"><a href="#cite1">↑</a> 27:4 <i>Mânia este crudă, revoltătoare</i>: <a href="/ro/The_Urantia_Book/149#p4_2">CU 149:4.2</a>. </li>
  <li id="fn2"><a href="#cite2">↑</a> 27:10 <i>Prieteni vechi și noi</i>: <a href="/ro/The_Urantia_Book/147#p7_3">CU 147:7.3</a>. </li>
</ol>
</div>
