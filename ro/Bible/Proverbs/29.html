<!--
title: Proverbele - Capitol 29
description: 
published: true
date: 2022-10-8T9:56:58Z
tags: bible, bible—proverbs
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td><a href="/ro/Bible/Proverbs/28">Proverbele - Capitol 28</a></td>
        <td><a href="/ro/Bible/Proverbs/Index">Index</a></td>
        <td><a href="/ro/Bible/Proverbs/30">Proverbele - Capitol 30</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Un om pedepsit îndelung și tare la cerbice va fi intr-o clipă zdrobit și fără vindecare. </p>
<p id="v2"><sup><small>2</small></sup>  Când drepții domnesc se bucură poporul și, când stăpânesc cei fără de lege, suspină. </p>
<p id="v3"><sup><small>3</small></sup>  Cine iubește înțelepciunea bucură pe tatăl său, iar cine umblă cu desfrânatele își prăpădește averea. </p>
<p id="v4"><sup><small>4</small></sup>  Un conducător prin dreptate face să propășească țara, iar cel ce pune dări grele o ruinează. </p>
<p id="v5"><sup><small>5</small></sup>  Omul care lingușește pe prietenul său întinde cursă pașilor lui. </p>
<p id="v6"><sup><small>6</small></sup>  Pe calea celui rău este întins un laț, dar dreptul trebuie să fugă și să salte de bucurie. </p>
<p id="v7"><sup><small>7</small></sup>  Omul drept se îngrijește de pricina celor sărmani; celui fără de lege nu-i pasă de ei. </p>
<p id="v8"><sup><small>8</small></sup>  Batjocoritorii răscoală cetatea, iar cei înțelepți potolesc mânia. </p>
<p id="v9"><sup><small>9</small></sup>  Când un înțelept se ceartă cu un nebun, fie că se supără, fie că râde, nu-și pierde cumpătul. </p>
<p id="v10"><sup><small>10</small></sup>  Oamenii setoși de sânge urăsc pe cel fără prihană, iar cei drepți ocrotesc viața lui. </p>
<p id="v11"><sup><small>11</small></sup>  Nebunul face să izbucnească pornirea lui pătimașă, iar înțeleptul își înfrânează mânia. </p>
<p id="v12"><sup><small>12</small></sup>  Când un conducător ascultă de cuvinte mincinoase, toți slujitorii săi sunt răi. </p>
<p id="v13"><sup><small>13</small></sup>  Săracul și cu cel ce asuprește pe cei săraci se întâlnesc; Cel ce luminează ochii amândurora este Domnul. </p>
<p id="v14"><sup><small>14</small></sup>  Un conducător care judecă cu dreptate pe cei săraci își întărește scaunul lui pe veci. </p>
<p id="v15"><sup><small>15</small></sup>  Varga și certarea aduc înțelepciune, iar tânărul care este lăsat (în voia apucăturilor lui) face rușine maicii sale. </p>
<p id="v16"><sup><small>16</small></sup>  Când cei fără de lege domnesc se înmulțesc răutățile, iar drepții vor vedea (cu bucurie) prăbușirea lor. </p>
<p id="v17"><sup><small>17</small></sup>  Mustră pe fiul tău și el iți va fi odihnă și îți va face plăcere sufletului tău. </p>
<p id="v18"><sup><small>18</small></sup>  Fără vedenie de prooroc poporul e fără stăpân, dar fericit este cel care păzește legea! </p>
<p id="v19"><sup><small>19</small></sup>  Sluga nu se îndreaptă numai cu povețe, fiindcă, deși pricepe, însă nu ascultă. </p>
<p id="v20"><sup><small>20</small></sup>  Dacă vezi un om care se zorește la vorbă, atunci pentru un nebun e mai multă nădejde decât pentru el. </p>
<p id="v21"><sup><small>21</small></sup>  Dacă (vreun stăpân) dezmiardă din copilărie pe robul său, acesta ajunge la sfârșit să se creadă fiu. </p>
<p id="v22"><sup><small>22</small></sup>  Un om mânios ațâță cearta și cel aprig săvârșește multe păcate. <sup id="cite1"><a href="#fn1">[1]</a></sup></p>
<p id="v23"><sup><small>23</small></sup>  Mândria umilește pe om, iar de cinste are parte cel smerit. </p>
<p id="v24"><sup><small>24</small></sup>  Cel ce împarte cu hoțul își urăște sufletul lui, fiindcă aude blestemul, dar nu zice nimic. </p>
<p id="v25"><sup><small>25</small></sup>  Teama de oameni duce la căderea în cursă, dar cel ce nădăjduiește în Domnul stă la adăpost. </p>
<p id="v26"><sup><small>26</small></sup>  Mulți caută fața stăpânitorului, dar dreptatea omului vine de la Domnul. </p>
<p id="v27"><sup><small>27</small></sup>  Omul nedrept este urâciune pentru cei drepți, iar cel drept este o urâciune pentru cei răi. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/ro/Bible/Proverbs/28">Proverbele - Capitol 28</a></td>
        <td><a href="/ro/Bible/Proverbs/Index">Index</a></td>
        <td><a href="/ro/Bible/Proverbs/30">Proverbele - Capitol 30</a></td>
      </tr>
    </tbody>
  </table>
</figure>
<h2>Referințe</h2>
<div>
<ol>
  <li id="fn1"><a href="#cite1">↑</a> 29:22 <i>Bărbații supărați stârnesc ceartă</i>: <a href="/ro/The_Urantia_Book/149#p4_2">CU 149:4.2</a>. </li>
</ol>
</div>
