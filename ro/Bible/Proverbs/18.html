<!--
title: Proverbele - Capitol 18
description: 
published: true
date: 2022-10-8T9:56:58Z
tags: bible, bible—proverbs
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td><a href="/ro/Bible/Proverbs/17">Proverbele - Capitol 17</a></td>
        <td><a href="/ro/Bible/Proverbs/Index">Index</a></td>
        <td><a href="/ro/Bible/Proverbs/19">Proverbele - Capitol 19</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Cel ce se rine deoparte caută să-și mulțumească pornirea pătimașă; împotriva oricărui sfat înțelept se pornește. </p>
<p id="v2"><sup><small>2</small></sup>  Celui nebun nu-i place înțelepciunea, ci darea pe față a gândurilor lui. </p>
<p id="v3"><sup><small>3</small></sup>  Când vine cel nelegiuit, vine și defăimarea și o dată cu rușinea și batjocura. </p>
<p id="v4"><sup><small>4</small></sup>  Vorbele (ieșite) din gura omului sunt ape fără fund; izvorul înțelepciunii este un șuvoi care dă peste maluri. </p>
<p id="v5"><sup><small>5</small></sup>  Nu este bine să cauți la fața celui fără de lege și să nu faci dreptate celui drept la judecată. </p>
<p id="v6"><sup><small>6</small></sup>  Buzele celui nebun duc la ceartă și gura lui dă naștere la ocări! </p>
<p id="v7"><sup><small>7</small></sup>  Gura celui nebun este prăbușirea lui și buzele lui sunt un laț pentru sufletul lui. </p>
<p id="v8"><sup><small>8</small></sup>  Vorbele defăimătorului sunt ca niște mâncări alese; ele coboară în cămările pântecelui. </p>
<p id="v9"><sup><small>9</small></sup>  Omul lăsător pentru lucrul lui e frate cu cel care dărâmă. </p>
<p id="v10"><sup><small>10</small></sup>  Turn puternic este numele Domnului; cel drept la el își află scăparea și este la adăpost. </p>
<p id="v11"><sup><small>11</small></sup>  Averea celui bogat este o cetate tare pentru el, iar în închipuirea lui ca un zid înalt. </p>
<p id="v12"><sup><small>12</small></sup>  Înaintea prăbușirii vine trufia inimii, iar înaintea măririi merge umilința. </p>
<p id="v13"><sup><small>13</small></sup>  Cel ce răspunde la vorbă înainte de a fi ascultat-o este nebun și încurcat la minte. </p>
<p id="v14"><sup><small>14</small></sup>  Curajul omului îl întărește în vreme de suferință, iar pe un om lipsit de bărbăție, cine-l va ridica? </p>
<p id="v15"><sup><small>15</small></sup>  O inimă pricepută dobândește știință și urechea celor înțelepți umblă după iscusință. </p>
<p id="v16"><sup><small>16</small></sup>  Darul adus de un om îi lărgește (calea lui) și-l poartă înaintea celor mari. <sup id="cite1"><a href="#fn1">[1]</a></sup></p>
<p id="v17"><sup><small>17</small></sup>  Pârâtul pare că are dreptate în pricina sa, iar când vine pârâșul, atunci se ia la cercetare. </p>
<p id="v18"><sup><small>18</small></sup>  Sorțul face să înceteze sfada și hotărăște între cei puternici. </p>
<p id="v19"><sup><small>19</small></sup>  Frate ajutat de frate este ca o cetate tare și înaltă și are putere ca o împărăție întemeiată. </p>
<p id="v20"><sup><small>20</small></sup>  Din rodul gurii omului se satură pântecele lui; din ceea ce dă buzele lui se îndestulează. </p>
<p id="v21"><sup><small>21</small></sup>  În puterea limbii este viața și moartea și cei ce o iubesc mănâncă din rodul ei. </p>
<p id="v22"><sup><small>22</small></sup>  Cel ce găsește o femeie bună află un lucru de mare preț și dobândește dar de la Dumnezeu. </p>
<p id="v23"><sup><small>23</small></sup>  Săracul vorbește rugător, iar cel bogat răspunde cu îndrăzneală. </p>
<p id="v24"><sup><small>24</small></sup>  Sunt prieteni aducători de nenorocire; dar este și câte un prieten mai apropiat decât un frate. <sup id="cite2"><a href="#fn2">[2]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td><a href="/ro/Bible/Proverbs/17">Proverbele - Capitol 17</a></td>
        <td><a href="/ro/Bible/Proverbs/Index">Index</a></td>
        <td><a href="/ro/Bible/Proverbs/19">Proverbele - Capitol 19</a></td>
      </tr>
    </tbody>
  </table>
</figure>
<h2>Referințe</h2>
<div>
<ol>
  <li id="fn1"><a href="#cite1">↑</a> 18:16 <i>Darul cuiva face loc</i>: <a href="/ro/The_Urantia_Book/133#p6_2">CU 133:6.2</a>. </li>
  <li id="fn2"><a href="#cite2">↑</a> 18:24 <i>Cine vrea prieteni trebuie să fie unul</i>: <a href="/ro/The_Urantia_Book/130#p7_2">CU 130:7.2</a>.  <i>Dacă ai prieteni, fii prietenos</i>: <a href="/ro/The_Urantia_Book/193#p3_2">CU 193:3.2</a>. </li>
</ol>
</div>
