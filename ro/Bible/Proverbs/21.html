<!--
title: Proverbele - Capitol 21
description: 
published: true
date: 2022-8-28T15:50:57Z
tags: 
editor: ckeditor
dateCreated: 2022-8-28T15:50:57Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/ro/Bible/Proverbs/20">Proverbele - Capitol 20</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/ro/Bible/Proverbs/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/ro/Bible/Proverbs/22">Proverbele - Capitol 22</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Asemenea unui curs de apă este inima regelui în mâna Domnului, pe care îl îndreaptă încotro vrea. </p>
<p id="v2"><sup><small>2</small></sup>  Toată calea omului este dreaptă în ochii lui, dar numai Domnul cântărește inimile. </p>
<p id="v3"><sup><small>3</small></sup>  Făptuirea dreptății și a judecății este mai de preț pentru Domnul decât jertfa sângeroasă. <sup id="cite1"><a href="#fn1">[1]</a></sup></p>
<p id="v4"><sup><small>4</small></sup>  Ochii semeți și inima îngâmfată sunt sfeșnicul păcătoșilor. Aceasta nu este decât păcat. </p>
<p id="v5"><sup><small>5</small></sup>  Chibzuiala omului silitor duce numai la câștig, iar cel ce se zorește ajunge la pagubă. </p>
<p id="v6"><sup><small>6</small></sup>  Comorile dobândite cu limbă mincinoasă sunt deșertăciune trecătoare și lațuri ale morții. </p>
<p id="v7"><sup><small>7</small></sup>  Silnicia celor fără de lege se ține după ei, căci nu voiesc să înfăptuiască dreptatea. </p>
<p id="v8"><sup><small>8</small></sup>  Calea celui răufăcător e sucită; cel nevinovat lucrează drept. </p>
<p id="v9"><sup><small>9</small></sup>  Mai degrabă să locuiești într-un colț pe acoperiș, decât cu o femeie certăreață și într-o casă mare. </p>
<p id="v10"><sup><small>10</small></sup>  Sufletul celui fără de lege poftește răutatea, iar aproapele lui nu află milă în ochii lui. </p>
<p id="v11"><sup><small>11</small></sup>  Când cel batjocoritor e pedepsit, cel fără minte se înțelepțește și când cel înțelept este dojenit, el câștigă în știință. </p>
<p id="v12"><sup><small>12</small></sup>  Dreptul ia aminte la casa celui nelegiuit. Dumnezeu prăbușește pe cei fără de lege în nenorocire. </p>
<p id="v13"><sup><small>13</small></sup>  Cine își astupă urechea la strigătul celui sărman și el, când va striga, nu i se va răspunde. <sup id="cite2"><a href="#fn2">[2]</a></sup></p>
<p id="v14"><sup><small>14</small></sup>  Un dar făcut într-ascuns potolește mânia și un plocon scos din sân, o mânie puternică. </p>
<p id="v15"><sup><small>15</small></sup>  Dreptul tresaltă de bucurie când poate să pună în faptă dreptatea, iar spaima e pentru cei ce săvârșesc fărădelegea. </p>
<p id="v16"><sup><small>16</small></sup>  Un om care rătăcește de pe drumul înțelepciunii, se va odihni curând în adunarea celor morți. </p>
<p id="v17"><sup><small>17</small></sup>  Cel ce iubește veselia va duce lipsă; cel căruia îi place vinul și miresmele nu se îmbogățește. </p>
<p id="v18"><sup><small>18</small></sup>  Nelegiuitul slujește ca preț de răscumpărare pentru cel drept și vicleanul pentru cel fără prihană. </p>
<p id="v19"><sup><small>19</small></sup>  Mai bine să locuiești în pustiu decât cu o femeie certăreață și supărăcioasă. </p>
<p id="v20"><sup><small>20</small></sup>  Comori de preț și untdelemn (se găsesc) în casa celui înțelept, dar omul cel nebun le risipește. </p>
<p id="v21"><sup><small>21</small></sup>  Cel ce umblă în calea dreptății și a milei află viață, dreptate și mărire. </p>
<p id="v22"><sup><small>22</small></sup>  Înțeleptul ia cu luptă cruntă cetatea vitejilor și răstoarnă întăriturile în care ei își puneau nădejdea. </p>
<p id="v23"><sup><small>23</small></sup>  Cel ce-și păzește gura și limba lui își păzește sufletul lui de primejdie. <sup id="cite3"><a href="#fn3">[3]</a></sup></p>
<p id="v24"><sup><small>24</small></sup>  Cine este semeț și îngâmfat se cheamă batjocoritor; acela se poartă cu prisos de trufie. </p>
<p id="v25"><sup><small>25</small></sup>  Pofta celui leneș îl omoară, căci mâinile nu voiesc să lucreze. </p>
<p id="v26"><sup><small>26</small></sup>  Mereu cel fără de lege poftește, iar cel drept dă și nu se zgârcește. </p>
<p id="v27"><sup><small>27</small></sup>  Jertfa celor nelegiuiți este urâciune pentru Domnul, mai cu seamă când o aduc pentru o faptă rușinoasă. </p>
<p id="v28"><sup><small>28</small></sup>  Martorul mincinos va pieri, iar omul care ascultă va putea vorbi totdeauna. </p>
<p id="v29"><sup><small>29</small></sup>  Răufăcătorul are o privire nerușinată, iar omul cel drept își ia aminte la purtarea lui. </p>
<p id="v30"><sup><small>30</small></sup>  Nu este nici înțelepciune, nici pricepere și nici sfat care să aibă putere înaintea Domnului. </p>
<p id="v31"><sup><small>31</small></sup>  Calul este gata pentru ziua de război, însă biruința vine de la Domnul. </p>
<h2>Referințe</h2>
<div>
<ol>
  <li id="fn1"><a href="#cite1">↑</a> 21:3 <i>Dumnezeu vrea ascultare, nu sacrificiu</i>: <a href="/ro/The_Urantia_Book/192#p2_11">CU 192:2.11</a>. </li>
  <li id="fn2"><a href="#cite2">↑</a> 21:13 <i>Oamenii trebuie să audă strigăte de săraci</i>: <a href="/ro/The_Urantia_Book/146#p2_6">CU 146:2.6</a>. </li>
  <li id="fn3"><a href="#cite3">↑</a> 21:23 <i>Limba de control</i>: <a href="/ro/The_Urantia_Book/28#p6_20">CU 28:6.20</a>. </li>
</ol>
</div>
