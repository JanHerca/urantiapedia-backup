<!--
title: Proverbele - Capitol 26
description: 
published: true
date: 2022-10-8T9:56:58Z
tags: bible, bible—proverbs
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td><a href="/ro/Bible/Proverbs/25">Proverbele - Capitol 25</a></td>
        <td><a href="/ro/Bible/Proverbs/Index">Index</a></td>
        <td><a href="/ro/Bible/Proverbs/27">Proverbele - Capitol 27</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Precum este zăpada în timpul verii și ploaia la seceriș, așa nu-i place celui nebun cinstea. </p>
<p id="v2"><sup><small>2</small></sup>  Precum vrabia zboară și rândunica se înalță în văzduh, tot așa blestemul fără pricină nu nimerește. </p>
<p id="v3"><sup><small>3</small></sup>  Biciul este bun pentru cal, frâul pentru măgar, iar varga pentru spatele celor nebuni. </p>
<p id="v4"><sup><small>4</small></sup>  Nu răspunde nebunului după nebunia lui, ca să nu te asemeni și tu cu el. </p>
<p id="v5"><sup><small>5</small></sup>  Răspunde nebunului după nebunia lui, ca să nu se creadă înțelept în ochii lui. </p>
<p id="v6"><sup><small>6</small></sup>  Cel ce încredințează solia în mâna celui nebun își taie picioarele și bea nedreptate. </p>
<p id="v7"><sup><small>7</small></sup>  Precum nu poate să se folosească slăbănogul de picioarele sale, tot așa nici cei nebuni de cuvintele cele înțelepte. </p>
<p id="v8"><sup><small>8</small></sup>  Ca și când pui o piatră în praștie, așa este cel ce dă cinste unui nebun. </p>
<p id="v9"><sup><small>9</small></sup>  Precum un ghimpe intră în mâna unui bețiv, tot așa sunt cuvintele înțelepte în gura celor păcătoși. </p>
<p id="v10"><sup><small>10</small></sup>  Ca un arcaș care rănește pe toți, așa este cel ce se pune chezaș pentru cel nebun și pentru cei ce trec pe cale. </p>
<p id="v11"><sup><small>11</small></sup>  Ca un câine care se întoarce unde a vărsat, așa este omul nebun care se întoarce la nebunia lui. </p>
<p id="v12"><sup><small>12</small></sup>  Dacă vezi un om care se crede înțelept în ochii lui, să nădăjduiești mai mult de la un nebun decât de la el. </p>
<p id="v13"><sup><small>13</small></sup>  Leneșul zice: "Pe drum trece un leu, un leu pe ulițe!" </p>
<p id="v14"><sup><small>14</small></sup>  Precum ușa se sucește în țâțână, tot așa și leneșul în patul lui. </p>
<p id="v15"><sup><small>15</small></sup>  Leneșul bagă mâna în blid, dar cu mare greutate o duce la gură. </p>
<p id="v16"><sup><small>16</small></sup>  Leneșul se crede înțelept în ochii lui, mai mult decât șapte sfetnici înțelepți. </p>
<p id="v17"><sup><small>17</small></sup>  Ca cel ce prinde un câine de urechi, așa este cel ce se vâră într-o ceartă în care nu este amestecat. </p>
<p id="v18"><sup><small>18</small></sup>  Ca unul care aruncă săgeți arzătoare, lănci, săgeți și moarte, </p>
<p id="v19"><sup><small>19</small></sup>  Așa e omul care înșală pe prietenul său și zice: "Da, am glumit!" </p>
<p id="v20"><sup><small>20</small></sup>  Când nu mai sunt lemne se stinge focul și dacă nu mai este nici un defăimător se potolește cearta. </p>
<p id="v21"><sup><small>21</small></sup>  Cărbunii slujesc pentru căldură, lemnele pentru foc, iar omul certăreț pentru a ațâța cearta. </p>
<p id="v22"><sup><small>22</small></sup>  Vorbele celui defăimător sunt ca bucatele gustoase; ele se duc în adâncul măruntaielor. </p>
<p id="v23"><sup><small>23</small></sup>  Spoială de argint care îmbracă un vas de lut, așa sunt buzele mieroase și o inimă rea. </p>
<p id="v24"><sup><small>24</small></sup>  Cu buzele sale se preface cel ce urăște, iar înlăuntrul lui nutrește înșelăciune; </p>
<p id="v25"><sup><small>25</small></sup>  Când își schimbă glasul, să nu-l crezi, căci șapte urâciuni sunt în inima lui. </p>
<p id="v26"><sup><small>26</small></sup>  Cineva poate să-și ascundă ura lui prin prefăcătorie, dar în adunare răutatea lui se dă pe față. </p>
<p id="v27"><sup><small>27</small></sup>  Cine sapă groapa (altuia) cade singur în ea și cel ce rostogolește o piatră se prăvălește (tot) peste el. </p>
<p id="v28"><sup><small>28</small></sup>  Limba mincinoasă urăște adevărul și gura lingușitorilor pricinuiește prăbușirea. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/ro/Bible/Proverbs/25">Proverbele - Capitol 25</a></td>
        <td><a href="/ro/Bible/Proverbs/Index">Index</a></td>
        <td><a href="/ro/Bible/Proverbs/27">Proverbele - Capitol 27</a></td>
      </tr>
    </tbody>
  </table>
</figure>
