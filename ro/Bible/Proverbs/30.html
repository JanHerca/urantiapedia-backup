<!--
title: Proverbele - Capitol 30
description: 
published: true
date: 2023-11-8T21:58:28Z
tags: bible, bible—proverbs
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/ro/Bible/Proverbs/29">
          <span class="mdi mdi-arrow-left-drop-circle"></span><span class="pl-2">Proverbele - Capitol 29</span>
        </a>
        </td>
        <td>
        <a href="/ro/Bible/Proverbs/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/Proverbs/31">
          <span class="pr-2">Proverbele - Capitol 31</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Cuvintele lui Agur, fiul lui Iache din Massa. Acest om a zis: "Sunt ostenit, Dumnezeule, sunt obosit, Doamne, sunt sleit de puteri! </p>
<p id="v2"><sup><small>2</small></sup>  Căci sunt tare prost, ca să mă pot socoti ca om și nu am pricepere (care ar putea să fie vrednică) de un om. </p>
<p id="v3"><sup><small>3</small></sup>  Nici n-am învățat înțelepciunea și nici știința celor sfinți nu o cunosc. </p>
<p id="v4"><sup><small>4</small></sup>  Cine s-a suit în ceruri și iarăși s-a pogorât, cine a adunat vântul în mâinile lui? Cine a legat apele în haina lui? Cine a întărit toate marginile pământului? Care este numele lui și care este numele fiului său? Spune dacă știi! </p>
<p id="v5"><sup><small>5</small></sup>  Toate cuvintele lui Dumnezeu sunt lămurite, scut este El pentru cei ce caută la El scăparea. <sup id="cite1"><a href="#fn1">[1]</a></sup></p>
<p id="v6"><sup><small>6</small></sup>  Nu adăuga nimic la cuvintele Lui, ca să nu te tragă la socoteală și să fii găsit de minciună! </p>
<p id="v7"><sup><small>7</small></sup>  Două lucruri cer de la Tine, nu mă respinge înainte de a muri: </p>
<p id="v8"><sup><small>8</small></sup>  Prefăcătoria și cuvântul mincinos îndepărtează-le de la mine; sărăcie și bogăție nu-mi da, ci dă-mi pâinea care-mi este de trebuință, </p>
<p id="v9"><sup><small>9</small></sup>  Ca nu cumva, săturându-mă, să mă lepăd de Tine și să zic: "Cine este Domnul?" Ca nu cumva, sărăcind, să mă apuc de furat și să defaim numele Dumnezeului meu. </p>
<p id="v10"><sup><small>10</small></sup>  Nu grăi de rău pe slugă la stăpânul său, ca nu cumva să te blesteme și să te silească să-ți ceri iertare. </p>
<p id="v11"><sup><small>11</small></sup>  Este câte un neam de oameni care blesteamă pe tatăl său și nu binecuvântează pe maica sa; </p>
<p id="v12"><sup><small>12</small></sup>  Un neam căruia i se pare că e fără prihană în ochii lui și care nu este curățit de necurăția lui; </p>
<p id="v13"><sup><small>13</small></sup>  Un neam... O, cum ridică ochii lui sus și cit se înalță de sus genele lui! </p>
<p id="v14"><sup><small>14</small></sup>  Un neam ai cărui dinți sunt ca săbiile și ai căror colți sunt cuțite, ca să mănânce pe cei sărmani de pe pământ și pe cei săraci dintre oameni. </p>
<p id="v15"><sup><small>15</small></sup>  Lipitoarea are două fiice care zic: "Dă-mi, dă-mi!" Trei lucruri nu se pot sătura, ba și al patrulea care nu zice niciodată: "Destul!" și anume: </p>
<p id="v16"><sup><small>16</small></sup>  Locuința morților, pântecele sterp, pământul care nu e sătul de apă și focul care nu zice niciodată: "Destul!" </p>
<p id="v17"><sup><small>17</small></sup>  Ochiul care își bate joc de părintele său și nu ia în seamă ascultarea (ce este dator) maicii sale, să-l scoată corbii care sălășluiesc lingă un curs de apă, iar puii de vultur să-l mănânce. </p>
<p id="v18"><sup><small>18</small></sup>  Trei lucruri mi se par minunate, ba chiar patru, pe care nu le pot pricepe: </p>
<p id="v19"><sup><small>19</small></sup>  Calea vulturului pe cer, urma șarpelui pe stâncă, mersul corăbiei în mijlocul mării și calea omului la o fecioară. </p>
<p id="v20"><sup><small>20</small></sup>  Așa este purtarea unei femei desfrânate: ea mănâncă și își șterge gura și zice: "N-am făcut nimic rău" </p>
<p id="v21"><sup><small>21</small></sup>  Pentru trei lucruri se cutremură pământul, ba chiar pentru patru nu poate să rabde: </p>
<p id="v22"><sup><small>22</small></sup>  Pentru robul care ajunge rege, pentru nebunul care se satură de pâine, </p>
<p id="v23"><sup><small>23</small></sup>  Pentru o femeie disprețuită când ea se mărită și pentru o slugă care moștenește pe stăpâna sa. </p>
<p id="v24"><sup><small>24</small></sup>  Patru sunt animalele cele mai mici de pe pământ și care sunt cele mai înțelepte: </p>
<p id="v25"><sup><small>25</small></sup>  Furnicile, neam fără putere, care își agonisesc vara hrana lor; </p>
<p id="v26"><sup><small>26</small></sup>  Dihorii, neam slab, care-și clădesc în stânci locașul lor; </p>
<p id="v27"><sup><small>27</small></sup>  Lăcustele care nu au rege și totuși ies toate în stoluri; </p>
<p id="v28"><sup><small>28</small></sup>  Șopârla care se poate prinde cu mâna și care pătrunde în palatele regilor. </p>
<p id="v29"><sup><small>29</small></sup>  Trei ființe au înfățișare frumoasă, ba patru, care au un mers măreț: </p>
<p id="v30"><sup><small>30</small></sup>  Leul, viteazul printre dobitoace, care nu dă înapoi în fața nimănui; </p>
<p id="v31"><sup><small>31</small></sup>  Cocoșul cel ager, țapul și regele căruia nimeni nu-i poate sta împotrivă. </p>
<p id="v32"><sup><small>32</small></sup>  De ești așa de nebun ca să te lași mânat de mânie, bate-te cu mâna peste gură. </p>
<p id="v33"><sup><small>33</small></sup>  Bătutul laptelui dă untul, lovitura peste nas face să țâșnească sângele, iar întărâtarea mâniei duce la ceartă. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/ro/Bible/Proverbs/29">
          <span class="mdi mdi-arrow-left-drop-circle"></span><span class="pl-2">Proverbele - Capitol 29</span>
        </a>
        </td>
        <td>
        <a href="/ro/Bible/Proverbs/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/Proverbs/31">
          <span class="pr-2">Proverbele - Capitol 31</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Referințe</h2>
<div>
<ol>
  <li id="fn1"><a href="#cite1">↑</a> 30:5-6 <i>Scriptura nu este infailibilă (Contra)</i>: <a href="/ro/The_Urantia_Book/159#p4_6">CU 159:4.6</a>. </li>
</ol>
</div>
