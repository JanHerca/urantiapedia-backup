<!--
title: Proverbele - Capitol 5
description: 
published: true
date: 2022-10-8T9:56:58Z
tags: bible, bible—proverbs
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td><a href="/ro/Bible/Proverbs/4">Proverbele - Capitol 4</a></td>
        <td><a href="/ro/Bible/Proverbs/Index">Index</a></td>
        <td><a href="/ro/Bible/Proverbs/6">Proverbele - Capitol 6</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Fiul meu, ia aminte la înțelepciunea mea și la sfatul meu cel bun pleacă urechea ta, </p>
<p id="v2"><sup><small>2</small></sup>  Ca să-ți poți păstra judecata și ca buzele tale să păzească știința. <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  Nu te uita la femeia lingușitoare, căci buzele celei străine picură miere și cerul gurii sale e mai alunecător decât untdelemnul, </p>
<p id="v4"><sup><small>4</small></sup>  Dar la sfârșit ea este mai amară decât pelinul, mai tăioasă decât o sabie cu două ascuțișuri. </p>
<p id="v5"><sup><small>5</small></sup>  Picioarele ei coboară către moarte; pașii ei duc de-a dreptul în împărăția morții. </p>
<p id="v6"><sup><small>6</small></sup>  Ea nu ia seama la calea vieții, pașii ei merg în neștire, nici ea nu știe unde. </p>
<p id="v7"><sup><small>7</small></sup>  Și acum, fiul meu, ascultă-mă și nu te îndepărta de la cuvintele gurii mele. </p>
<p id="v8"><sup><small>8</small></sup>  Ferește-ți calea ta de ea și nu te apropia de ușa casei ei, </p>
<p id="v9"><sup><small>9</small></sup>  Ca să nu dai vârtutea ta altora și anii tăi unuia fără de milă; </p>
<p id="v10"><sup><small>10</small></sup>  Ca străinii să nu se îndestuleze de strădania ta și ostenelile tale să nu treacă în casa altuia; </p>
<p id="v11"><sup><small>11</small></sup>  Ca să nu suspini la sfârșit, când trupul tău și carnea ta vor fi fără de vlagă, </p>
<p id="v12"><sup><small>12</small></sup>  Și să zici: "Pentru ce am urât povața și de ce inima mea a urgisit certarea? </p>
<p id="v13"><sup><small>13</small></sup>  De ce nu am ascultat de îndemnul dascălilor mei și spre cei ce mă învățau n-am plecat urechea mea? </p>
<p id="v14"><sup><small>14</small></sup>  Puțin a trebuit să nu mă nenorocesc, în plină adunare și în mijlocul obștei". </p>
<p id="v15"><sup><small>15</small></sup>  Bea apă din puțul tău și din pârâiașele care curg din izvorul tău. </p>
<p id="v16"><sup><small>16</small></sup>  Să nu se risipească izvoarele tale pe uliță, nici pâraiele tale prin piețe. </p>
<p id="v17"><sup><small>17</small></sup>  Să fie numai pentru tine singur, iar nu pentru străinii care sunt cu tine! </p>
<p id="v18"><sup><small>18</small></sup>  Binecuvântat să fie izvorul tău și să te mângâi cu femeia ta din tinerețe. </p>
<p id="v19"><sup><small>19</small></sup>  Cerboaică preaiubită și gazelă plină de farmec să-ți fie ea; dragostea de ea să te îmbete totdeauna și iubirea ei să te desfăteze. </p>
<p id="v20"><sup><small>20</small></sup>  Pentru ce, fiul meu, să te momească femeie străină și tu să îmbrățișezi sânul unei necunoscute? </p>
<p id="v21"><sup><small>21</small></sup>  Căci cărările omului sunt înaintea Domnului și El ia seama la toate căile lui. </p>
<p id="v22"><sup><small>22</small></sup>  Cel fără de lege este prins în lațurile fărădelegilor lui și de funiile păcatelor lui este înfășurat. </p>
<p id="v23"><sup><small>23</small></sup>  El va muri în păcatele lui și de mulțimea nebuniei lui va pieri. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/ro/Bible/Proverbs/4">Proverbele - Capitol 4</a></td>
        <td><a href="/ro/Bible/Proverbs/Index">Index</a></td>
        <td><a href="/ro/Bible/Proverbs/6">Proverbele - Capitol 6</a></td>
      </tr>
    </tbody>
  </table>
</figure>
<h2>Referințe</h2>
<div>
<ol>
  <li id="fn1"><a href="#cite1">↑</a> 5:2 <i>Învățătura fiilor</i>: <a href="/ro/The_Urantia_Book/95#p4_2">CU 95:4.2</a>. </li>
</ol>
</div>
