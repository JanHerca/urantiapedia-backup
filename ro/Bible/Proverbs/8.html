<!--
title: Proverbele - Capitol 8
description: 
published: true
date: 2022-8-28T15:50:57Z
tags: 
editor: ckeditor
dateCreated: 2022-8-28T15:50:57Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/ro/Bible/Proverbs/7">Proverbele - Capitol 7</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/ro/Bible/Proverbs/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/ro/Bible/Proverbs/9">Proverbele - Capitol 9</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Oare înțelepciunea nu strigă ea și priceperea nu-și ridică glasul său? </p>
<p id="v2"><sup><small>2</small></sup>  Pe vârfurile cele mai înalte, pe cale, la răspântiile drumurilor stă, </p>
<p id="v3"><sup><small>3</small></sup>  Pe lângă porți, în împrejurimile cetății, la intrarea porților, strigă tare: </p>
<p id="v4"><sup><small>4</small></sup>  "Către voi, oamenilor, se îndreaptă strigătul meu și glasul meu către voi, fii ai oamenilor. </p>
<p id="v5"><sup><small>5</small></sup>  Voi, cei simpli, învățați cumințenia și voi, cei nebuni, înțelepțiți-vă! </p>
<p id="v6"><sup><small>6</small></sup>  Ascultați, căci voi spune lucruri mărețe și buzele mele se deschid pentru a înălța ceea ce este drept; </p>
<p id="v7"><sup><small>7</small></sup>  Căci gura mea grăiește adevărul și buzele mele se dezgustă de fărădelege. </p>
<p id="v8"><sup><small>8</small></sup>  Toate graiurile gurii mele sunt întru dreptate, în ele nu este nimic sucit și fără rost; </p>
<p id="v9"><sup><small>9</small></sup>  Toate sunt lămurite pentru cel priceput și drepte pentru cei ce au aflat știința. </p>
<p id="v10"><sup><small>10</small></sup>  Luați învățătura mea mai degrabă decât argintul și știința mai mult decât aurul cel mai curat, </p>
<p id="v11"><sup><small>11</small></sup>  Căci înțelepciunea este mai bună decât pietrele prețioase și nici lucrurile cele mai prețioase nu au valoarea ei. </p>
<p id="v12"><sup><small>12</small></sup>  Eu, înțelepciunea, locuiesc împreună cu prevederea și stăpânesc știința și buna-chibzuială. </p>
<p id="v13"><sup><small>13</small></sup>  Frica de Dumnezeu este urgisirea răului. Mândria și obrăznicia, calea răutății și gura cea aprigă le urăsc eu. </p>
<p id="v14"><sup><small>14</small></sup>  Al meu este sfatul și buna-chibzuială, eu sunt priceperea, a mea este puterea. </p>
<p id="v15"><sup><small>15</small></sup>  Prin mine împărățesc împărații și principii rânduiesc dreptatea. </p>
<p id="v16"><sup><small>16</small></sup>  Prin mine cârmuiesc dregătorii și mai-marii sunt judecătorii pământului. </p>
<p id="v17"><sup><small>17</small></sup>  Eu iubesc pe cei ce mă iubesc și cei ce mă caută mă găsesc. </p>
<p id="v18"><sup><small>18</small></sup>  Cu mine este bogăția și mărirea, averea vrednică de cinste și dreptatea. </p>
<p id="v19"><sup><small>19</small></sup>  Rodul meu e mai bun decât aurul și decât aurul cel mai curat, și ceea ce vine de la mine este mai de preț decât argintul lămurit. </p>
<p id="v20"><sup><small>20</small></sup>  Merg pe calea dreptății, în mijlocul căilor judecății drepte, </p>
<p id="v21"><sup><small>21</small></sup>  Ca să dau celor ce mă iubesc bogății și să le umplu cămările lor. </p>
<p id="v22"><sup><small>22</small></sup>  Domnul m-a zidit la începutul lucrărilor Lui; înainte de lucrările Lui cele mai de demult. </p>
<p id="v23"><sup><small>23</small></sup>  Eu am fost din veac întemeiată de la început, înainte de a se fi făcut pământul. </p>
<p id="v24"><sup><small>24</small></sup>  Nu era adâncul atunci când am fost născută, nici chiar izvoare încărcate cu apă. </p>
<p id="v25"><sup><small>25</small></sup>  Înainte de a fi fost întemeiați munții și înaintea văilor eu am luat ființă. </p>
<p id="v26"><sup><small>26</small></sup>  Când încă nu era făcut pământul, nici câmpiile, nici cel dintâi fir de praf din lume, </p>
<p id="v27"><sup><small>27</small></sup>  Când El a întemeiat cerurile eu eram acolo; când El a tras bolta cerului peste fața adâncului, </p>
<p id="v28"><sup><small>28</small></sup>  Când a întărit norii sus și izvoarele adâncului curgeau din belșug, </p>
<p id="v29"><sup><small>29</small></sup>  Când El a pus hotar mării, ca apele să nu mai treacă peste țărmuri și când El a așezat temeliile pământului, </p>
<p id="v30"><sup><small>30</small></sup>  Atunci eu eram ca un copil mic alături de El, veselindu-mă în fiecare zi și desfătându-mă fără încetare în fața Lui; </p>
<p id="v31"><sup><small>31</small></sup>  Dezmierdându-mă pe rotundul pământului Lui și găsindu-mi plăcerea printre fiii oamenilor. <sup id="cite1"><a href="#fn1">[1]</a></sup></p>
<p id="v32"><sup><small>32</small></sup>  Și acum, fiilor, ascultați-mă! Fericiți sunt cei ce păzesc căile mele! </p>
<p id="v33"><sup><small>33</small></sup>  Ascultați învățătura, ca să ajungeți înțelepți, și nu o lepădați. </p>
<p id="v34"><sup><small>34</small></sup>  Fericit este omul care ascultă de mine și veghează în fiecare zi la porțile mele și cel ce străjuiește lângă pragul casei mele! </p>
<p id="v35"><sup><small>35</small></sup>  Cel ce mă află, a aflat viața și dobândește har de la Domnul; </p>
<p id="v36"><sup><small>36</small></sup>  Iar cel ce păcătuiește împotriva mea își păgubește viața lui. Toți cei ce mă urăsc pe mine iubesc moartea". <sup id="cite2"><a href="#fn2">[2]</a></sup></p>
<h2>Referințe</h2>
<div>
<ol>
  <li id="fn1"><a href="#cite1">↑</a> 8:31 <i>El se bucură de copiii Săi</i>: <a href="/ro/The_Urantia_Book/1#p5_4">CU 1:5.4</a>. </li>
  <li id="fn2"><a href="#cite2">↑</a> 8:36 <i>Păcatul împotriva lui Dumnezeu, greșește propriul suflet</i>: <a href="/ro/The_Urantia_Book/131#p2_8">CU 131:2.8</a>. </li>
</ol>
</div>
