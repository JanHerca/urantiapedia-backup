<!--
title: Proverbele - Capitol 23
description: 
published: true
date: 2022-10-8T9:56:58Z
tags: bible, bible—proverbs
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td><a href="/ro/Bible/Proverbs/22">Proverbele - Capitol 22</a></td>
        <td><a href="/ro/Bible/Proverbs/Index">Index</a></td>
        <td><a href="/ro/Bible/Proverbs/24">Proverbele - Capitol 24</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Când stai la masă cu un dregător, ia seama pe cine ai înaintea ta; <sup id="cite5"><a href="#fn5">[5]</a></sup></p>
<p id="v2"><sup><small>2</small></sup>  Pune-ți un cuțit la gât, dacă tu ești lacom. </p>
<p id="v3"><sup><small>3</small></sup>  Nu pofti bucatele lui, căci sunt mâncări înșelătoare. </p>
<p id="v4"><sup><small>4</small></sup>  Nu te osteni să ajungi bogat; nu-ți pune iscusința ta în aceasta. </p>
<p id="v5"><sup><small>5</small></sup>  Oare vrei să te uiți cu ochii cum ea se risipește? Căci bogăția face aripi ca un vultur care se înalță către cer. <sup id="cite1"><a href="#fn1">[1]</a></sup></p>
<p id="v6"><sup><small>6</small></sup>  Nu mânca pâinea celui ce se uită cu ochi răi și nu pofti bucatele lui, <sup id="cite2"><a href="#fn2">[2]</a></sup></p>
<p id="v7"><sup><small>7</small></sup>  Căci el îți numără bucățile din gură. "Mănâncă și bea!", îți va spune, dar inima lui nu e pentru tine. <sup id="cite3"><a href="#fn3">[3]</a></sup></p>
<p id="v8"><sup><small>8</small></sup>  Bucata pe care ai mâncat-o o vei da afară din tine, iar tu ți-ai risipit (zadarnic) vorbele tale alese. </p>
<p id="v9"><sup><small>9</small></sup>  Nu grăi la urechea celui nebun, căci el nu va băga de seamă iscusința graiurilor tale. </p>
<p id="v10"><sup><small>10</small></sup>  Nu muta hotarul văduvei și nu încălca ogorul celor orfani, <sup id="cite4"><a href="#fn4">[4]</a></sup></p>
<p id="v11"><sup><small>11</small></sup>  Căci Ocrotitorul lor e tare și El va apăra pricina lor împotriva ta. </p>
<p id="v12"><sup><small>12</small></sup>  Silește la învățătură inima ta și urechea ta la cuvinte iscusite. </p>
<p id="v13"><sup><small>13</small></sup>  Nu cruța pe feciorul tău de pedeapsă; chiar dacă îl lovești cu varga, nu moare. </p>
<p id="v14"><sup><small>14</small></sup>  Tu îl bați cu toiagul, dar scapi sufletul lui din împărăția morții. </p>
<p id="v15"><sup><small>15</small></sup>  Fiul meu, dacă inima ta e plină de înțelepciune și inima mea se va bucura. </p>
<p id="v16"><sup><small>16</small></sup>  Rărunchii mei vor tresări de bucurie, când buzele tale vor grăi ceea ce este drept. </p>
<p id="v17"><sup><small>17</small></sup>  Să nu râvnească inima ta la cei păcătoși, ci totdeauna să rămână la frica de Domnul, </p>
<p id="v18"><sup><small>18</small></sup>  Căci dacă o vei păzi pe ea, mai ai și tu un viitor și nădejdea ta nu se va pierde. </p>
<p id="v19"><sup><small>19</small></sup>  Ascultă fiul meu, și te înțelepțește și îndreaptă inima ta pe calea cea dreaptă. </p>
<p id="v20"><sup><small>20</small></sup>  Nu fi printre cei ce se îmbată de vin și printre cei ce își desfrânează trupul lor, </p>
<p id="v21"><sup><small>21</small></sup>  Căci bețivul și desfrânatul sărăcesc, iar dormitul mereu te face să porți zdrențe. </p>
<p id="v22"><sup><small>22</small></sup>  Ascultă pe tatăl tău care te-a născut și nu disprețui pe mama ta când ea a ajuns bătrână. </p>
<p id="v23"><sup><small>23</small></sup>  Adună adevăr și nu-l vinde, înțelepciune și învățătură și bună chibzuială. </p>
<p id="v24"><sup><small>24</small></sup>  Tatăl celui drept tresaltă de bucurie și cel ce a dat naștere unui înțelept se bucură de el. </p>
<p id="v25"><sup><small>25</small></sup>  Să se bucure tatăl și mama ta și să salte de veselie cea care te-a născut! </p>
<p id="v26"><sup><small>26</small></sup>  Dă-mi, fiule, mie inima ta, și ochii tăi să simtă plăcere pentru căile mele, </p>
<p id="v27"><sup><small>27</small></sup>  Căci femeia desfrânată este o groapă adâncă și cea străină un puț strâmt. </p>
<p id="v28"><sup><small>28</small></sup>  Pentru aceasta ea stă ca un hoț la pândă și sporește printre oameni numărul celor înșelați de ea. </p>
<p id="v29"><sup><small>29</small></sup>  Pentru cine sunt suspinele, pentru cine văicărelile, pentru cine gâlcevile, pentru cine plânsetele, pentru cine rănile fără pricină, pentru cine ochii întristați? </p>
<p id="v30"><sup><small>30</small></sup>  Pentru cei ce zăbovesc pe lângă vin, pentru cei ce vin să guste băuturi cu mirodenii. </p>
<p id="v31"><sup><small>31</small></sup>  Nu te uita la vin cum este el de roșu, cum scânteiază în cupă și cum alunecă pe gât, </p>
<p id="v32"><sup><small>32</small></sup>  Căci la urmă el ca un șarpe mușcă și ca o viperă împroașcă venin. </p>
<p id="v33"><sup><small>33</small></sup>  Dacă ochii tăi vor privi la femei străine și gura ta va grăi lucruri meșteșugite, </p>
<p id="v34"><sup><small>34</small></sup>  Vei fi ca unul care stă culcat în mijlocul mării, ca unul care a adormit pe vârful unui catarg. </p>
<p id="v35"><sup><small>35</small></sup>  "M-au lovit... Nu m-a durut! M-au bătut... Nu știu nimic! Când mă voi deștepta din somn, voi cere iarăși vin". </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/ro/Bible/Proverbs/22">Proverbele - Capitol 22</a></td>
        <td><a href="/ro/Bible/Proverbs/Index">Index</a></td>
        <td><a href="/ro/Bible/Proverbs/24">Proverbele - Capitol 24</a></td>
      </tr>
    </tbody>
  </table>
</figure>
<h2>Referințe</h2>
<div>
<ol>
  <li id="fn1"><a href="#cite1">↑</a> 23:5 <i>Bogățiile iau aripi și zboară</i>: <a href="/ro/The_Urantia_Book/95#p4_3">CU 95:4.3</a>. </li>
  <li id="fn2"><a href="#cite2">↑</a> 23:6 <i>Ochiul rău</i>: <a href="/ro/The_Urantia_Book/87#p5_4">CU 87:5.4</a>. </li>
  <li id="fn3"><a href="#cite3">↑</a> 23:7 <i>Omul este ceea ce gândește</i>: <a href="/ro/The_Urantia_Book/131#p2_8">CU 131:2.8</a>. </li>
  <li id="fn4"><a href="#cite4">↑</a> 23:10 <i>Respectul pentru repere</i>: <a href="/ro/The_Urantia_Book/69#p9_13">CU 69:9.13</a>. </li>
  <li id="fn5"><a href="#cite5">↑</a> 23 <i>Din Cartea Înțelepciunii</i>: <a href="/ro/The_Urantia_Book/95#p4_5">CU 95:4.5</a>. </li>
</ol>
</div>
