<!--
title: Proverbele - Capitol 3
description: 
published: true
date: 2022-8-28T15:50:57Z
tags: 
editor: ckeditor
dateCreated: 2022-8-28T15:50:57Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/ro/Bible/Proverbs/2">Proverbele - Capitol 2</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/ro/Bible/Proverbs/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/ro/Bible/Proverbs/4">Proverbele - Capitol 4</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Fiul meu, nu uita învățătura mea și inima ta să păzească sfaturile mele, <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Căci lungime de zile și ani de viață și propășire îi se vor adăuga. </p>
<p id="v3"><sup><small>3</small></sup>  Mila și adevărul să nu te părăsească; leagă-le împrejurul gâtului tău, scrie-le pe tabla inimii tale; </p>
<p id="v4"><sup><small>4</small></sup>  Atunci vei afla har și bunăvoință înaintea lui Dumnezeu și a oamenilor. </p>
<p id="v5"><sup><small>5</small></sup>  Pune-ți nădejdea în Domnul din toată inima ta și nu te bizui pe priceperea ta. <sup id="cite2"><a href="#fn2">[2]</a></sup></p>
<p id="v6"><sup><small>6</small></sup>  Pe toate căile tale gândește la Dânsul și El îți va netezi toate cărările tale. </p>
<p id="v7"><sup><small>7</small></sup>  Nu fii înțelept în ochii tăi; teme-te de Dumnezeu și fugi de rău; </p>
<p id="v8"><sup><small>8</small></sup>  Aceasta va fi sănătate pentru trupul tău și o înviorare pentru oasele tale. </p>
<p id="v9"><sup><small>9</small></sup>  Cinstește pe Domnul din averea ta și din pârga tuturor roadelor tale. </p>
<p id="v10"><sup><small>10</small></sup>  Atunci jitnițele tale se vor umple de grâu și mustul va da afară din teascurile tale. </p>
<p id="v11"><sup><small>11</small></sup>  Fiul meu, nu disprețui certarea Domnului și nu simți scârbă pentru mustrările Lui, <sup id="cite3"><a href="#fn3">[3]</a></sup></p>
<p id="v12"><sup><small>12</small></sup>  Căci Domnul ceartă pe cel pe care-l iubește și ca un părinte pedepsește pe feciorul care îi este drag. <sup id="cite4"><a href="#fn4">[4]</a></sup></p>
<p id="v13"><sup><small>13</small></sup>  Fericit este omul care a aflat înțelepciunea și bărbatul care a dobândit pricepere, </p>
<p id="v14"><sup><small>14</small></sup>  Căci dobândirea ei este mai scumpă decât argintul și prețul ei mai mare decât al celui mai curat aur. </p>
<p id="v15"><sup><small>15</small></sup>  Ea este mai prețioasă decât pietrele scumpe; nici un rău nu i se poate împotrivi și e bine-cunoscută tuturor celor ce se apropie de ea; nimic din cele dorite de tine nu se aseamănă cu ea. </p>
<p id="v16"><sup><small>16</small></sup>  Viață lungă este în dreapta ei, iar în stânga ei, bogăție și slavă; din gura ei iese dreptatea; legea și mila pe limbă le poartă. </p>
<p id="v17"><sup><small>17</small></sup>  Căile ei sunt plăcute și toate cărările ei sunt căile păcii. </p>
<p id="v18"><sup><small>18</small></sup>  Pom al vierii este ea pentru cei ce o stăpânesc, iar cei care se sprijină pe ea sunt fericiți. </p>
<p id="v19"><sup><small>19</small></sup>  Prin înțelepciune, Domnul a întemeiat pământul, iar prin înțelegere a întărit cerurile. </p>
<p id="v20"><sup><small>20</small></sup>  Prin știința Sa a deschis adâncurile și norii picură rouă. </p>
<p id="v21"><sup><small>21</small></sup>  Fiul meu, să nu se depărteze acestea dinaintea ochilor tăi; păstrează înțelepciunea și buna chibzuială, </p>
<p id="v22"><sup><small>22</small></sup>  Căci ele sunt viața sufletului tău și podoabă pentru gâtul tău. </p>
<p id="v23"><sup><small>23</small></sup>  Atunci tu vei merge fără teamă pe calea ta și piciorul tău nu se va poticni. </p>
<p id="v24"><sup><small>24</small></sup>  De te culci, nu-ți va fi teamă, iar de adormi, somnul tău va fi dulce. </p>
<p id="v25"><sup><small>25</small></sup>  Să nu te temi de frica fără veste și nici de vreo năvală a celor păcătoși, </p>
<p id="v26"><sup><small>26</small></sup>  Că Domnul este nădejdea ta și va feri piciorul tău de cursă. </p>
<p id="v27"><sup><small>27</small></sup>  Nu zăbovi a face bine celui ce are nevoie, când ai putința să-i ajuți. </p>
<p id="v28"><sup><small>28</small></sup>  Nu spune aproapelui tău: "Du-te și vino, mâine îți voi da!", când poți să-i dai acum. </p>
<p id="v29"><sup><small>29</small></sup>  Nu pune la cale răul împotriva aproapelui tău, când el locuiește fără grijă lângă tine. </p>
<p id="v30"><sup><small>30</small></sup>  Nu te certa cu nimeni fără pricină, de vreme ce nu ți-a făcut nici un rău. <sup id="cite5"><a href="#fn5">[5]</a></sup></p>
<p id="v31"><sup><small>31</small></sup>  Nu râvni să fii ca omul silnic și nu alege nici una din căile lui; </p>
<p id="v32"><sup><small>32</small></sup>  Căci omul cu gând rău este urât de Domnul, iar de cei drepți El este mai aproape. </p>
<p id="v33"><sup><small>33</small></sup>  Domnul blesteamă casa celui fără de lege și binecuvântează adăposturile celor drepți. <sup id="cite6"><a href="#fn6">[6]</a></sup></p>
<p id="v34"><sup><small>34</small></sup>  De cei batjocoritori El râde, iar celor smeriți le dă har. </p>
<p id="v35"><sup><small>35</small></sup>  Cei înțelepți vor moșteni mărirea, iar cei nebuni vor avea parte de ocară. </p>
<h2>Referințe</h2>
<div>
<ol>
  <li id="fn1"><a href="#cite1">↑</a> 3:1-2 <i>Învățătura fiilor</i>: <a href="/ro/The_Urantia_Book/95#p4_2">CU 95:4.2</a>. </li>
  <li id="fn2"><a href="#cite2">↑</a> 3:5-6 <i>Încrede-te în Dumnezeu din toată inima ta</i>: <a href="/ro/The_Urantia_Book/131#p2_8">CU 131:2.8</a>. </li>
  <li id="fn3"><a href="#cite3">↑</a> 3:11-12 <i>Disprețui nu pedepsit</i>: <a href="/ro/The_Urantia_Book/148#p5_5">CU 148:5.5</a>. </li>
  <li id="fn4"><a href="#cite4">↑</a> 3:12 <i>Conceptul de „tată”</i>: <a href="/ro/The_Urantia_Book/196#p0_2">CU 196:0.2</a>. </li>
  <li id="fn5"><a href="#cite5">↑</a> 3:30 <i>Nu te strădui cu sufletele</i>: <a href="/ro/The_Urantia_Book/181#p2_5">CU 181:2.5</a>. </li>
  <li id="fn6"><a href="#cite6">↑</a> 3:33 <i>Iov: Dumnezeu îi binecuvântează pe credincioși</i>: <a href="/ro/The_Urantia_Book/148#p6_2">CU 148:6.2</a>. </li>
</ol>
</div>
