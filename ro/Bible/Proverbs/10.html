<!--
title: Proverbele - Capitol 10
description: 
published: true
date: 2023-11-8T21:58:28Z
tags: bible, bible—proverbs
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/ro/Bible/Proverbs/9">
          <span class="mdi mdi-arrow-left-drop-circle"></span><span class="pl-2">Proverbele - Capitol 9</span>
        </a>
        </td>
        <td>
        <a href="/ro/Bible/Proverbs/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/Proverbs/11">
          <span class="pr-2">Proverbele - Capitol 11</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Pildele lui Solomon. Fiul înțelept înveselește pe tatăl său, iar cel nebun este supărarea maicii lui. </p>
<p id="v2"><sup><small>2</small></sup>  Nu sunt de nici un folos comorile dobândite prin fărădelege; numai dreptatea scapă de la moarte. </p>
<p id="v3"><sup><small>3</small></sup>  Domnul nu lasă să piară de foame sufletul celui drept; însă el respinge lăcomia celor fără de lege. </p>
<p id="v4"><sup><small>4</small></sup>  Mâna leneșilor pricinuiește sărăcie, iar mâna celor înțelepți adună avuții. </p>
<p id="v5"><sup><small>5</small></sup>  Cel ce adună în timpul verii este un om prevăzător, iar cel care doarme în vremea secerișului este de ocară. </p>
<p id="v6"><sup><small>6</small></sup>  Binecuvântarea Domnului vine pe capul celui drept, iar ocara acoperă fața celor fără de lege. <sup id="cite1"><a href="#fn1">[1]</a></sup></p>
<p id="v7"><sup><small>7</small></sup>  Pomenirea celui drept este spre binecuvântare, iar numele celor nelegiuiți va fi blestemat. </p>
<p id="v8"><sup><small>8</small></sup>  Cel cu inimă înțeleaptă primește sfaturile, iar cel nebun grăiește vorbe spre pieirea lui. </p>
<p id="v9"><sup><small>9</small></sup>  Cel ce umblă întru neprihănire umblă pe cale sigură, iar cel ce umblă pe căi lăturalnice va fi dat de gol. </p>
<p id="v10"><sup><small>10</small></sup>  Cel ce clipește din ochi va fi pricină de supărare; iar cel care ceartă cu inimă bună așază pacea. </p>
<p id="v11"><sup><small>11</small></sup>  Izvor de viață este gura celui drept, dar gura celor fără de lege, izvor de nedreptate. </p>
<p id="v12"><sup><small>12</small></sup>  Ura aduce ceartă, iar dragostea acopere toate cusururile. </p>
<p id="v13"><sup><small>13</small></sup>  Pe buzele omului priceput se află înțelepciunea; toiagul este pentru spatele celui lipsit de chibzuință. </p>
<p id="v14"><sup><small>14</small></sup>  Cei înțelepți ascund știința, iar gura celui fără de socotință este o nenorocire apropiată. </p>
<p id="v15"><sup><small>15</small></sup>  Avuția este pentru cel bogat o cetate întărită; nenorocirea celor sărmani este sărăcia lor. </p>
<p id="v16"><sup><small>16</small></sup>  Agonisita celui drept este spre viață; roadele celui fără de lege spre păcat; </p>
<p id="v17"><sup><small>17</small></sup>  Cel ce păzește învățătura apucă pe calea vieții, iar cel ce leapădă certarea rătăcește. </p>
<p id="v18"><sup><small>18</small></sup>  Cel care ascunde ura are buze mincinoase; cel ce răspândește defăimarea este un nebun. </p>
<p id="v19"><sup><small>19</small></sup>  Mulțimea cuvintelor nu scutește de păcătuire, iar cel ce-și ține buzele lui este un om înțelept. </p>
<p id="v20"><sup><small>20</small></sup>  Limba omului drept este argint curat, dar inima celor fără de lege este lucru de puțin preț. </p>
<p id="v21"><sup><small>21</small></sup>  Buzele celui drept călăuzesc pe mulți oameni, iar cei nebuni mor din pricină că nu sunt pricepuți. </p>
<p id="v22"><sup><small>22</small></sup>  Numai binecuvântarea Domnului îmbogățește, iar truda zadarnică nu aduce spor. </p>
<p id="v23"><sup><small>23</small></sup>  Ca o pricină de bucurie este pentru nebun săvârșirea unei fapte rușinoase; la fel este cu înțelepciunea pentru omul priceput. </p>
<p id="v24"><sup><small>24</small></sup>  De ceea ce se teme cel nelegiuit nu scapă, iar cererea celor drepți (Dumnezeu) o împlinește. </p>
<p id="v25"><sup><small>25</small></sup>  Precum trece furtuna, așa piere și cel fără de lege, iar dreptul este ca o temelie neclintită. </p>
<p id="v26"><sup><small>26</small></sup>  Precum este oțetul pentru dinți și fumul pentru ochi, așa este omul leneș pentru cei ce-l pun la treabă. </p>
<p id="v27"><sup><small>27</small></sup>  Frica de Dumnezeu lungește zilele (omului), iar anii celor fără de lege sunt puțini. </p>
<p id="v28"><sup><small>28</small></sup>  Nădejdea celor drepți este numai bucurie, iar nădejdea celor păcătoși sfârșește în rău. </p>
<p id="v29"><sup><small>29</small></sup>  Calea Domnului este o întăritură pentru cel desăvârșit și o prăbușire pentru cei ce săvârșesc fărădelegi. </p>
<p id="v30"><sup><small>30</small></sup>  Niciodată cel drept nu se va clătina, iar cei nelegiuiți nu vor locui pământul. </p>
<p id="v31"><sup><small>31</small></sup>  Gura celui drept rodește înțelepciune, iar limba urzitoare de rele aduce pierzare. </p>
<p id="v32"><sup><small>32</small></sup>  Buzele celui drept cunosc bunăvoirea, iar gura păcătoșilor strâmbătatea. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/ro/Bible/Proverbs/9">
          <span class="mdi mdi-arrow-left-drop-circle"></span><span class="pl-2">Proverbele - Capitol 9</span>
        </a>
        </td>
        <td>
        <a href="/ro/Bible/Proverbs/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/Proverbs/11">
          <span class="pr-2">Proverbele - Capitol 11</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Referințe</h2>
<div>
<ol>
  <li id="fn1"><a href="#cite1">↑</a> 10:6 <i>Iov: Dumnezeu îi binecuvântează pe credincioși</i>: <a href="/ro/The_Urantia_Book/148#p6_2">CU 148:6.2</a>. </li>
</ol>
</div>
