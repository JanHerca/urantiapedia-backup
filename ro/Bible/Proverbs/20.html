<!--
title: Proverbele - Capitol 20
description: 
published: true
date: 2022-8-28T15:50:57Z
tags: 
editor: ckeditor
dateCreated: 2022-8-28T15:50:57Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/ro/Bible/Proverbs/19">Proverbele - Capitol 19</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/ro/Bible/Proverbs/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/ro/Bible/Proverbs/21">Proverbele - Capitol 21</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Un ocărâtor este vinul, un zurbagiu băutura îmbătătoare și oricine se lasă ademenit nu este înțelept. <sup id="cite4"><a href="#fn4">[4]</a></sup></p>
<p id="v2"><sup><small>2</small></sup>  Groaza pe care o insuflă regele este ca răcnetul leului; cel ce îl întărâtă păcătuiește împotriva sa însuși. </p>
<p id="v3"><sup><small>3</small></sup>  Este o mare însușire pentru om să se stăpânească de la ceartă și tot nebunul se întărâtă. </p>
<p id="v4"><sup><small>4</small></sup>  Toamna leneșul nu lucrează, iar când vine să culeagă rodul la seceriș, nimic nu află. <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  O apă adâncă este sfatul în inima omului, iar omul deștept știe s-o scoată. </p>
<p id="v6"><sup><small>6</small></sup>  Mulți oameni se laudă cu mărinimia, dar un prieten adevărat cine-l află? </p>
<p id="v7"><sup><small>7</small></sup>  Omul drept umblă pe calea lui fără prihană; fericiți sunt copiii care vin după el! </p>
<p id="v8"><sup><small>8</small></sup>  Un rege care stă pe scaunul de judecată deosebește cu ochii lui orice faptă rea. </p>
<p id="v9"><sup><small>9</small></sup>  Cine poate spune: Curățit-am inima mea; sunt curat de păcat? </p>
<p id="v10"><sup><small>10</small></sup>  Două feluri de greutăți de cântărit și de măsurat sunt urâciune înaintea Domnului. </p>
<p id="v11"><sup><small>11</small></sup>  Copilul se dă pe față din lucrările lui, dacă purtarea lui este fără prihană și dreaptă. </p>
<p id="v12"><sup><small>12</small></sup>  Urechea care aude și ochiul care vede, pe amândouă le-a zidit Domnul. </p>
<p id="v13"><sup><small>13</small></sup>  Nu iubi somnul, ca să nu ajungi sărac; ține ochii deschiși, numai așa vei fi îndestulat de pâine. </p>
<p id="v14"><sup><small>14</small></sup>  "Rău, rău!", zice cumpărătorul, iar după ce pleacă se laudă. </p>
<p id="v15"><sup><small>15</small></sup>  Chiar dacă ai aur și pietre prețioase, dar o podoabă fără seamăn sunt buzele chibzuite. </p>
<p id="v16"><sup><small>16</small></sup>  Ia-i haina și fiindcă s-a pus chezaș pentru altul în locul celor străini, ia-l zălog. </p>
<p id="v17"><sup><small>17</small></sup>  Bună e la gust pâinea agonisită cu înșelăciune, dar după aceea gura se umple de pietricele. </p>
<p id="v18"><sup><small>18</small></sup>  Planurile se întăresc prin sfaturi; luptă-te cu luare aminte. </p>
<p id="v19"><sup><small>19</small></sup>  Cine trădează taina umblă ca un defăimător și nu te întovărăși cu cel ce are mereu buzele deschise. </p>
<p id="v20"><sup><small>20</small></sup>  Cel ce blesteamă pe tatăl său și pe mama sa stinge sfeșnicul în mijlocul întunericului. </p>
<p id="v21"><sup><small>21</small></sup>  O moștenire repede câștigată de la început, la urmă va fi fără binecuvântare. </p>
<p id="v22"><sup><small>22</small></sup>  Nu spune: "Vreau să răsplătesc cu rău!" Nădăjduiește în Domnul și El iți va veni în ajutor. <sup id="cite2"><a href="#fn2">[2]</a></sup></p>
<p id="v23"><sup><small>23</small></sup>  Greutățile nedrepte pentru cântărire sunt urâciune înaintea Domnului și cântarele înșelătoare nu sunt decât un lucru rău. </p>
<p id="v24"><sup><small>24</small></sup>  De Domnul sunt hotărâți pașii omului, căci cum ar putea omul să priceapă calea lui? </p>
<p id="v25"><sup><small>25</small></sup>  O cursă este pentru om să afierosească Domnului ceva în grabă și după ce a făgăduit să-i pară rău. </p>
<p id="v26"><sup><small>26</small></sup>  Un rege înțelept simte pe cei fără de lege și lasă să treacă roata peste ei. </p>
<p id="v27"><sup><small>27</small></sup>  Sufletul omului este un sfeșnic de la Domnul; el cercetează toate cămările trupului. <sup id="cite3"><a href="#fn3">[3]</a></sup></p>
<p id="v28"><sup><small>28</small></sup>  Iubirea și credința păzesc pe rege și prin iubire își sprijină tronul său. </p>
<p id="v29"><sup><small>29</small></sup>  Faima celor tineri este puterea lor și podoaba celor bătrâni părul lor cărunt. </p>
<p id="v30"><sup><small>30</small></sup>  Rănile sângeroase sunt un leac pentru cel răufăcător și lovituri care pătrund până înlăuntrul trupului. </p>
<h2>Referințe</h2>
<div>
<ol>
  <li id="fn1"><a href="#cite1">↑</a> 20:4 <i>Dacă nu lucrează, nu mănâncă</i>: <a href="/ro/The_Urantia_Book/69#p2_5">CU 69:2.5</a>. </li>
  <li id="fn2"><a href="#cite2">↑</a> 20:22 <i>Avertizează împotriva represaliilor</i>: <a href="/ro/The_Urantia_Book/140#p8_5">CU 140:8.5</a>. </li>
  <li id="fn3"><a href="#cite3">↑</a> 20:27 <i>Spiritul omului este lumânarea Domnului</i>: <a href="/ro/The_Urantia_Book/149#p5_2">CU 149:5.2</a>. </li>
  <li id="fn4"><a href="#cite4">↑</a> 20 <i>Din Cartea Înțelepciunii</i>: <a href="/ro/The_Urantia_Book/95#p4_5">CU 95:4.5</a>. </li>
</ol>
</div>
