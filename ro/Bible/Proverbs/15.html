<!--
title: Proverbele - Capitol 15
description: 
published: true
date: 2022-10-8T9:56:58Z
tags: bible, bible—proverbs
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td><a href="/ro/Bible/Proverbs/14">Proverbele - Capitol 14</a></td>
        <td><a href="/ro/Bible/Proverbs/Index">Index</a></td>
        <td><a href="/ro/Bible/Proverbs/16">Proverbele - Capitol 16</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Un răspuns blând domolește mânia, iar un cuvânt aspru ațâță mânia. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup> <sup id="cite8"><a href="#fn8">[8]</a></sup></p>
<p id="v2"><sup><small>2</small></sup>  Limba celor înțelepți picură știință, țar gura celor nebuni revarsă prostie. </p>
<p id="v3"><sup><small>3</small></sup>  Ochii Domnului sunt pretutindeni, veghind asupra celor buni și asupra celor răi. <sup id="cite4"><a href="#fn4">[4]</a></sup></p>
<p id="v4"><sup><small>4</small></sup>  Limba dulce este pom al vieții, iar limba vicleană zdrobește inima. </p>
<p id="v5"><sup><small>5</small></sup>  Nebunul nu ia în seamă învățătura tatălui său, iar cine trage folos din certare se face mai înțelept. </p>
<p id="v6"><sup><small>6</small></sup>  În casa celui drept sunt comori fără de număr; în câștigul celui fără de lege este tulburare. </p>
<p id="v7"><sup><small>7</small></sup>  Buzele celor înțelepți răspândesc știința, dar inima celor nebuni nu. </p>
<p id="v8"><sup><small>8</small></sup>  Jertfa celor fără de lege este urâciune înaintea Domnului, iar rugăciunea celor drepți este plăcerea Lui. </p>
<p id="v9"><sup><small>9</small></sup>  Calea celui nelegiuit este urâciune înaintea Domnului, dar El iubește pe cel ce umblă după dreptate. </p>
<p id="v10"><sup><small>10</small></sup>  O certare aspră capătă ,el ce părăsește cărarea; cel ce urgisește mustrarea va muri. </p>
<p id="v11"><sup><small>11</small></sup>  Iadul și adâncul sunt cunoscute Domnului, cu atât mai vârtos inimile fiilor oamenilor. </p>
<p id="v12"><sup><small>12</small></sup>  Celui batjocoritor nu-i place dojana; de aceea el nu se îndreaptă spre cei înțelepți. </p>
<p id="v13"><sup><small>13</small></sup>  O inimă veselă înseninează fața, iar când inima e tristă și duhul e fără de curaj. <sup id="cite5"><a href="#fn5">[5]</a></sup></p>
<p id="v14"><sup><small>14</small></sup>  Inima înțeleaptă caută știința, iar gura celor nebuni se simte mulțumită cu nebunia. </p>
<p id="v15"><sup><small>15</small></sup>  Toate zilele celui sărac sunt rele, dar inima mulțumită este un ospăț necurmat. <sup id="cite6"><a href="#fn6">[6]</a></sup></p>
<p id="v16"><sup><small>16</small></sup>  Mai bine puțin întru frica lui Dumnezeu, decât vistierie mare și tulburare (multă). <sup id="cite7"><a href="#fn7">[7]</a></sup></p>
<p id="v17"><sup><small>17</small></sup>  Mai mult face o mâncare de verdețuri și cu dragoste, decât un bou îngrășat și cu ură. </p>
<p id="v18"><sup><small>18</small></sup>  Omul mânios ațâță cearta, pe când cel domol liniștește aprinderea. </p>
<p id="v19"><sup><small>19</small></sup>  Calea celui leneș e ca un gard de spini, iar calea celui silitor e netedă. </p>
<p id="v20"><sup><small>20</small></sup>  Fiul înțelept bucură pe tatăl său, iar fiul nebun nu bagă în seamă pe maica lui. </p>
<p id="v21"><sup><small>21</small></sup>  Nebunia este o bucurie pentru omul fără minte, iar cel înțelept merge pe calea dreaptă. </p>
<p id="v22"><sup><small>22</small></sup>  Punerile la cale nu se înfăptuiesc unde lipsește chibzuirea, dar ele își iau ființă cu mulți sfătuitori. </p>
<p id="v23"><sup><small>23</small></sup>  Omul se bucură pentru un răspuns bun ieșit din gura lui și cât e de bună vorba spusă la locul ei! </p>
<p id="v24"><sup><small>24</small></sup>  Înțeleptul merge pe cărarea vieții ce duce în sus, ca să ocolească drumul iadului care merge în jos. </p>
<p id="v25"><sup><small>25</small></sup>  Domnul prăbușește casa celor mândri și întărește hotarul văduvei. </p>
<p id="v26"><sup><small>26</small></sup>  Gândurile cele rele sunt urâciune înaintea Domnului, iar cuvintele frumoase sunt curate (în ochii Lui). </p>
<p id="v27"><sup><small>27</small></sup>  Cel ce umblă după câștig nedrept își surpă casa lui, iar cel ce urăște mita va trăi. </p>
<p id="v28"><sup><small>28</small></sup>  Inima celui drept chibzuiește ce să răspundă, iar gura celor nelegiuiți împrăștie răutăți. </p>
<p id="v29"><sup><small>29</small></sup>  Domnul se ține departe de cei nelegiuiți, dar ascultă rugăciunea celor drepți. </p>
<p id="v30"><sup><small>30</small></sup>  O privire binevoitoare înveselește inima și o veste bună întărește oasele. </p>
<p id="v31"><sup><small>31</small></sup>  Urechea care ascultă o dojană folositoare vieții își are locașul printre cei înțelepți. </p>
<p id="v32"><sup><small>32</small></sup>  Cel ce leapădă mustrarea își urgisește sufletul său, iar cel ce ia aminte la dojană dobândește înțelepciune. </p>
<p id="v33"><sup><small>33</small></sup>  Frica de Dumnezeu este învățătură și înțelepciune, iar smerenia trece înaintea măririi. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/ro/Bible/Proverbs/14">Proverbele - Capitol 14</a></td>
        <td><a href="/ro/Bible/Proverbs/Index">Index</a></td>
        <td><a href="/ro/Bible/Proverbs/16">Proverbele - Capitol 16</a></td>
      </tr>
    </tbody>
  </table>
</figure>
<h2>Referințe</h2>
<div>
<ol>
  <li id="fn1"><a href="#cite1">↑</a> 15:1 <i>Răspuns moale vs. mânie</i>: <a href="/ro/The_Urantia_Book/150#p9_3">CU 150:9.3</a>.  <i>Răspunsul blând îndepărtează mânia</i>: <a href="/ro/The_Urantia_Book/139#p4_13">CU 139:4.13</a>. </li>
  <li id="fn2"><a href="#cite2">↑</a> 15:1a <i>Răspunsul blând îndepărtează mânia</i>: <a href="/ro/The_Urantia_Book/149#p4_2">CU 149:4.2</a>. </li>
  <li id="fn3"><a href="#cite3">↑</a> 15:1b <i>Cuvintele grele stârnesc mânia</i>: <a href="/ro/The_Urantia_Book/149#p4_2">CU 149:4.2</a>. </li>
  <li id="fn4"><a href="#cite4">↑</a> 15:3 <i># 2 Ochii Domnului în fiecare loc</i>: <a href="/ro/The_Urantia_Book/3#p3_1">CU 3:3.1</a>. </li>
  <li id="fn5"><a href="#cite5">↑</a> 15:13 <i>Inimă veselă, chip vesel</i>: <a href="/ro/The_Urantia_Book/149#p5_2">CU 149:5.2</a>. </li>
  <li id="fn6"><a href="#cite6">↑</a> 15:15 <i>Inimă veselă, sărbătoare continuă</i>: <a href="/ro/The_Urantia_Book/149#p5_2">CU 149:5.2</a>. </li>
  <li id="fn7"><a href="#cite7">↑</a> 15:16-17 <i>Mai bine putin cu evlavie</i>: <a href="/ro/The_Urantia_Book/149#p5_2">CU 149:5.2</a>. </li>
  <li id="fn8"><a href="#cite8">↑</a> 15 <i>Din Cartea Înțelepciunii</i>: <a href="/ro/The_Urantia_Book/95#p4_5">CU 95:4.5</a>. </li>
</ol>
</div>
