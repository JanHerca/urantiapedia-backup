<!--
title: Proverbele - Capitol 7
description: 
published: true
date: 2023-11-8T21:58:28Z
tags: bible, bible—proverbs
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/ro/Bible/Proverbs/6">
          <span class="mdi mdi-arrow-left-drop-circle"></span><span class="pl-2">Proverbele - Capitol 6</span>
        </a>
        </td>
        <td>
        <a href="/ro/Bible/Proverbs/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/Proverbs/8">
          <span class="pr-2">Proverbele - Capitol 8</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Fiul meu; păzește spusele mele și îndrumările mele ascunde-le la tine. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Păstrează sfaturile mele ca să rămâi în viață și orânduielile mele ca lumina ochilor tăi. </p>
<p id="v3"><sup><small>3</small></sup>  Leagă-le pe degetele tale, scrie-le pe tabla inimii tale! </p>
<p id="v4"><sup><small>4</small></sup>  Spune înțelepciunii: "Tu ești sora mea!", și numește priceperea prietena ta, </p>
<p id="v5"><sup><small>5</small></sup>  Ca ea să te păzească de femeia străină, de femeia altuia, ale cărei cuvinte sunt ademenitoare. </p>
<p id="v6"><sup><small>6</small></sup>  Odată stam la fereastra casei mele și priveam printre gratii, </p>
<p id="v7"><sup><small>7</small></sup>  Și am zărit printre cei lipsiți de minte, am văzut un tânăr fără pricepere. </p>
<p id="v8"><sup><small>8</small></sup>  El trecea pe uliță pe lângă colțul casei ei și se îndrepta către locuința ei. </p>
<p id="v9"><sup><small>9</small></sup>  Era în amurgul serii unei zile, când se lasă umbra și întunericul nopții. </p>
<p id="v10"><sup><small>10</small></sup>  Și iată o femeie îl întâmpină, având înfățișare de desfrânată și cu prefăcătorie în inimă; </p>
<p id="v11"><sup><small>11</small></sup>  Aprigă și de neținut în frâu, picioarele ei nu se mai odihneau în casă; </p>
<p id="v12"><sup><small>12</small></sup>  Când în casă, când afară, stând la pândă lângă orice colț. </p>
<p id="v13"><sup><small>13</small></sup>  Ea îl apucă și-l sărută și cu o căutătură obraznică îi zise: </p>
<p id="v14"><sup><small>14</small></sup>  "Trebuia să aduc jertfe de pace; astăzi am împlinit făgăduințele mele; </p>
<p id="v15"><sup><small>15</small></sup>  Pentru aceasta am ieșit în întâmpinarea ta, ca să te caut și iată că te-am găsit. </p>
<p id="v16"><sup><small>16</small></sup>  Cu scoarțe am gătit patul meu, cu așternuturi de in din Egipt, </p>
<p id="v17"><sup><small>17</small></sup>  Cu miresme am stropit patul meu, cu mir, aloe și chinamon. </p>
<p id="v18"><sup><small>18</small></sup>  Vino, să ne îmbătăm de iubire până dimineață, să ne cufundăm în desfătări de dragoste, </p>
<p id="v19"><sup><small>19</small></sup>  Că bărbatul meu nu este acasă, plecat-a la drum departe, </p>
<p id="v20"><sup><small>20</small></sup>  Luat-a cu dânsul o pungă cu bani și se va întoarce acasă la lună plină!" </p>
<p id="v21"><sup><small>21</small></sup>  Ea îl ademeni prin mulțimea cuvintelor ei și-l smulse prin graiurile ademenitoare ale buzelor sale; </p>
<p id="v22"><sup><small>22</small></sup>  El începu să meargă dintr-o dată după ea, ca un bou la junghiere și ca un cerb care se zorește spre capcană, </p>
<p id="v23"><sup><small>23</small></sup>  Până când o săgeată îi străpunge ficatul; după cum o pasăre grăbește spre laț și nu-și dă seama că acolo își sfârșește viața. </p>
<p id="v24"><sup><small>24</small></sup>  Și acum, fiule, ascultă-mă și ia aminte la cuvintele gurii mele! </p>
<p id="v25"><sup><small>25</small></sup>  Inima ta să nu se plece spre căile ei și nu te rătăci pe potecile ei, </p>
<p id="v26"><sup><small>26</small></sup>  Căci ea a rănit pe mulți și pe foarte mulți i-a omorât. </p>
<p id="v27"><sup><small>27</small></sup>  Casa ei sunt căile iadului, care duc la cămările morții. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/ro/Bible/Proverbs/6">
          <span class="mdi mdi-arrow-left-drop-circle"></span><span class="pl-2">Proverbele - Capitol 6</span>
        </a>
        </td>
        <td>
        <a href="/ro/Bible/Proverbs/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/Proverbs/8">
          <span class="pr-2">Proverbele - Capitol 8</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Referințe</h2>
<div>
<ol>
  <li id="fn1"><a href="#cite1">↑</a> 7:1-3 <i>Învățătura fiilor</i>: <a href="/ro/The_Urantia_Book/95#p4_2">CU 95:4.2</a>. </li>
</ol>
</div>
