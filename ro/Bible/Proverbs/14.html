<!--
title: Proverbele - Capitol 14
description: 
published: true
date: 2022-8-28T15:50:57Z
tags: 
editor: ckeditor
dateCreated: 2022-8-28T15:50:57Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/ro/Bible/Proverbs/13">Proverbele - Capitol 13</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/ro/Bible/Proverbs/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/ro/Bible/Proverbs/15">Proverbele - Capitol 15</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Femeile înțelepte zidesc casa, iar cele nebune o dărâmă cu mâna lor. </p>
<p id="v2"><sup><small>2</small></sup>  Cel ce umblă întru dreptate se teme de Domnul, iar cel ce umblă pe căi strâmbe îl disprețuiește. </p>
<p id="v3"><sup><small>3</small></sup>  În gura celui nebun este varga mândriei lui; buzele pe cei înțelepți îi păzesc. </p>
<p id="v4"><sup><small>4</small></sup>  Unde nu sunt boi, staulul este gol, însă puterea boilor aduce mult folos. </p>
<p id="v5"><sup><small>5</small></sup>  Martorul care grăiește adevărul nu minte, iar martorul mincinos spune numai minciuni. </p>
<p id="v6"><sup><small>6</small></sup>  Batjocoritorul caută înțelepciunea și nu o găsește, iar pentru cel priceput știința este ușoară. </p>
<p id="v7"><sup><small>7</small></sup>  Fugi dinaintea omului fără de minte, căci tu știi că nu este nici o știință pe buzele lui. </p>
<p id="v8"><sup><small>8</small></sup>  Înțelepciunea omului chibzuit este de a-și înțelege calea lui; iar nebunia celor neînțelepți este înșelăciune. </p>
<p id="v9"><sup><small>9</small></sup>  Nebunul își bate joc de jertfa pentru păcat, însă între oamenii drepți este bună înțelegere. </p>
<p id="v10"><sup><small>10</small></sup>  Inima cunoaște amărăciunile sale, iar un străin nu poate împărți bucuriile ei. </p>
<p id="v11"><sup><small>11</small></sup>  Casa celor fără de lege va fi distrusă, iar cortul celor drepți va înflori. </p>
<p id="v12"><sup><small>12</small></sup>  Unele căi par drepte în ochii omului, dar sfârșitul lor sunt căile morții. <sup id="cite1"><a href="#fn1">[1]</a></sup></p>
<p id="v13"><sup><small>13</small></sup>  Chiar când râdem, inima se întristează; bucuria se sfârșește prin plângere. </p>
<p id="v14"><sup><small>14</small></sup>  Nelegiuitul se va sătura de căile sale și omul bun de roadele sale. <sup id="cite2"><a href="#fn2">[2]</a></sup></p>
<p id="v15"><sup><small>15</small></sup>  Omul simplu crede toate vorbele; omul înțelept veghează pașii săi. </p>
<p id="v16"><sup><small>16</small></sup>  Înțeleptul se teme și se ferește de rău, iar cel fără de minte își iese din fire și se simte la adăpost. </p>
<p id="v17"><sup><small>17</small></sup>  Cel iute la mânie săvârșește nebunii, iar cel cumpănit se stăpânește. </p>
<p id="v18"><sup><small>18</small></sup>  Cei nepricepuți au parte de nebunie, pe când cei înțelepți sunt încununați cu știință. </p>
<p id="v19"><sup><small>19</small></sup>  Cei răi se pleacă înaintea celor buni și cei nelegiuiți stau la porțile celor drepți. </p>
<p id="v20"><sup><small>20</small></sup>  Săracul este disprețuit chiar și de prietenul lui, pe când prietenii celui bogat sunt fără de număr. </p>
<p id="v21"><sup><small>21</small></sup>  Cel care nu bagă în seamă pe prietenul său săvârșește un păcat; iar cel ce se îndură de sărmani e fericit. </p>
<p id="v22"><sup><small>22</small></sup>  Cu adevărat rătăcesc cei ce plănuiesc fărădelegea, iar cei ce cugetă la lucruri bune au parte de milostivire și de adevăr. </p>
<p id="v23"><sup><small>23</small></sup>  Orice osteneală duce la îndestulare, iar cuvintele fără rost la lipsă. </p>
<p id="v24"><sup><small>24</small></sup>  Bogăția este o cunună pentru cei înțelepți; iar coroana color nebuni este nebunia. </p>
<p id="v25"><sup><small>25</small></sup>  Martorul drept scapă suflete, iar cel viclean spune numai minciuni. </p>
<p id="v26"><sup><small>26</small></sup>  Întru frica lui Dumnezeu este nădejdea celui tare; fiii lui afla-vor (acolo) un liman. </p>
<p id="v27"><sup><small>27</small></sup>  Frica de Dumnezeu este un izvor de viață, ca să putem scăpa de cursele morții. </p>
<p id="v28"><sup><small>28</small></sup>  Strălucirea unui rege se sprijină pe mulțimea poporului, iar lipsa de supuși este pieirea prințului. </p>
<p id="v29"><sup><small>29</small></sup>  Cel încet la mânie este bogat în înțelepciune, iar cel ce se mânie degrabă își dă pe față nebunia. <sup id="cite3"><a href="#fn3">[3]</a></sup> <sup id="cite4"><a href="#fn4">[4]</a></sup></p>
<p id="v30"><sup><small>30</small></sup>  O inimă fără patimă este viața trupului, pe când pornirea pătimașă este ca un cariu în oase. </p>
<p id="v31"><sup><small>31</small></sup>  Cel care apasă pe cel sărman defaimă pe Ziditorul lui, dar cel ce are milă de sărac Îl cinstește. </p>
<p id="v32"><sup><small>32</small></sup>  Cel fără de lege este răsturnat de răutatea lui, iar cel drept găsește scăpare în neprihănirea lui. </p>
<p id="v33"><sup><small>33</small></sup>  Înțelepciunea sălășluiește în inima celui înțelept, iar în inima celor nebuni nu se arată. </p>
<p id="v34"><sup><small>34</small></sup>  Dreptatea înalță un popor, în vreme ce păcatul este ocara popoarelor. </p>
<p id="v35"><sup><small>35</small></sup>  Bunăvoința regelui este pentru sluga înțeleaptă, iar mânia lui pentru cel ce îi face rușine. </p>
<h2>Referințe</h2>
<div>
<ol>
  <li id="fn1"><a href="#cite1">↑</a> 14:12 <i>Un mod care pare corect</i>: <a href="/ro/The_Urantia_Book/139#p12_5">CU 139:12.5</a>.  <i>Scopurile nu justifica mijloace</i>: <a href="/ro/The_Urantia_Book/75#p4_6">CU 75:4.6</a>. </li>
  <li id="fn2"><a href="#cite2">↑</a> 14:14 <i>Om bun mulțumit de sine</i>: <a href="/ro/The_Urantia_Book/149#p5_2">CU 149:5.2</a>. </li>
  <li id="fn3"><a href="#cite3">↑</a> 14:29a <i>Încet de mânie, înțelege</i>: <a href="/ro/The_Urantia_Book/149#p4_2">CU 149:4.2</a>. </li>
  <li id="fn4"><a href="#cite4">↑</a> 14:29b <i>Temperament grăbit / nebunie</i>: <a href="/ro/The_Urantia_Book/149#p4_2">CU 149:4.2</a>. </li>
</ol>
</div>
