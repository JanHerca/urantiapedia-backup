<!--
title: Eclesiastul - Capitol 4
description: 
published: true
date: 2022-8-28T15:50:57Z
tags: 
editor: ckeditor
dateCreated: 2022-8-28T15:50:57Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/ro/Bible/Ecclesiastes/3">Eclesiastul - Capitol 3</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/ro/Bible/Ecclesiastes/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/ro/Bible/Ecclesiastes/5">Eclesiastul - Capitol 5</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Și iarăși am luat aminte la toate silniciile care se săvârșesc sub soare. Și iată lacrimile celor apăsați și nimeni nu era care să-i mângâie, iar în mâna celor silnici toată asuprirea și nici un mângâietor nu se găsea! </p>
<p id="v2"><sup><small>2</small></sup>  Și am fericit pe cei ce au murit în vremi străvechi mai mult decât pe cei vii care sânt acum în viață. </p>
<p id="v3"><sup><small>3</small></sup>  Iar mai fericit și decât unii și decât alții este cel ce n-a venit pe lume, cel care n-a văzut faptele cele rele care se săvârșesc sub soare. </p>
<p id="v4"><sup><small>4</small></sup>  Și am văzut că toată strădania și toată izbânda omului la lucru nu este decât pizma unuia față de altul. Și aceasta este deșertăciune și vânare de vânt! </p>
<p id="v5"><sup><small>5</small></sup>  Nebunul stă cu mâinile în sân și își mănâncă singur timpul zicând: </p>
<p id="v6"><sup><small>6</small></sup>  "Mai de preț este un pumn plin de odihnă decât doi pumni plini de trudă și de vânare de vânt". <sup id="cite1"><a href="#fn1">[1]</a></sup></p>
<p id="v7"><sup><small>7</small></sup>  Și iarăși am văzut o nepotrivire sub soare: </p>
<p id="v8"><sup><small>8</small></sup>  Este câte un om care este stingher și care nu are nici copil, nici frate și totuși lucrul nu-l mai sfârșește și ochii lui nu se mai satură de bogăție. Dar vine o vreme când zice: "Pentru cine m-am trudit și am lipsit sufletul meu de traiul cel bun?" Și aceasta este deșertăciune și rea îndeletnicire. </p>
<p id="v9"><sup><small>9</small></sup>  Mai fericiți sânt doi laolaltă decât unul, fiindcă au răsplată bună pentru munca lor; </p>
<p id="v10"><sup><small>10</small></sup>  Căci dacă unul cade, îl scoală tovarășul lui. Dar vai de cel singur care cade și nu este cel de-al doilea ca să-l ridice! </p>
<p id="v11"><sup><small>11</small></sup>  Asemenea când doi se culcă se încălzesc, iar unul cum s-ar putea încălzi? </p>
<p id="v12"><sup><small>12</small></sup>  Și dacă unul este luat fără de veste, cel de-al doilea sare pentru el; căci sfoara pusă în trei nu se rupe degrabă. </p>
<p id="v13"><sup><small>13</small></sup>  Mai de preț este un copil sărman și înțelept decât un rege bătrân și nebun, care nu mai este în stare să asculte de sfaturi; </p>
<p id="v14"><sup><small>14</small></sup>  Căci el poate să iasă din închisoare ca să domnească, deși s-a născut sărac în țara celuilalt. </p>
<p id="v15"><sup><small>15</small></sup>  Văzut-am pe toți cei vii care merg sub soare îmbulzindu-se lângă tânărul care va sta în locul regelui ca moștenitor. </p>
<p id="v16"><sup><small>16</small></sup>  Și nu se mai sfârșea poporul în fruntea căruia era; totuși urmașii lui nu se vor bucura de el. Și aceasta este deșertăciune și vânare de vânt. </p>
<h2>Referințe</h2>
<div>
<ol>
  <li id="fn1"><a href="#cite1">↑</a> 4:6 <i>Mai bine unii cu calm</i>: <a href="/ro/The_Urantia_Book/149#p5_2">CU 149:5.2</a>. </li>
</ol>
</div>
