<!--
title: Eclesiastul - Capitol 10
description: 
published: true
date: 2022-10-8T9:56:58Z
tags: bible, bible—ecclesiastes
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td><a href="/ro/Bible/Ecclesiastes/9">Eclesiastul - Capitol 9</a></td>
        <td><a href="/ro/Bible/Ecclesiastes/Index">Index</a></td>
        <td><a href="/ro/Bible/Ecclesiastes/11">Eclesiastul - Capitol 11</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  O muscă moartă strică amestecul de untdelemn al celui ce pregătește miresme; puțină nebunie strică prețul la multă înțelepciune. </p>
<p id="v2"><sup><small>2</small></sup>  Inima celui înțelept este la dreapta lui, iar inima celui nebun la stânga. </p>
<p id="v3"><sup><small>3</small></sup>  La fel celui nebun când merge pe drum îi lipsește dreapta pricepere, iar toată lumea zice: "E nebun!" </p>
<p id="v4"><sup><small>4</small></sup>  Dacă mânia stăpânitorului se ridică împotriva ta, nu te clinti din locul tău. Căci firea domoală înlătură mari neajunsuri. </p>
<p id="v5"><sup><small>5</small></sup>  Am mai luat seama la încă un rău de sub soare, ca o greșeală care pornește de la stăpânitor: </p>
<p id="v6"><sup><small>6</small></sup>  Nebunul este ridicat la dregătorii înalte, iar cei vrednici stau în locuri de jos. </p>
<p id="v7"><sup><small>7</small></sup>  Am văzut robi călări pe cai și căpetenii mergând ca robii pe jos. </p>
<p id="v8"><sup><small>8</small></sup>  Cel ce sapă o groapă poate să cadă în ea și cel ce dărâmă un zid poate fi mușcat de șarpe. </p>
<p id="v9"><sup><small>9</small></sup>  Cel ce sfărâmă pietre se poate răni cu ele, iar cel ce despică lemne se primejduiește. </p>
<p id="v10"><sup><small>10</small></sup>  Dacă o unealtă s-a tocit și nu a fost ascuțită, trebuie să îndoim puterile, dar înțelepciunea are ca parte izbânda. </p>
<p id="v11"><sup><small>11</small></sup>  Dacă șarpele mușcă înainte de a fi descântat, atunci descântătorul nu are nici un folos. </p>
<p id="v12"><sup><small>12</small></sup>  Graiurile gurii celui înțelept sânt har, iar buzele celui nebun îl doboară. </p>
<p id="v13"><sup><small>13</small></sup>  Începutul cuvintelor gurii lui este prostia, iar sfârșitul graiului lui nebunie curată. </p>
<p id="v14"><sup><small>14</small></sup>  Nebunul sporește vorbele. Omul nu știe ce va fi după el, căci cine îi va spune ce se va întâmpla după el? </p>
<p id="v15"><sup><small>15</small></sup>  Munca obosește pe cel nebun; cine nu știe drumul nu poate să se ducă în cetate. </p>
<p id="v16"><sup><small>16</small></sup>  Vai de tine, țară, care ai un copil rege și căpeteniile tale mănâncă dis-de-dimineață! </p>
<p id="v17"><sup><small>17</small></sup>  Fericită ești tu, țară, care ai rege un fecior de neam mare și căpeteniile tale mănâncă la vreme, ca toți oamenii, și nu se dau la băutură. </p>
<p id="v18"><sup><small>18</small></sup>  Din pricina lenei, grinzile casei se lasă, iar când stai cu mâinile în sin, apa picură în casă. </p>
<p id="v19"><sup><small>19</small></sup>  Ospețele se fac pentru a gusta plăcerea; vinul înveselește viața și banii răspund la toate. </p>
<p id="v20"><sup><small>20</small></sup>  Chiar în gândul tău nu blestema pe rege și în cămara unde dormi nu defăima pe cel puternic; căci păsările cerului pot să ducă un cuvânt și neamul celor înaripate să dea vorba ta pe față. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/ro/Bible/Ecclesiastes/9">Eclesiastul - Capitol 9</a></td>
        <td><a href="/ro/Bible/Ecclesiastes/Index">Index</a></td>
        <td><a href="/ro/Bible/Ecclesiastes/11">Eclesiastul - Capitol 11</a></td>
      </tr>
    </tbody>
  </table>
</figure>
