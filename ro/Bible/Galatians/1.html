<!--
title: Galateni - Capitol 1
description: 
published: true
date: 2022-10-8T9:56:58Z
tags: bible, bible—galatians
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td> </td>
        <td><a href="/ro/Bible/Galatians/Index">Index</a></td>
        <td><a href="/ro/Bible/Galatians/2">Galateni - Capitol 2</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Pavel, apostol nu de la oameni, nici prin vreun om, ci prin Iisus Hristos și prin Dumnezeu-Tatăl, Care L-a înviat pe El din morți. </p>
<p id="v2"><sup><small>2</small></sup>  Și toți frații care sunt împreună cu mine - Bisericilor Galatiei: </p>
<p id="v3"><sup><small>3</small></sup>  Har vouă și pace de la Dumnezeu-Tatăl și de la Domnul nostru Iisus Hristos, </p>
<p id="v4"><sup><small>4</small></sup>  Cel ce S-a dat pe Sine pentru păcatele noastre, ca să ne scoată pe noi din acest veac rău de acum, după voia lui Dumnezeu și a Tatălui nostru, <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  Căruia fie slava în vecii vecilor. Amin! </p>
<p id="v6"><sup><small>6</small></sup>  Mă mir că așa degrabă treceți de la cel ce v-a chemat pe voi, prin harul lui Hristos, la altă Evanghelie, <sup id="cite2"><a href="#fn2">[2]</a></sup></p>
<p id="v7"><sup><small>7</small></sup>  Care nu este alta, decât că sunt unii care vă tulbură și voiesc să schimbe Evanghelia lui Hristos. </p>
<p id="v8"><sup><small>8</small></sup>  Dar chiar dacă noi sau un înger din cer v-ar vesti altă Evanghelie decât aceea pe care v-am vestit-o - să fie anatema! </p>
<p id="v9"><sup><small>9</small></sup>  Precum v-am spus mai înainte, și acum vă spun iarăși: Dacă vă propovăduiește cineva altceva decât ați primit - să fie anatema! </p>
<p id="v10"><sup><small>10</small></sup>  Căci acum caut bunăvoința oamenilor sau pe a lui Dumnezeu? Sau caut să plac oamenilor? Dacă aș plăcea însă oamenilor, n-aș fi rob al lui Hristos. </p>
<p id="v11"><sup><small>11</small></sup>  Dar vă fac cunoscut, fraților, că Evanghelia cea binevestită de mine nu este după om; </p>
<p id="v12"><sup><small>12</small></sup>  Pentru că nici eu n-am primit-o de la om, nici n-am învățat-o, ci prin descoperirea lui Iisus Hristos. </p>
<p id="v13"><sup><small>13</small></sup>  Căci ați auzit despre purtarea mea de altădată întru iudaism, că prigoneam peste măsură Biserica lui Dumnezeu și o pustiiam. </p>
<p id="v14"><sup><small>14</small></sup>  Și spoream în iudaism mai mult decât mulți dintre cei care erau de vârsta mea în neamul meu, fiind mult râvnitor al datinilor mele părintești. </p>
<p id="v15"><sup><small>15</small></sup>  Dar când a binevoit Dumnezeu Care m-a ales din pântecele mamei mele și m-a chemat prin harul Său, </p>
<p id="v16"><sup><small>16</small></sup>  Să descopere pe Fiul Său întru mine, pentru ca să-L binevestesc la neamuri, îndată nu am primit sfat de la trup și de la sânge, </p>
<p id="v17"><sup><small>17</small></sup>  Nici nu m-am suit la Ierusalim, la Apostolii cei dinainte de mine, ci m-am dus în Arabia și m-am întors iarăși la Damasc. </p>
<p id="v18"><sup><small>18</small></sup>  Apoi, după trei ani, m-am suit la Ierusalim, ca să-l cunosc pe Chefa și am rămas la el cincisprezece zile. </p>
<p id="v19"><sup><small>19</small></sup>  Iar pe altul din apostoli n-am văzut decât numai pe Iacov, fratele Domnului. <sup id="cite3"><a href="#fn3">[3]</a></sup></p>
<p id="v20"><sup><small>20</small></sup>  Dar cele ce vă scriu, iată (spun) înaintea lui Dumnezeu, că nu vă mint. </p>
<p id="v21"><sup><small>21</small></sup>  După aceea am venit în ținuturile Siriei și ale Ciliciei. </p>
<p id="v22"><sup><small>22</small></sup>  Și după față eram necunoscut Bisericilor lui Hristos celor din Iudeea. </p>
<p id="v23"><sup><small>23</small></sup>  Ci numai auziseră că cel ce ne prigonea pe noi, odinioară, acum binevestește credința pe care altădată o nimicea; </p>
<p id="v24"><sup><small>24</small></sup>  Și slăveau pe Dumnezeu în mine. </p>
<br/>
<figure class="table chapter-navigator">
  <table>
    <tbody>
      <tr>
        <td> </td>
        <td><a href="/ro/Bible/Galatians/Index">Index</a></td>
        <td><a href="/ro/Bible/Galatians/2">Galateni - Capitol 2</a></td>
      </tr>
    </tbody>
  </table>
</figure>
<h2>Referințe</h2>
<div>
<ol>
  <li id="fn1"><a href="#cite1">↑</a> 1:4 <i>Dumnezeu: Tată iubitor al tuturor oamenilor</i>: <a href="/ro/The_Urantia_Book/194#p4_6">CU 194:4.6</a>.  <i>Dumnezeu este Tatăl nostru</i>: <a href="/ro/The_Urantia_Book/149#p6_8">CU 149:6.8</a>.  <i>Dumnezeu este Tatăl nostru</i>: <a href="/ro/The_Urantia_Book/141#p4_2">CU 141:4.2</a>.  <i>Dumnezeu este Tatăl MEU</i>: <a href="/ro/The_Urantia_Book/131#p10_5">CU 131:10.5</a>.  <i>Eliberarea de rău</i>: <a href="/ro/The_Urantia_Book/121#p5_11">CU 121:5.11</a>. </li>
  <li id="fn2"><a href="#cite2">↑</a> 1:6-9 <i>Scriptura nu este infailibilă (Contra)</i>: <a href="/ro/The_Urantia_Book/159#p4_6">CU 159:4.6</a>. </li>
  <li id="fn3"><a href="#cite3">↑</a> 1:19 <i>Fratele lui Isus, Iacov</i>: <a href="/ro/The_Urantia_Book/123#p1_5">CU 123:1.5</a>. </li>
</ol>
</div>
