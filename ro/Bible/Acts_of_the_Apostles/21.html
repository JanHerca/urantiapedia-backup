<!--
title: Faptele Apostolilor - Capitol 21
description: 
published: true
date: 2022-10-8T9:56:58Z
tags: bible, bible—acts of the apostles
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td><a href="/ro/Bible/Acts_of_the_Apostles/20">Faptele Apostolilor - Capitol 20</a></td>
        <td><a href="/ro/Bible/Acts_of_the_Apostles/Index">Index</a></td>
        <td><a href="/ro/Bible/Acts_of_the_Apostles/22">Faptele Apostolilor - Capitol 22</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Și după ce ne-am despărțit de ei, am plecat pe apă și, mergând drept, am venit la Cos și a doua zi la Rodos, iar de acolo la Patara. </p>
<p id="v2"><sup><small>2</small></sup>  Și găsind o corabie, care mergea în Fenicia, ne-am urcat în ea și am plecat. </p>
<p id="v3"><sup><small>3</small></sup>  Și zărind Ciprul și lăsându-l la stânga, am plutit spre Siria și ne-am coborât în Tir, căci acolo corabia avea să descarce povara. </p>
<p id="v4"><sup><small>4</small></sup>  Și găsind pe ucenici, am rămas acolo șapte zile. Aceștia spuneau lui Pavel, prin duhul, să nu se suie la Ierusalim. </p>
<p id="v5"><sup><small>5</small></sup>  Și când am împlinit zilele, ieșind, am plecat, petrecându-ne toți, împreună cu femei și cu copii, până afară din cetate și, plecând genunchii pe țărm, ne-am rugat. </p>
<p id="v6"><sup><small>6</small></sup>  Și ne-am îmbrățișat unii pe alții și ne-am urcat în corabie, iar aceia s-au întors la ale lor. </p>
<p id="v7"><sup><small>7</small></sup>  Iar noi, sfârșind călătoria noastră pe apă, de la Tir am venit la Ptolemaida și, îmbrățișând pe frați, am rămas la ei o zi. </p>
<p id="v8"><sup><small>8</small></sup>  Iar a doua zi, ieșind, am venit la Cezareea. Și intrând în casa lui Filip binevestitorul, care era dintre cei șapte (diaconi), am rămas la el. </p>
<p id="v9"><sup><small>9</small></sup>  Și acesta avea patru fiice, fecioare, care prooroceau. </p>
<p id="v10"><sup><small>10</small></sup>  Și rămânând noi acolo mai multe zile, a coborât din Iudeea un prooroc cu numele Agav; </p>
<p id="v11"><sup><small>11</small></sup>  Și, venind el la noi, a luat brâul lui Pavel și legându-și picioarele și mâinile a zis: Acestea zice Duhul Sfânt: Pe bărbatul al căruia este acest brâu, așa îl vor lega iudeii la Ierusalim și-l vor da în mâinile neamurilor. </p>
<p id="v12"><sup><small>12</small></sup>  Și când am auzit acestea, îl rugam și noi și localnicii să nu se suie la Ierusalim. </p>
<p id="v13"><sup><small>13</small></sup>  Atunci a răspuns Pavel: Ce faceți de plângeți și-mi sfâșiați inima? Căci eu sunt gata nu numai să fiu legat, ci să și mor în Ierusalim pentru numele Domnului Iisus. </p>
<p id="v14"><sup><small>14</small></sup>  Și neînduplecându-se el, ne-am liniștit, zicând: Facă-se voia Domnului. </p>
<p id="v15"><sup><small>15</small></sup>  Iar după zilele acestea, pregătindu-ne, ne-am suit la Ierusalim. </p>
<p id="v16"><sup><small>16</small></sup>  Și au venit împreună cu noi și dintre ucenicii din Cezareea, ducându-ne la un oarecare Mnason din Cipru, vechi ucenic, la care am fost găzduiți. </p>
<p id="v17"><sup><small>17</small></sup>  Și sosind la Ierusalim, frații ne-au primit cu bucurie. </p>
<p id="v18"><sup><small>18</small></sup>  Iar a doua zi Pavel a mers cu noi la Iacov și au venit acolo toți preoții. </p>
<p id="v19"><sup><small>19</small></sup>  Și îmbrățișându-i le povestea cu de-amănuntul cele ce a făcut Dumnezeu între neamuri, prin slujirea lui. <sup id="cite1"><a href="#fn1">[1]</a></sup></p>
<p id="v20"><sup><small>20</small></sup>  Iar ei, auzind, slăveau pe Dumnezeu, și i-au zis: Vezi frate, câte mii de iudei au crezut și toți sunt plini de râvnă pentru lege. </p>
<p id="v21"><sup><small>21</small></sup>  Și ei au auzit despre tine că înveți pe toți iudeii, care trăiesc printre neamuri, să se lepede de Moise, spunându-le să nu-și taie împrejur copiii, nici să umble după datini. </p>
<p id="v22"><sup><small>22</small></sup>  Ce este deci? Fără îndoială, trebuie să se adune mulțime, căci vor auzi că ai venit. </p>
<p id="v23"><sup><small>23</small></sup>  Fă, deci, ceea ce îți spunem. Noi avem patru bărbați, care au asupra lor o făgăduință; </p>
<p id="v24"><sup><small>24</small></sup>  Pe aceștia luându-i, curățește-te împreună cu ei și cheltuiește pentru ei ca să-și radă capul, și vor cunoaște toți că nimic nu este (adevărat) din cele ce au auzit despre tine, dar că tu însuți umbli după Lege și o păzești. </p>
<p id="v25"><sup><small>25</small></sup>  Cât despre păgânii care au crezut, noi le-am trimis o scrisoare, hotărându-le să se ferească de ceea ce este jertfit idolilor și de sânge și de (animal) sugrumat și de desfrâu. </p>
<p id="v26"><sup><small>26</small></sup>  Atunci Pavel, luând cu el pe acei bărbați, curățindu-se împreună cu ei a doua zi, a intrat în templu, vestind împlinirea zilelor curățirii, până când a fost adusă ofranda pentru fiecare din ei. </p>
<p id="v27"><sup><small>27</small></sup>  Și când era să se împlinească cele șapte zile, iudeii din Asia, văzându-l în templu, au întărâtat toată mulțimea și au pus mâna pe el, </p>
<p id="v28"><sup><small>28</small></sup>  Strigând: Bărbați israeliți, ajutați! Acesta este omul care învață pe toți pretutindeni, împotriva poporului și a Legii și a locului acestuia; încă și elini a adus în templu și a spurcat acest loc sfânt. </p>
<p id="v29"><sup><small>29</small></sup>  Căci ei văzuseră mai înainte cu el împreună în cetate pe Trofim din Efes, pe care socoteau că Pavel l-a adus în templu. </p>
<p id="v30"><sup><small>30</small></sup>  Și s-a mișcat toată cetatea și poporul a alergat din toate părțile și, punând mâna pe Pavel, îl trăgeau afară din templu și îndată au închis porțile. </p>
<p id="v31"><sup><small>31</small></sup>  Dar când căutau ei ca să-l omoare, a ajuns veste la comandantul cohortei, că tot Ierusalimul s-a tulburat. </p>
<p id="v32"><sup><small>32</small></sup>  Acela, luând îndată ostași și sutași, a alergat la ei; iar ei, văzând pe comandant și pe ostași, au încetat de a mai bate pe Pavel. </p>
<p id="v33"><sup><small>33</small></sup>  Apropiindu-se atunci comandantul, a pus mâna pe el și a poruncit să fie legat cu două lanțuri și întrebat cine este și ce a făcut. </p>
<p id="v34"><sup><small>34</small></sup>  Iar unii strigau în mulțime una, alții altceva și neputând să înțeleagă adevărul, din cauza tulburării, a poruncit să fie dus în fortăreață. </p>
<p id="v35"><sup><small>35</small></sup>  Când a ajuns la trepte, a trebuit, de furia mulțimii, să fie purtat de ostași. </p>
<p id="v36"><sup><small>36</small></sup>  Căci mergea după el mulțime de popor, strigând: Omoară-l! </p>
<p id="v37"><sup><small>37</small></sup>  Și vrând să-l ducă în fortăreață, Pavel a zis comandantului: Îmi este îngăduit să vorbesc ceva cu tine? Iar el a zis: Știi grecește? <sup id="cite2"><a href="#fn2">[2]</a></sup></p>
<p id="v38"><sup><small>38</small></sup>  Nu ești tu, oare, egipteanul care, înainte de zilele acestea, te-ai răsculat și ai scos în pustie pe cei patru mii de bărbați răzvrătiți? </p>
<p id="v39"><sup><small>39</small></sup>  Și a zis Pavel: Eu sunt iudeu din Tarsul Ciliciei, cetățean al unei cetăți care nu este neînsemnată. Te rog dă-mi voie să vorbesc către popor. </p>
<p id="v40"><sup><small>40</small></sup>  Și dându-i-se voie, Pavel, stând în picioare pe trepte, a făcut poporului semn cu mâna. Și făcându-se mare tăcere, a vorbit în limba evreiască, zicând: </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/ro/Bible/Acts_of_the_Apostles/20">Faptele Apostolilor - Capitol 20</a></td>
        <td><a href="/ro/Bible/Acts_of_the_Apostles/Index">Index</a></td>
        <td><a href="/ro/Bible/Acts_of_the_Apostles/22">Faptele Apostolilor - Capitol 22</a></td>
      </tr>
    </tbody>
  </table>
</figure>
<h2>Referințe</h2>
<div>
<ol>
  <li id="fn1"><a href="#cite1">↑</a> 21:19 <i>Credință în așteptare</i>: <a href="/ro/The_Urantia_Book/195#p9_8">CU 195:9.8</a>. </li>
  <li id="fn2"><a href="#cite2">↑</a> 21:37-40 <i>Pavel a vorbit în limba greacă</i>: <a href="/ro/The_Urantia_Book/121#p1_2">CU 121:1.2</a>. </li>
</ol>
</div>
