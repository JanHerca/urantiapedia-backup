<!--
title: Faptele Apostolilor - Capitol 11
description: 
published: true
date: 2022-10-8T9:56:58Z
tags: bible, bible—acts of the apostles
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td><a href="/ro/Bible/Acts_of_the_Apostles/10">Faptele Apostolilor - Capitol 10</a></td>
        <td><a href="/ro/Bible/Acts_of_the_Apostles/Index">Index</a></td>
        <td><a href="/ro/Bible/Acts_of_the_Apostles/12">Faptele Apostolilor - Capitol 12</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Apostolii și frații, care erau prin Iudeea, au auzit că și păgânii au primit cuvântul lui Dumnezeu. </p>
<p id="v2"><sup><small>2</small></sup>  Și când Petru s-a suit în Ierusalim, credincioșii tăiați împrejur se împotriveau, </p>
<p id="v3"><sup><small>3</small></sup>  Zicându-i: Ai intrat la oameni netăiați împrejur și ai mâncat cu ei. </p>
<p id="v4"><sup><small>4</small></sup>  Și începând, Petru le-a înfățișat pe rând, zicând: </p>
<p id="v5"><sup><small>5</small></sup>  Eu eram în cetatea Iope și mă rugam; și am văzut, în extaz, o vedenie: ceva coborându-se ca o față mare de pânză, legată în patru colțuri, lăsându-se în jos din cer, și a venit până la mine. </p>
<p id="v6"><sup><small>6</small></sup>  Privind spre aceasta, cu luare aminte, am văzut dobitoacele cele cu patru picioare ale pământului și fiarele și târâtoarele și păsările cerului. </p>
<p id="v7"><sup><small>7</small></sup>  Și am auzit un glas, care-mi zicea: Sculându-te, Petre, junghie și mănâncă. </p>
<p id="v8"><sup><small>8</small></sup>  Și am zis: Nicidecum, Doamne, căci nimic spurcat sau necurat n-a intrat vreodată în gura mea. </p>
<p id="v9"><sup><small>9</small></sup>  Și glasul mi-a grăit a doua oară din cer: Cele ce Dumnezeu a curățit, tu să nu le numești spurcate. </p>
<p id="v10"><sup><small>10</small></sup>  Și aceasta s-a făcut de trei ori și au fost luate iarăși toate în cer. </p>
<p id="v11"><sup><small>11</small></sup>  Și iată, îndată, trei bărbați, trimiși de la Cezareea către mine, s-au oprit la casa în care eram. </p>
<p id="v12"><sup><small>12</small></sup>  Iar Duhul mi-a zis să merg cu ei, de nimic îndoindu-mă. Și au mers cu mine și acești șase frați și am intrat în casa bărbatului; </p>
<p id="v13"><sup><small>13</small></sup>  Și el ne-a povestit cum a văzut îngerul stând în casa lui și zicând: Trimite la Iope și cheamă pe Simon, cel numit și Petru. </p>
<p id="v14"><sup><small>14</small></sup>  Care va grăi către tine cuvinte, prin care te vei mântui tu și toată casa ta. </p>
<p id="v15"><sup><small>15</small></sup>  Și când am început eu să vorbesc, Duhul Sfânt a căzut peste ei, ca și peste noi la început. </p>
<p id="v16"><sup><small>16</small></sup>  Și mi-am adus aminte de cuvântul Domnului, când zicea: Ioan a botezat cu apă; voi însă vă veți boteza cu Duh Sfânt. <sup id="cite1"><a href="#fn1">[1]</a></sup></p>
<p id="v17"><sup><small>17</small></sup>  Deci, dacă Dumnezeu a dat lor același dar ca și nouă, acelora care au crezut în Domnul Iisus Hristos, cine eram eu ca să-L pot opri pe Dumnezeu? </p>
<p id="v18"><sup><small>18</small></sup>  Auzind acestea, au tăcut și au slăvit pe Dumnezeu, zicând: Așadar și păgânilor le-a dat Dumnezeu pocăința spre viață; </p>
<p id="v19"><sup><small>19</small></sup>  Deci cei ce se risipiseră din cauza tulburării făcute pentru Ștefan, au trecut până în Fenicia și în Cipru, și în Antiohia, nimănui grăind cuvântul, decât numai iudeilor. </p>
<p id="v20"><sup><small>20</small></sup>  Și erau unii dintre ei, bărbați ciprieni și cireneni care, venind în Antiohia, vorbeau și către elini, binevestind pe Domnul Iisus. </p>
<p id="v21"><sup><small>21</small></sup>  Și mâna Domnului era cu ei și era mare numărul celor care au crezut și s-au întors la Domnul. </p>
<p id="v22"><sup><small>22</small></sup>  Și vorba despre ei a ajuns la urechile Bisericii din Ierusalim, și au trimis pe Barnaba până la Antiohia. </p>
<p id="v23"><sup><small>23</small></sup>  Acesta, sosind și văzând harul lui Dumnezeu, s-a bucurat și îndemna pe toți să rămână în Domnul, cu inimă statornică. <sup id="cite2"><a href="#fn2">[2]</a></sup></p>
<p id="v24"><sup><small>24</small></sup>  Căci era bărbat bun și plin de Duh Sfânt și de credință. Și s-a adăugat Domnului mulțime multă. </p>
<p id="v25"><sup><small>25</small></sup>  Și a plecat Barnaba la Tars, ca să caute pe Saul <sup id="cite3"><a href="#fn3">[3]</a></sup></p>
<p id="v26"><sup><small>26</small></sup>  Și aflându-l, l-a adus la Antiohia. Și au stat acolo un an întreg, adunându-se în biserică și învățând mult popor. Și în Antiohia, întâia oară, ucenicii s-au numit creștini. <sup id="cite4"><a href="#fn4">[4]</a></sup> <sup id="cite5"><a href="#fn5">[5]</a></sup></p>
<p id="v27"><sup><small>27</small></sup>  În acele zile s-au coborât, de la Ierusalim în Antiohia, prooroci. </p>
<p id="v28"><sup><small>28</small></sup>  Și sculându-se unul dintre ei, cu numele Agav, a arătat prin Duhul, că va fi în toată lumea foamete mare, care a și fost în zilele lui Claudiu. </p>
<p id="v29"><sup><small>29</small></sup>  Iar ucenicii au hotărât ca fiecare dintre ei, după putere, să trimită spre ajutorare fraților care locuiau în Iudeea; <sup id="cite6"><a href="#fn6">[6]</a></sup></p>
<p id="v30"><sup><small>30</small></sup>  Ceea ce au și făcut, trimițând preoților prin mâna lui Barnaba și a lui Saul. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/ro/Bible/Acts_of_the_Apostles/10">Faptele Apostolilor - Capitol 10</a></td>
        <td><a href="/ro/Bible/Acts_of_the_Apostles/Index">Index</a></td>
        <td><a href="/ro/Bible/Acts_of_the_Apostles/12">Faptele Apostolilor - Capitol 12</a></td>
      </tr>
    </tbody>
  </table>
</figure>
<h2>Referințe</h2>
<div>
<ol>
  <li id="fn1"><a href="#cite1">↑</a> 11:16 <i>Baptism with the spirit</i>: <a href="/ro/The_Urantia_Book/141#p6_5">CU 141:6.5</a>.  <i>Botezul duhului</i>: <a href="/ro/The_Urantia_Book/194#p2_10">CU 194:2.10</a>.  <i>Botezul lui Ioan semnul pocăinței</i>: <a href="/ro/The_Urantia_Book/137#p8_10">CU 137:8.10</a>. </li>
  <li id="fn2"><a href="#cite2">↑</a> 11:23 <i>Harul Domnului Isus Hristos</i>: <a href="/ro/The_Urantia_Book/121#p8_8">CU 121:8.8</a>. </li>
  <li id="fn3"><a href="#cite3">↑</a> 11:25-26 <i>Pavel în Antiohia</i>: <a href="/ro/The_Urantia_Book/134#p7_3">CU 134:7.3</a>. </li>
  <li id="fn4"><a href="#cite4">↑</a> 11:26 <i>Numiți mai întâi „creștini” în Antiohia</i>: <a href="/ro/The_Urantia_Book/121#p2_5">CU 121:2.5</a>. </li>
  <li id="fn5"><a href="#cite5">↑</a> 11:26b <i>Numiți mai întâi „creștini” la Antiohia</i>: <a href="/ro/The_Urantia_Book/194#p4_13">CU 194:4.13</a>. </li>
  <li id="fn6"><a href="#cite6">↑</a> 11:29-30 <i>Colecția Antiohia pentru Ierusalim</i>: <a href="/ro/The_Urantia_Book/194#p4_7">CU 194:4.7</a>. </li>
</ol>
</div>
