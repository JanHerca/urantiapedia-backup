<!--
title: Faptele Apostolilor - Capitol 23
description: 
published: true
date: 2022-10-8T9:56:58Z
tags: bible, bible—acts of the apostles
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td><a href="/ro/Bible/Acts_of_the_Apostles/22">Faptele Apostolilor - Capitol 22</a></td>
        <td><a href="/ro/Bible/Acts_of_the_Apostles/Index">Index</a></td>
        <td><a href="/ro/Bible/Acts_of_the_Apostles/24">Faptele Apostolilor - Capitol 24</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Și Pavel, fixând sinedriul cu privirea, a zis: Bărbați frați, eu cu bun cuget am viețuit înaintea lui Dumnezeu până în ziua aceasta. </p>
<p id="v2"><sup><small>2</small></sup>  Arhiereul Anania a poruncit celor ce ședeau lângă el să-l bată peste gură. </p>
<p id="v3"><sup><small>3</small></sup>  Atunci Pavel a zis către el: Te va bate Dumnezeu, perete văruit! Și tu șezi să mă judeci pe mine după Lege, și, călcând Legea, poruncești să mă bată? </p>
<p id="v4"><sup><small>4</small></sup>  Iar cei ce stăteau lângă el au zis: Pe arhiereul lui Dumnezeu îl faci tu de ocară? </p>
<p id="v5"><sup><small>5</small></sup>  Iar Pavel a zis: Fraților, nu știam că este arhiereu; căci este scris: "Pe mai-marele poporului tău să nu-l vorbești de rău". </p>
<p id="v6"><sup><small>6</small></sup>  Dar Pavel, știind că o parte erau saduchei și cealaltă farisei, a strigat în sinedriu: Bărbați frați! Eu sunt fariseu, fiu de farisei. Pentru nădejdea și învierea morților sunt eu judecat! </p>
<p id="v7"><sup><small>7</small></sup>  Și grăind el aceasta, între farisei și saduchei s-a iscat neînțelegere și mulțimea s-a dezbinat; </p>
<p id="v8"><sup><small>8</small></sup>  Căci saducheii zic că nu este înviere, nici înger, nici duh, iar fariseii mărturisesc și una și alta. </p>
<p id="v9"><sup><small>9</small></sup>  Și s-a făcut mare strigare, și, ridicându-se unii cărturari din partea fariseilor, se certau zicând: Nici un rău nu găsim în acest om; iar dacă i-a vorbit lui un duh sau înger, să nu ne împotrivim lui Dumnezeu. </p>
<p id="v10"><sup><small>10</small></sup>  Deci făcându-se mare neînțelegere și temându-se comandantul ca Pavel să nu fie sfâșiat de ei, a poruncit ostașilor să se coboare și să-l smulgă din mijlocul lor și să-l ducă în fortăreață. </p>
<p id="v11"><sup><small>11</small></sup>  Iar în noaptea următoare, arătându-i-Se, Domnul i-a zis: Îndrăznește, Pavele! Căci precum ai mărturisit cele despre Mine la Ierusalim, așa trebuie să mărturisești și la Roma. <sup id="cite1"><a href="#fn1">[1]</a></sup></p>
<p id="v12"><sup><small>12</small></sup>  Iar când s-a făcut ziuă, iudeii, făcând sfat împotrivă-i, s-au legat cu blestem zicând că nu vor mânca, nici nu vor bea până ce nu vor ucide pe Pavel. </p>
<p id="v13"><sup><small>13</small></sup>  Și cei ce făcuseră între ei acest jurământ erau mai mulți de patruzeci, </p>
<p id="v14"><sup><small>14</small></sup>  Care, ducându-se la arhierei și la bătrâni, au zis: Ne-am legat pe noi înșine cu blestem să nu gustăm nimic până ce nu vom ucide pe Pavel. </p>
<p id="v15"><sup><small>15</small></sup>  Acum deci voi, împreună cu sinedriul, faceți cunoscut comandantului să-l coboare mâine la voi, ca având să cerceteze mai cu de-amănuntul cele despre el; iar noi, înainte de a se apropia el, suntem gata să-l ucidem. </p>
<p id="v16"><sup><small>16</small></sup>  Dar fiul surorii lui Pavel, auzind despre această uneltire, ducându-se și intrând în fortăreață, i-a vestit lui Pavel. </p>
<p id="v17"><sup><small>17</small></sup>  Și chemând Pavel pe unul din sutași, i-a zis: Du pe tânărul acesta la comandant, căci are să-i vestească ceva. </p>
<p id="v18"><sup><small>18</small></sup>  Iar el, luându-l, l-a dus la comandant și a zis: Pavel cel legat, chemându-mă, m-a rugat să aduc pe acest tânăr la tine, având să-ți spună ceva. </p>
<p id="v19"><sup><small>19</small></sup>  Comandantul, luându-l de mână, s-a retras cu el la o parte și îl întreba: Ce ai să-mi vestești? </p>
<p id="v20"><sup><small>20</small></sup>  Iar el a zis că iudeii s-au înțeles să te roage, ca mâine să-l cobori pe Pavel la sinedriu, ca având să cerceteze mai cu de-amănuntul despre el; </p>
<p id="v21"><sup><small>21</small></sup>  Dar tu să nu te încrezi în ei, căci dintre ei îl pândesc mai mulți de patruzeci de bărbați, care s-au legat cu blestem să nu mănânce, nici să bea până ce nu-l vor ucide; și acum ei sunt gata, așteptând aprobarea ta. </p>
<p id="v22"><sup><small>22</small></sup>  Deci comandantul a dat drumul tânărului, poruncindu-i: Nimănui să nu spui că mi-ai făcut cunoscut acestea. </p>
<p id="v23"><sup><small>23</small></sup>  Și chemând la sine pe doi dintre sutași, le-a zis: Pregătiți de la ceasul al treilea din noapte două sute de ostași, șaptezeci de călăreți și două sute de sulițași, ca să meargă până la Cezareea. </p>
<p id="v24"><sup><small>24</small></sup>  Și să fie animale (de călărie), ca punând pe Pavel să-l ducă teafăr la Felix procuratorul. </p>
<p id="v25"><sup><small>25</small></sup>  Scriind o scrisoare, având acest cuprins: </p>
<p id="v26"><sup><small>26</small></sup>  Claudius Lysias, prea puternicului procurator, Felix, salutare! </p>
<p id="v27"><sup><small>27</small></sup>  Pe acest bărbat, prins de iudei și având să fie ucis de ei, mergând eu cu oaste l-am scos, aflând că este (cetățean) roman. </p>
<p id="v28"><sup><small>28</small></sup>  Și vrând să știu pricina pentru care îl pârau, l-am coborât la sinedriul lor. </p>
<p id="v29"><sup><small>29</small></sup>  Și am aflat că este pârât pentru întrebări din legea lor, dar fără să aibă vreo vină vrednică de moarte sau de lanțuri. </p>
<p id="v30"><sup><small>30</small></sup>  Și vestindu-mi-se că va să fie o cursă împotriva acestui bărbat din partea iudeilor, îndată l-am trimis la tine, poruncind și pârâșilor să spună înaintea ta cele ce au asupra lui. Fii sănătos! </p>
<p id="v31"><sup><small>31</small></sup>  Deci ostașii, luând pe Pavel, precum li se poruncise, l-au adus noaptea la Antipatrida. <sup id="cite2"><a href="#fn2">[2]</a></sup></p>
<p id="v32"><sup><small>32</small></sup>  Iar a doua zi, lăsând pe călăreți să meargă cu el, s-au întors la fortăreață. </p>
<p id="v33"><sup><small>33</small></sup>  Și ei, intrând în Cezareea și dând procuratorului scrisoarea, i-au înfățișat și pe Pavel. </p>
<p id="v34"><sup><small>34</small></sup>  Și citind procuratorul și întrebând din ce provincie este el și aflând că este din Cilicia, </p>
<p id="v35"><sup><small>35</small></sup>  A zis: Te voi asculta când vor veni și pârâșii tăi. Și a poruncit să fie păzit în pretoriul lui Irod. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/ro/Bible/Acts_of_the_Apostles/22">Faptele Apostolilor - Capitol 22</a></td>
        <td><a href="/ro/Bible/Acts_of_the_Apostles/Index">Index</a></td>
        <td><a href="/ro/Bible/Acts_of_the_Apostles/24">Faptele Apostolilor - Capitol 24</a></td>
      </tr>
    </tbody>
  </table>
</figure>
<h2>Referințe</h2>
<div>
<ol>
  <li id="fn1"><a href="#cite1">↑</a> 23:11 <i>Fii de voie bună</i>: <a href="/ro/The_Urantia_Book/100#p7_9">CU 100:7.9</a>. </li>
  <li id="fn2"><a href="#cite2">↑</a> 23:31-24:27 <i>închisoarea lui Paul</i>: <a href="/ro/The_Urantia_Book/130#p2_5">CU 130:2.5</a>. </li>
</ol>
</div>
