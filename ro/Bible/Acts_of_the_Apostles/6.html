<!--
title: Faptele Apostolilor - Capitol 6
description: 
published: true
date: 2022-10-8T9:56:58Z
tags: bible, bible—acts of the apostles
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td><a href="/ro/Bible/Acts_of_the_Apostles/5">Faptele Apostolilor - Capitol 5</a></td>
        <td><a href="/ro/Bible/Acts_of_the_Apostles/Index">Index</a></td>
        <td><a href="/ro/Bible/Acts_of_the_Apostles/7">Faptele Apostolilor - Capitol 7</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  În zilele acelea, înmulțindu-se ucenicii, eleniștii (iudei) murmurau împotriva evreilor, pentru că văduvele lor erau trecute cu vederea la slujirea cea de fiecare zi. </p>
<p id="v2"><sup><small>2</small></sup>  Și chemând cei doisprezece mulțimea ucenicilor, au zis: Nu este drept ca noi, lăsând de-o parte cuvântul lui Dumnezeu, să slujim la mese. </p>
<p id="v3"><sup><small>3</small></sup>  Drept aceea, fraților, căutați șapte bărbați dintre voi, cu nume bun, plini de Duh Sfânt și de înțelepciune, pe care noi să-i rânduim la această slujbă. </p>
<p id="v4"><sup><small>4</small></sup>  Iar noi vom stărui în rugăciune și în slujirea cuvântului. </p>
<p id="v5"><sup><small>5</small></sup>  Și a plăcut cuvântul înaintea întregii mulțimi, și au ales pe Ștefan, bărbat plin de credință și de Duh Sfânt, și pe Filip, și pe Prohor, și pe Nicanor, și pe Timon, și pe Parmena, și pe Nicolae, prozelit din Antiohia, </p>
<p id="v6"><sup><small>6</small></sup>  Pe care i-au pus înaintea apostolilor, și ei, rugându-se și-au pus mâinile peste ei. </p>
<p id="v7"><sup><small>7</small></sup>  Și cuvântul lui Dumnezeu creștea, și se înmulțea foarte numărul ucenicilor în Ierusalim, încă și mulțime de preoți se supuneau credinței. </p>
<p id="v8"><sup><small>8</small></sup>  Iar Ștefan, plin de har și de putere, făcea minuni și semne mari în popor. <sup id="cite1"><a href="#fn1">[1]</a></sup></p>
<p id="v9"><sup><small>9</small></sup>  Și s-au ridicat unii din sinagoga ce se zicea a libertinilor și a cirenenilor și a alexandrinilor și a celor din Cilicia și din Asia, sfădindu-se cu Ștefan. </p>
<p id="v10"><sup><small>10</small></sup>  Și nu puteau să stea împotriva înțelepciunii și a Duhului cu care el vorbea. </p>
<p id="v11"><sup><small>11</small></sup>  Atunci au pus pe niște bărbați să zică: L-am auzit spunând cuvinte de hulă împotriva lui Moise și a lui Dumnezeu. </p>
<p id="v12"><sup><small>12</small></sup>  Și au întărâtat poporul și pe bătrâni și pe cărturari și, năvălind asupră-i, l-au răpit și l-au dus în sinedriu. </p>
<p id="v13"><sup><small>13</small></sup>  Și au pus martori mincinoși, care ziceau: Acest om nu încetează a vorbi cuvinte de hulă împotriva acestui loc sfânt și a Legii. </p>
<p id="v14"><sup><small>14</small></sup>  Că l-au auzit zicând că Acest Iisus Nazarineanul va strica locul acesta și va schimba datinile pe care ni le-a lăsat nouă Moise. </p>
<p id="v15"><sup><small>15</small></sup>  Și ațintindu-și ochii asupra lui, toți cei ce ședeau în sinedriu au văzut fața lui ca o față de înger. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/ro/Bible/Acts_of_the_Apostles/5">Faptele Apostolilor - Capitol 5</a></td>
        <td><a href="/ro/Bible/Acts_of_the_Apostles/Index">Index</a></td>
        <td><a href="/ro/Bible/Acts_of_the_Apostles/7">Faptele Apostolilor - Capitol 7</a></td>
      </tr>
    </tbody>
  </table>
</figure>
<h2>Referințe</h2>
<div>
<ol>
  <li id="fn1"><a href="#cite1">↑</a> 6:8-7:60 <i>Lapidarea lui Stefan</i>: <a href="/ro/The_Urantia_Book/128#p3_6">CU 128:3.6</a>.  <i>lapidarea lui Stefan</i>: <a href="/ro/The_Urantia_Book/132#p0_5">CU 132:0.5</a>. </li>
</ol>
</div>
