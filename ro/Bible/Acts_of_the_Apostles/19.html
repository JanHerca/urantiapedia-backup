<!--
title: Faptele Apostolilor - Capitol 19
description: 
published: true
date: 2022-10-8T9:56:58Z
tags: bible, bible—acts of the apostles
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td><a href="/ro/Bible/Acts_of_the_Apostles/18">Faptele Apostolilor - Capitol 18</a></td>
        <td><a href="/ro/Bible/Acts_of_the_Apostles/Index">Index</a></td>
        <td><a href="/ro/Bible/Acts_of_the_Apostles/20">Faptele Apostolilor - Capitol 20</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Și pe când Apollo era în Corint, Pavel, după ce a străbătut părțile de sus, a venit în Efes. Și găsind câțiva ucenici, <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  A zis către ei: Primit-ați voi Duhul Sfânt când ați crezut? Iar ei au zis către el: Dar nici n-am auzit dacă este Duh Sfânt. </p>
<p id="v3"><sup><small>3</small></sup>  Și el a zis: Deci în ce v-ați botezat? Ei au zis: În botezul lui Ioan. </p>
<p id="v4"><sup><small>4</small></sup>  Iar Pavel a zis: Ioan a botezat cu botezul pocăinței, spunând poporului să creadă în Cel ce avea să vină după el, adică în Iisus Hristos. </p>
<p id="v5"><sup><small>5</small></sup>  Și auzind ei, s-au botezat în numele Domnului Iisus. </p>
<p id="v6"><sup><small>6</small></sup>  Și punându-și Pavel mâinile peste ei, Duhul Sfânt a venit asupra lor și vorbeau în limbi și prooroceau. </p>
<p id="v7"><sup><small>7</small></sup>  Și erau toți ca la doisprezece bărbați. </p>
<p id="v8"><sup><small>8</small></sup>  Și el, intrând în sinagogă, a vorbit cu îndrăzneală timp de trei luni, vorbind cu ei și căutând să-i încredințeze de împărăția lui Dumnezeu. </p>
<p id="v9"><sup><small>9</small></sup>  Dar fiindcă unii erau învârtoșați și nu credeau, bârfind calea Domnului înaintea mulțimii, Pavel, plecând de la ei, a osebit pe ucenici, învățând în fiecare zi în școala unuia Tiranus. </p>
<p id="v10"><sup><small>10</small></sup>  Și acesta a ținut vreme de doi ani, încât toți, cei ce locuiau în Asia, și iudei și elini, au auzit cuvântul Domnului. </p>
<p id="v11"><sup><small>11</small></sup>  Și Dumnezeu făcea, prin mâinile lui Pavel, minuni nemaiîntâlnite. </p>
<p id="v12"><sup><small>12</small></sup>  Încât și peste cei ce erau bolnavi se puneau ștergare sau șorțuri purtate de Pavel, și bolile se depărtau de ei, iar duhurile cele rele ieșeau din ei. </p>
<p id="v13"><sup><small>13</small></sup>  Și au încercat unii dintre iudeii care cutreierau lumea, scoțând demoni, să cheme peste cei ce aveau duhuri rele, numele Domnului Iisus, zicând: Vă jur pe Iisus, pe Care-l propovăduiește Pavel! </p>
<p id="v14"><sup><small>14</small></sup>  Iar cei care făceau aceasta erau cei șapte fii ai unuia Scheva, arhiereu iudeu. </p>
<p id="v15"><sup><small>15</small></sup>  Și răspunzând, duhul cel rău le-a zis: Pe Iisus Îl cunosc și îl știu și pe Pavel, dar voi cine sunteți? </p>
<p id="v16"><sup><small>16</small></sup>  Și sărind asupra lor omul în care era duhul cel rău și biruindu-i, s-a întărâtat asupra lor, încât ei au fugit goi și răniți din casa aceea. </p>
<p id="v17"><sup><small>17</small></sup>  Și acest lucru s-a făcut cunoscut tuturor iudeilor și elinilor care locuiau în Efes, și frică a căzut peste toți aceștia și se slăvea numele Domnului Iisus. </p>
<p id="v18"><sup><small>18</small></sup>  Și mulți dintre cei ce crezuseră veneau ca să se mărturisească și să spună faptele lor. <sup id="cite2"><a href="#fn2">[2]</a></sup></p>
<p id="v19"><sup><small>19</small></sup>  Iar mulți dintre cei ce făcuseră vrăjitorie, aducând cărțile, le ardeau în fața tuturor. Și au socotit prețul lor și au găsit cincizeci de mii de arginți. </p>
<p id="v20"><sup><small>20</small></sup>  Astfel creștea cu putere cuvântul Domnului și se întărea. <sup id="cite3"><a href="#fn3">[3]</a></sup></p>
<p id="v21"><sup><small>21</small></sup>  Și după ce s-au săvârșit acestea, Pavel și-a pus în gând să treacă prin Macedonia și prin Ahaia și să se ducă la Ierusalim, zicând că: După ce voi fi acolo, trebuie să văd și Roma. </p>
<p id="v22"><sup><small>22</small></sup>  Și trimițând în Macedonia pe doi dintre cei care îl slujeau, pe Timotei și pe Erast, el a rămas o vreme în Asia. </p>
<p id="v23"><sup><small>23</small></sup>  Și în vremea aceea s-a făcut mare tulburare pentru calea Domnului. </p>
<p id="v24"><sup><small>24</small></sup>  Căci un argintar, cu numele Dimitrie, care făcea temple de argint Artemisei și da meșterilor săi foarte mare câștig, </p>
<p id="v25"><sup><small>25</small></sup>  I-a adunat pe aceștia și pe cei care lucrau unele ca acestea, și le-a zis: Bărbaților, știți că din această îndeletnicire este câștigul vostru. </p>
<p id="v26"><sup><small>26</small></sup>  Și voi vedeți și auziți că nu numai în Efes, ci aproape în toată Asia, Pavel acesta, convingând, a întors multă mulțime, zicând că nu sunt dumnezei cei făcuți de mâini. </p>
<p id="v27"><sup><small>27</small></sup>  Din aceasta nu numai că meseria noastră e în primejdie să ajungă fără trecere, dar și templul marii zeițe Artemisa e în primejdie să nu mai aibă nici un preț, iar cu vremea, mărirea ei - căreia i se închină toată Asia și toată lumea - să fie doborâtă. </p>
<p id="v28"><sup><small>28</small></sup>  Și auzind ei și umplându-se de mânie, strigau zicând: Mare este Artemisa efesenilor! </p>
<p id="v29"><sup><small>29</small></sup>  Și s-a umplut toată cetatea de tulburare și au pornit într-un cuget la teatru, răpind împreună pe macedonenii Gaius și Aristarh, însoțitorii lui Pavel. <sup id="cite4"><a href="#fn4">[4]</a></sup></p>
<p id="v30"><sup><small>30</small></sup>  Iar Pavel, voind să intre în mijlocul poporului, ucenicii nu l-au lăsat. </p>
<p id="v31"><sup><small>31</small></sup>  Încă și unii dintre dregătorii Asiei, care îi erau prieteni, trimițând la el, îl rugau să nu se ducă la teatru. </p>
<p id="v32"><sup><small>32</small></sup>  Deci unii strigau una, alții strigau alta, căci adunarea era învălmășită, iar cei mai mulți nu știau pentru ce s-au adunat acolo. </p>
<p id="v33"><sup><small>33</small></sup>  Iar unii din mulțime l-au smuls pe Alexandru, pe care l-au împins înainte iudeii. Iar el, făcând semn cu mâna, voia să se apere înaintea poporului. </p>
<p id="v34"><sup><small>34</small></sup>  Și cunoscând ei că este iudeu, toți într-un glas au strigat aproape două ceasuri: Mare este Artemisa efesenilor! </p>
<p id="v35"><sup><small>35</small></sup>  Iar secretarul, potolind mulțimea, a zis: Bărbați efeseni, cine este, între oameni, care să nu știe că cetatea efesenilor este păzitoarea templului Artemisei celei mari și a statuii ei, căzută din cer? </p>
<p id="v36"><sup><small>36</small></sup>  Deci, acestea fiind mai presus de orice îndoială, trebuie să vă liniștiți și să nu faceți nimic cu ușurință. </p>
<p id="v37"><sup><small>37</small></sup>  Căci ați adus pe bărbații aceștia, care nu sunt nici furi de cele sfinte, nici nu hulesc pe zeița voastră. </p>
<p id="v38"><sup><small>38</small></sup>  Deci dacă Dimitrie și meșterii cei împreună cu el au vreo plângere împotriva cuiva, au judecători și proconsuli care să judece, și să se cheme în judecată unii pe alții. </p>
<p id="v39"><sup><small>39</small></sup>  Iar dacă urmăriți altceva, se va hotărî în adunarea cea legiuită, </p>
<p id="v40"><sup><small>40</small></sup>  Căci noi suntem în primejdie să fim învinuiți de răscoală pentru ziua de azi, fiindcă nu avem nici o pricină pentru care am putea da seama de tulburarea aceasta. </p>
<p id="v41"><sup><small>41</small></sup>  Zicând acestea, a slobozit adunarea. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/ro/Bible/Acts_of_the_Apostles/18">Faptele Apostolilor - Capitol 18</a></td>
        <td><a href="/ro/Bible/Acts_of_the_Apostles/Index">Index</a></td>
        <td><a href="/ro/Bible/Acts_of_the_Apostles/20">Faptele Apostolilor - Capitol 20</a></td>
      </tr>
    </tbody>
  </table>
</figure>
<h2>Referințe</h2>
<div>
<ol>
  <li id="fn1"><a href="#cite1">↑</a> 19:1-10 <i>Creștinismul a început la Efes</i>: <a href="/ro/The_Urantia_Book/133#p6_3">CU 133:6.3</a>. </li>
  <li id="fn2"><a href="#cite2">↑</a> 19:18 <i>Dacă mărturisesc păcatele, sunt iertate</i>: <a href="/ro/The_Urantia_Book/156#p2_7">CU 156:2.7</a>. </li>
  <li id="fn3"><a href="#cite3">↑</a> 19:20 <i>Kyrios</i>: <a href="/ro/The_Urantia_Book/96#p1_9">CU 96:1.9</a>. </li>
  <li id="fn4"><a href="#cite4">↑</a> 19:29 <i>Gaius</i>: <a href="/ro/The_Urantia_Book/133#p3_11">CU 133:3.11</a>. </li>
</ol>
</div>
