<!--
title: Faptele Apostolilor - Capitol 16
description: 
published: true
date: 2023-11-8T21:58:28Z
tags: bible, bible—acts of the apostles
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/ro/Bible/Acts_of_the_Apostles/15">
          <span class="mdi mdi-arrow-left-drop-circle"></span><span class="pl-2">Faptele Apostolilor - Capitol 15</span>
        </a>
        </td>
        <td>
        <a href="/ro/Bible/Acts_of_the_Apostles/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/Acts_of_the_Apostles/17">
          <span class="pr-2">Faptele Apostolilor - Capitol 17</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Și a sosit la Derbe și la Listra. Și iată era acolo un ucenic cu numele Timotei, fiul unei femei iudee credincioase, și al unui tată elin, </p>
<p id="v2"><sup><small>2</small></sup>  Care avea bune mărturii de la frații din Listra și din Iconiu. </p>
<p id="v3"><sup><small>3</small></sup>  Pavel a voit ca acesta să vină împreună cu el și, luându-l, l-a tăiat împrejur, din pricina iudeilor care erau în acele locuri; căci toți știau că tatăl lui era elin. </p>
<p id="v4"><sup><small>4</small></sup>  Și când treceau prin cetăți, învățau să păzească învățăturile rânduite de apostolii și de preoții din Ierusalim. </p>
<p id="v5"><sup><small>5</small></sup>  Deci Bisericile se întăreau în credință și sporeau cu numărul în fiecare zi. </p>
<p id="v6"><sup><small>6</small></sup>  Și ei au străbătut Frigia și ținutul Galatiei, opriți fiind de Duhul Sfânt ca să propovăduiască cuvântul în Asia. </p>
<p id="v7"><sup><small>7</small></sup>  Venind la hotarele Misiei, încercau să meargă în Bitinia, dar Duhul lui Iisus nu i-a lăsat. </p>
<p id="v8"><sup><small>8</small></sup>  Și trecând dincolo de Misia, au coborât la Troa. </p>
<p id="v9"><sup><small>9</small></sup>  Și noaptea i s-a arătat lui Pavel o vedenie: Un bărbat macedonean sta rugându-l și zicând: Treci în Macedonia și ne ajută. </p>
<p id="v10"><sup><small>10</small></sup>  Când a văzut el această vedenie, am căutat să plecăm îndată în Macedonia, înțelegând că Dumnezeu ne cheamă să le vestim Evanghelia. </p>
<p id="v11"><sup><small>11</small></sup>  Pornind cu corabia de la Troa, am mers drept la Samotracia, iar a doua zi la Neapoli, </p>
<p id="v12"><sup><small>12</small></sup>  Și de acolo la Filipi, care este cea dintâi cetate a acestei părți a Macedoniei și colonie romană. Iar în această cetate am rămas câteva zile. </p>
<p id="v13"><sup><small>13</small></sup>  Și în ziua sâmbetei am ieșit în afara porții, lângă râu, unde credeam că este loc de rugăciune și, șezând, vorbeam femeilor care se adunaseră. </p>
<p id="v14"><sup><small>14</small></sup>  Și o femeie, cu numele Lidia, vânzătoare de porfiră, din cetatea Tiatirelor, temătoare de Dumnezeu, asculta. Acesteia Dumnezeu i-a deschis inima ca să ia aminte la cele grăite de Pavel. </p>
<p id="v15"><sup><small>15</small></sup>  Iar după ce s-a botezat și ea și casa ei, ne-a rugat, zicând: De m-ați socotit că sunt credincioasă Domnului, intrând în casa mea, rămâneți. Și ne-a făcut să rămânem. </p>
<p id="v16"><sup><small>16</small></sup>  Dar odată, pe când ne duceam la rugăciune, ne-a întâmpinat o slujnică, care avea duh pitonicesc și care aducea mult câștig stăpânilor ei, ghicind. </p>
<p id="v17"><sup><small>17</small></sup>  Aceasta, ținându-se după Pavel și după noi, striga, zicând: Acești oameni sunt robi ai Dumnezeului celui Preaînalt, care vă vestesc vouă calea mântuirii. <sup id="cite1"><a href="#fn1">[1]</a></sup></p>
<p id="v18"><sup><small>18</small></sup>  Și aceasta o făcea timp de multe zile. Iar Pavel mâniindu-se și întorcându-se, a zis duhului: În numele lui Iisus Hristos îți poruncesc să ieși din ea. Și în acel ceas a ieșit. </p>
<p id="v19"><sup><small>19</small></sup>  Și stăpânii ei, văzând că s-a dus nădejdea câștigului lor, au pus mâna pe Pavel și pe Sila și i-au în piață înaintea dregătorilor. </p>
<p id="v20"><sup><small>20</small></sup>  Și ducându-i la judecători, au zis: Acești oameni, care sunt iudei, tulbură cetatea noastră. </p>
<p id="v21"><sup><small>21</small></sup>  Și vestesc obiceiuri care nouă nu ne este îngăduit să le primim, nici să le facem, fiindcă suntem romani. </p>
<p id="v22"><sup><small>22</small></sup>  Și s-a sculat și mulțimea împotriva lor. Și judecătorii, rupându-le hainele, au poruncit să-i bată cu vergi. </p>
<p id="v23"><sup><small>23</small></sup>  Și, după ce le-au dat multe lovituri, i-au aruncat în temniță, poruncind temnicerului să-i păzească cu grijă. </p>
<p id="v24"><sup><small>24</small></sup>  Acesta, primind o asemenea poruncă, i-a băgat în fundul temniței și le-a strâns picioarele în butuci; </p>
<p id="v25"><sup><small>25</small></sup>  Iar la miezul nopții, Pavel și Sila, rugându-se, lăudau pe Dumnezeu în cântări, iar cei ce erau în temniță îi ascultau. </p>
<p id="v26"><sup><small>26</small></sup>  Și deodată s-a făcut cutremur mare, încât s-au zguduit temeliile temniței și îndată s-au deschis toate ușile și legăturile tuturor s-au dezlegat. </p>
<p id="v27"><sup><small>27</small></sup>  Și deșteptându-se temnicerul și văzând deschise ușile temniței, scoțând sabia, voia să se omoare, socotind că cei închiși au fugit. </p>
<p id="v28"><sup><small>28</small></sup>  Iar Pavel a strigat cu glas mare, zicând: Să nu-ți faci nici un rău, că toți suntem aici. </p>
<p id="v29"><sup><small>29</small></sup>  Iar el, cerând lumină, s-a repezit înăuntru și, tremurând de spaimă, a căzut înaintea lui Pavel și a lui Sila; </p>
<p id="v30"><sup><small>30</small></sup>  Și scoțându-i afară (după ce pe ceilalți i-a zăvorât la loc), le-a zis: Domnilor, ce trebuie să fac ca să mă mântuiesc? <sup id="cite2"><a href="#fn2">[2]</a></sup></p>
<p id="v31"><sup><small>31</small></sup>  Iar ei au zis: Crede în Domnul Iisus și te vei mântui tu și casa ta. <sup id="cite3"><a href="#fn3">[3]</a></sup></p>
<p id="v32"><sup><small>32</small></sup>  Și i-au grăit lui cuvântul lui Dumnezeu și tuturor celor din casa lui. </p>
<p id="v33"><sup><small>33</small></sup>  Și el, luându-i la sine, în acel ceas al nopții, a spălat rănile lor și s-a botezat el și toți ai lui îndată. </p>
<p id="v34"><sup><small>34</small></sup>  Și ducându-i în casă, a pus masa și s-a veselit cu toată casa, crezând în Dumnezeu. </p>
<p id="v35"><sup><small>35</small></sup>  Și făcându-se ziuă, judecătorii au trimis pe purtătorii de vergi, zicând: Dă drumul oamenilor acelora. </p>
<p id="v36"><sup><small>36</small></sup>  Iar temnicerul a spus cuvintele acestea către Pavel: Că au trimis judecătorii să fiți lăsați liberi. Acum deci ieșiți și mergeți în pace. </p>
<p id="v37"><sup><small>37</small></sup>  Dar Pavel a zis către ei: După ce, fără judecată, ne-au bătut în fața lumii, pe noi care suntem cetățeni romani și ne-au băgat în temniță, acum ne scot afară pe ascuns? Nu așa! Ci să vină ei înșiși să ne scoată afară. <sup id="cite4"><a href="#fn4">[4]</a></sup></p>
<p id="v38"><sup><small>38</small></sup>  Și purtătorii de vergi au spus judecătorilor aceste cuvinte. Și auzind că sunt cetățeni romani, judecătorii s-au temut. </p>
<p id="v39"><sup><small>39</small></sup>  Și venind, se rugau de ei și, scoțându-i afară, îi rugau să plece din cetate. </p>
<p id="v40"><sup><small>40</small></sup>  Iar ei, ieșind din închisoare, s-au dus în casa Lidiei; și văzând pe frați, i-au mângâiat și au plecat. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/ro/Bible/Acts_of_the_Apostles/15">
          <span class="mdi mdi-arrow-left-drop-circle"></span><span class="pl-2">Faptele Apostolilor - Capitol 15</span>
        </a>
        </td>
        <td>
        <a href="/ro/Bible/Acts_of_the_Apostles/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/Acts_of_the_Apostles/17">
          <span class="pr-2">Faptele Apostolilor - Capitol 17</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Referințe</h2>
<div>
<ol>
  <li id="fn1"><a href="#cite1">↑</a> 16:17 <i>Cel mai înalt</i>: <a href="/ro/The_Urantia_Book/93#p3_2">CU 93:3.2</a>.  <i>Cele mai mari</i>: <a href="/ro/The_Urantia_Book/43#p3_1">CU 43:3.1</a>.  <i>Evanghelia Mântuirii lui Dumnezeu</i>: <a href="/ro/The_Urantia_Book/190#p5_4">CU 190:5.4</a>.  <i>Dumnezeu Preaînalt</i>: <a href="/ro/The_Urantia_Book/93#p2_3">CU 93:2.3</a>.  <i>Evanghelia Mântuirii</i>: <a href="/ro/The_Urantia_Book/190#p4_1">CU 190:4.1</a>. </li>
  <li id="fn2"><a href="#cite2">↑</a> 16:30-31,33 <i>Admiterea prin credință</i>: <a href="/ro/The_Urantia_Book/170#p5_13">CU 170:5.13</a>. </li>
  <li id="fn3"><a href="#cite3">↑</a> 16:31 <i>Cooperare și consimțământ</i>: <a href="/ro/The_Urantia_Book/110#p2_2">CU 110:2.2</a>. </li>
  <li id="fn4"><a href="#cite4">↑</a> 16:37-39 <i>Pavel era cetățean roman</i>: <a href="/ro/The_Urantia_Book/121#p1_2">CU 121:1.2</a>. </li>
</ol>
</div>
