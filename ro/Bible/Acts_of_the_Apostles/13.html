<!--
title: Faptele Apostolilor - Capitol 13
description: 
published: true
date: 2022-8-28T15:50:57Z
tags: 
editor: ckeditor
dateCreated: 2022-8-28T15:50:57Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/ro/Bible/Acts_of_the_Apostles/12">Faptele Apostolilor - Capitol 12</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/ro/Bible/Acts_of_the_Apostles/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/ro/Bible/Acts_of_the_Apostles/14">Faptele Apostolilor - Capitol 14</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Și erau în Biserica din Antiohia prooroci și învățători: Barnaba și Simeon, ce se numea Niger, Luciu Cirineul, Manain, cel ce fusese crescut împreună cu Irod tetrarhul, și Saul. </p>
<p id="v2"><sup><small>2</small></sup>  Și pe când slujeau Domnului și posteau, Duhul Sfânt a zis: Osebiți-mi pe Barnaba și pe Saul, pentru lucrul la care i-am chemat. </p>
<p id="v3"><sup><small>3</small></sup>  Atunci, postind și rugându-se, și-au pus mâinile peste ei și i-au lăsat să plece. </p>
<p id="v4"><sup><small>4</small></sup>  Deci, ei, mânați de Duhul Sfânt, au coborât la Seleucia și de acolo au plecat cu corabia la Cipru. </p>
<p id="v5"><sup><small>5</small></sup>  Și ajungând în Salamina, au vestit cuvântul lui Dumnezeu în sinagogile iudeilor. Și aveau și pe Ioan slujitor. </p>
<p id="v6"><sup><small>6</small></sup>  Și străbătând toată insula până la Pafos, au găsit pe un oarecare bărbat iudeu, vrăjitor, prooroc mincinos, al cărui nume era Bariisus, </p>
<p id="v7"><sup><small>7</small></sup>  Care era în preajma proconsulului Sergius Paulus, bărbat înțelept. Acesta chemând la sine pe Barnaba și pe Saul, dorea să audă cuvântul lui Dumnezeu, </p>
<p id="v8"><sup><small>8</small></sup>  Dar le stătea împotrivă Elimas vrăjitorul - căci așa se tâlcuiește numele lui - căutând să întoarcă pe proconsul de la credință. </p>
<p id="v9"><sup><small>9</small></sup>  Iar Saul - care se numește și Pavel - plin fiind de Duh Sfânt, a privit țintă la el, </p>
<p id="v10"><sup><small>10</small></sup>  Și a zis: O, tu cel plin de toată viclenia și de toată înșelăciunea, fiule al diavolului, vrăjmașule a toată dreptatea, nu vei înceta de a strâmba căile Domnului cele drepte? </p>
<p id="v11"><sup><small>11</small></sup>  Și acum, iată mâna Domnului este asupra ta și vei fi orb, nevăzând soarele până la o vreme. Și îndată a căzut peste el pâclă și întuneric și, dibuind împrejur, căuta cine să-l ducă de mână. </p>
<p id="v12"><sup><small>12</small></sup>  Atunci proconsulul, văzând ce s-a făcut, a crezut, mirându-se foarte de învățătura Domnului. </p>
<p id="v13"><sup><small>13</small></sup>  Și plecând cu corabia de la Pafos, Pavel și cei împreună cu el au venit la Perga Pamfiliei. Iar Ioan, despărțindu-se de ei, s-a întors la Ierusalim. </p>
<p id="v14"><sup><small>14</small></sup>  Iar ei, trecând de la Perga, au ajuns la Antiohia Pisidiei și, intrând în sinagogă, într-o zi de sâmbătă, au șezut. </p>
<p id="v15"><sup><small>15</small></sup>  Și după citirea Legii și a Proorocilor, mai-marii sinagogii au trimis la ei, zicându-le: Bărbați frați, dacă aveți vreun cuvânt de mângâiere către popor, vorbiți. </p>
<p id="v16"><sup><small>16</small></sup>  Și, ridicându-se Pavel și făcându-le semn cu mâna, a zis: Bărbați israeliți și cei temători de Dumnezeu, ascultați: </p>
<p id="v17"><sup><small>17</small></sup>  Dumnezeul acestui popor al lui Israel a ales pe părinții noștri și pe popor l-a înălțat, când era străin în pământul Egiptului, și cu braț înalt i-a scos de acolo, </p>
<p id="v18"><sup><small>18</small></sup>  Și vreme de patruzeci de ani i-a hrănit în pustie. </p>
<p id="v19"><sup><small>19</small></sup>  Și nimicind șapte neamuri în țara Canaanului, pământul acela l-a dat lor spre moștenire. </p>
<p id="v20"><sup><small>20</small></sup>  Și după acestea, ca la patru sute cincizeci de ani, le-a dat judecători, până la Samuel proorocul. </p>
<p id="v21"><sup><small>21</small></sup>  Și de acolo au cerut rege și Dumnezeu le-a dat, timp de patruzeci de ani, pe Saul, fiul lui Chiș, bărbat din seminția lui Veniamin. </p>
<p id="v22"><sup><small>22</small></sup>  Și înlăturându-l, le-a ridicat rege pe David, pentru care a zis, mărturisind: "Aflat-am pe David al lui Iesei, bărbat după inima Mea, care va face toate voile Mele". </p>
<p id="v23"><sup><small>23</small></sup>  Din urmașii acestuia, Dumnezeu, după făgăduință, i-a adus lui Israel un Mântuitor, pe Iisus, </p>
<p id="v24"><sup><small>24</small></sup>  După ce Ioan a propovăduit, înaintea venirii Lui, botezul pocăinței, la tot poporul lui Israel. <sup id="cite1"><a href="#fn1">[1]</a></sup></p>
<p id="v25"><sup><small>25</small></sup>  Iar dacă și-a împlinit Ioan calea sa, zicea: Nu sunt eu ce socotiți voi că sunt. Dar, iată, vine după mine Cel căruia nu sunt vrednic să-I dezleg încălțămintea picioarelor. </p>
<p id="v26"><sup><small>26</small></sup>  Bărbați frați, fii din neamul lui Avraam și cei dintre voi temători de Dumnezeu, vouă vi s-a trimis cuvântul acestei mântuiri. <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v27"><sup><small>27</small></sup>  Căci cei ce locuiesc în Ierusalim și căpeteniile lor, necunoscându-L și osândindu-L, au împlinit glasurile proorocilor care se citesc în fiecare sâmbătă. </p>
<p id="v28"><sup><small>28</small></sup>  Și, neaflând în El nici o vină de moarte, au cerut de la Pilat ca să-L omoare. </p>
<p id="v29"><sup><small>29</small></sup>  Iar când au săvârșit toate cele scrise despre El, coborându-L de pe cruce, L-au pus în mormânt. </p>
<p id="v30"><sup><small>30</small></sup>  Dar Dumnezeu L-a înviat din morți. </p>
<p id="v31"><sup><small>31</small></sup>  El S-a arătat mai multe zile celor ce împreună cu El s-au suit din Galileea la Ierusalim și care sunt acum martorii Lui către popor. </p>
<p id="v32"><sup><small>32</small></sup>  Și noi vă binevestim făgăduința făcută părinților. </p>
<p id="v33"><sup><small>33</small></sup>  Că pe aceasta Dumnezeu a împlinit-o cu noi, copiii lor, înviindu-L pe Iisus, precum este scris și în Psalmul al doilea: "Fiul Meu ești Tu; Eu astăzi Te-am născut". <sup id="cite4"><a href="#fn4">[4]</a></sup></p>
<p id="v34"><sup><small>34</small></sup>  Și cum că L-a înviat din morți, ca să nu se mai întoarcă la stricăciune, a spus-o altfel: "Vă voi da vouă cele sfinte și vrednice de credință ale lui David". </p>
<p id="v35"><sup><small>35</small></sup>  De aceea și în alt loc zice: "Nu vei da pe Sfântul Tău să vadă stricăciune". </p>
<p id="v36"><sup><small>36</small></sup>  Pentru că David, slujind în timpul său voii lui Dumnezeu, a adormit și s-a adăugat la părinții lui și a văzut stricăciune. </p>
<p id="v37"><sup><small>37</small></sup>  Dar Acela pe Care Dumnezeu L-a înviat n-a văzut stricăciune. </p>
<p id="v38"><sup><small>38</small></sup>  Cunoscut deci să vă fie vouă, bărbați frați, că prin Acesta vi se vestește iertarea păcatelor și că, de toate câte n-ați putut să vă îndreptați în Legea lui Moise, </p>
<p id="v39"><sup><small>39</small></sup>  Întru Acesta tot cel ce crede se îndreptează. <sup id="cite5"><a href="#fn5">[5]</a></sup></p>
<p id="v40"><sup><small>40</small></sup>  Deci luați aminte să nu vină peste voi ceea ce s-a zis în prooroci: </p>
<p id="v41"><sup><small>41</small></sup>  "Vedeți, îngâmfaților, mirați-vă și pieriți, că Eu lucrez un lucru, în zilele voastre, un lucru pe care nu-l veți crede, dacă vă va spune cineva". </p>
<p id="v42"><sup><small>42</small></sup>  Și ieșind ei din sinagoga iudeilor, îi rugau neamurile ca sâmbăta viitoare să li se grăiască cuvintele acestea. </p>
<p id="v43"><sup><small>43</small></sup>  După ce s-a terminat adunarea, mulți dintre iudei și dintre prozeliții cucernici au mers după Pavel și după Barnaba, care, vorbind către ei, îi îndemnau să stăruie în harul lui Dumnezeu. <sup id="cite6"><a href="#fn6">[6]</a></sup></p>
<p id="v44"><sup><small>44</small></sup>  Iar în sâmbăta următoare, mai toată cetatea s-a adunat ca să audă cuvântul lui Dumnezeu. </p>
<p id="v45"><sup><small>45</small></sup>  Dar iudeii, văzând mulțimile, s-au umplut de pizmă și vorbeau împotriva celor spuse de Pavel, hulind. </p>
<p id="v46"><sup><small>46</small></sup>  Iar Pavel și Barnaba, îndrăznind, au zis: Vouă se cădea să vi se grăiască, mai întâi, cuvântul lui Dumnezeu; dar de vreme ce îl lepădați și vă judecați pe voi nevrednici de viața veșnică, iată ne întoarcem către neamuri. <sup id="cite7"><a href="#fn7">[7]</a></sup></p>
<p id="v47"><sup><small>47</small></sup>  Căci așa ne-a poruncit nouă Domnul: "Te-am pus spre lumină neamurilor, ca să fii Tu spre mântuire până la marginea pământului". <sup id="cite8"><a href="#fn8">[8]</a></sup></p>
<p id="v48"><sup><small>48</small></sup>  Iar neamurile pământului, auzind, se bucurau și slăveau cuvântul lui Dumnezeu și câți erau rânduiți spre viață veșnică au crezut; </p>
<p id="v49"><sup><small>49</small></sup>  Iar cuvântul Domnului se răspândea prin tot ținutul. </p>
<p id="v50"><sup><small>50</small></sup>  Dar iudeii au întărâtat pe femeile cucernice și de cinste și pe cei de frunte ai cetății, și au ridicat prigoane împotriva lui Pavel și a lui Barnaba, și i-au scos din hotarele lor. </p>
<p id="v51"><sup><small>51</small></sup>  Iar ei, scuturând asupra lor praful de pe picioare, au venit la Iconiu; </p>
<p id="v52"><sup><small>52</small></sup>  Și ucenicii se umpleau de bucurie și de Duh Sfânt. </p>
<h2>Referințe</h2>
<div>
<ol>
  <li id="fn1"><a href="#cite1">↑</a> 13:24 <i>al lui Ioan, un botez al pocăinței</i>: <a href="/ro/The_Urantia_Book/140#p10_1">CU 140:10.1</a>. </li>
  <li id="fn2"><a href="#cite2">↑</a> 13:26 <i>Cine vrea poate veni</i>: <a href="/ro/The_Urantia_Book/165#p3_8">CU 165:3.8</a>.  <i>Cine vrea poate veni</i>: <a href="/ro/The_Urantia_Book/166#p3_7">CU 166:3.7</a>.  <i>Oricine va fi mântuit</i>: <a href="/ro/The_Urantia_Book/131#p10_7">CU 131:10.7</a>.  <i>Cine vrea poate veni</i>: <a href="/ro/The_Urantia_Book/32#p5_8">CU 32:5.8</a>.  <i>Cine vrea poate veni</i>: <a href="/ro/The_Urantia_Book/2#p5_2">CU 2:5.2</a>.  <i>Cine vrea poate veni</i>: <a href="/ro/The_Urantia_Book/100#p7_6">CU 100:7.6</a>.  <i>Cine vrea poate veni</i>: <a href="/ro/The_Urantia_Book/139#p12_7">CU 139:12.7</a>. </li>
  <li id="fn3"><a href="#cite3">↑</a> 13:26-39 <i>„Evanghelie” proclamată</i>: <a href="/ro/The_Urantia_Book/195#p0_2">CU 195:0.2</a>. </li>
  <li id="fn4"><a href="#cite4">↑</a> 13:33 <i>Only begotten Son</i>: <a href="/ro/The_Urantia_Book/20#p10_1">CU 20:10.1</a>.  <i>Tu ești Fiul meu, astăzi...</i>: <a href="/ro/The_Urantia_Book/136#p9_7">CU 136:9.7</a>.  <i>Only begotten Son</i>: <a href="/ro/The_Urantia_Book/21#p0_1">CU 21:0.1</a>.  <i>Fiii singuri născuți</i>: <a href="/ro/The_Urantia_Book/21#p1_2">CU 21:1.2</a>.  <i>Only begotten Son</i>: <a href="/ro/The_Urantia_Book/33#p1_1">CU 33:1.1</a>. </li>
  <li id="fn5"><a href="#cite5">↑</a> 13:39 <i>Mântuit prin credință</i>: <a href="/ro/The_Urantia_Book/150#p5_3">CU 150:5.3</a>. </li>
  <li id="fn6"><a href="#cite6">↑</a> 13:43 <i>Harul Domnului Isus Hristos</i>: <a href="/ro/The_Urantia_Book/121#p8_8">CU 121:8.8</a>. </li>
  <li id="fn7"><a href="#cite7">↑</a> 13:46-48 <i>Credeți adevărul, aveți viață veșnică</i>: <a href="/ro/The_Urantia_Book/157#p6_10">CU 157:6.10</a>.  <i>Viața veșnică</i>: <a href="/ro/The_Urantia_Book/101#p6_8">CU 101:6.8</a>.  <i>Dătătorul vieții veșnice</i>: <a href="/ro/The_Urantia_Book/128#p1_10">CU 128:1.10</a>.  <i>Credincioșii au viață veșnică</i>: <a href="/ro/The_Urantia_Book/153#p2_11">CU 153:2.11</a>.  <i>Cine crede nu moare niciodată</i>: <a href="/ro/The_Urantia_Book/168#p0_7">CU 168:0.7</a>.  <i>Viața veșnică</i>: <a href="/ro/The_Urantia_Book/2#p2_1">CU 2:2.1</a>.  <i>Viața după moarte</i>: <a href="/ro/The_Urantia_Book/121#p5_11">CU 121:5.11</a>.  <i>Partea 2: Trăiește pentru totdeauna</i>: <a href="/ro/The_Urantia_Book/27#p1_5">CU 27:1.5</a>.  <i>Viață veșnică</i>: <a href="/ro/The_Urantia_Book/3#p0_1">CU 3:0.1</a>.  <i>Viață veșnică / eternă</i>: <a href="/ro/The_Urantia_Book/170#p2_20">CU 170:2.20</a>.  <i>Credincioșii nu mor niciodată</i>: <a href="/ro/The_Urantia_Book/162#p7_5">CU 162:7.5</a>.  <i>Viața veșnică</i>: <a href="/ro/The_Urantia_Book/162#p2_7">CU 162:2.7</a>.  <i>Viață veșnică / eternă</i>: <a href="/ro/The_Urantia_Book/181#p2_11">CU 181:2.11</a>.  <i>Fiii credinței nu mor niciodată</i>: <a href="/ro/The_Urantia_Book/193#p1_2">CU 193:1.2</a>.  <i>Credincioșii trăiesc pentru totdeauna</i>: <a href="/ro/The_Urantia_Book/190#p5_4">CU 190:5.4</a>.  <i>Speranța pentru viața veșnică</i>: <a href="/ro/The_Urantia_Book/170#p2_2">CU 170:2.2</a>.  <i>Viața veșnică</i>: <a href="/ro/The_Urantia_Book/146#p3_7">CU 146:3.7</a>. </li>
  <li id="fn8"><a href="#cite8">↑</a> 13:47 <i>Evanghelia Mântuirii lui Dumnezeu</i>: <a href="/ro/The_Urantia_Book/190#p5_4">CU 190:5.4</a>.  <i>Evanghelia Mântuirii</i>: <a href="/ro/The_Urantia_Book/190#p4_1">CU 190:4.1</a>. </li>
</ol>
</div>
