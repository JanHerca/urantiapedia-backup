<!--
title: Faptele Apostolilor - Capitol 9
description: 
published: true
date: 2023-11-8T21:58:28Z
tags: bible, bible—acts of the apostles
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/ro/Bible/Acts_of_the_Apostles/8">
          <span class="mdi mdi-arrow-left-drop-circle"></span><span class="pl-2">Faptele Apostolilor - Capitol 8</span>
        </a>
        </td>
        <td>
        <a href="/ro/Bible/Acts_of_the_Apostles/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/Acts_of_the_Apostles/10">
          <span class="pr-2">Faptele Apostolilor - Capitol 10</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Iar Saul, suflând încă amenințare și ucidere împotriva ucenicilor Domnului, a mers la arhiereu, <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v2"><sup><small>2</small></sup>  Și a cerut de la el scrisori către sinagogile din Damasc ca, dacă va afla acolo pe vreunii, atât bărbați, cât și femei, că merg pe calea aceasta, să-i aducă legați la Ierusalim. </p>
<p id="v3"><sup><small>3</small></sup>  Dar pe când călătorea el și se apropia de Damasc, o lumină din cer, ca de fulger, l-a învăluit deodată. </p>
<p id="v4"><sup><small>4</small></sup>  Și, căzând la pământ, a auzit un glas, zicându-i: Saule, Saule, de ce Mă prigonești? </p>
<p id="v5"><sup><small>5</small></sup>  Iar el a zis: Cine ești, Doamne? Și Domnul a zis: Eu sunt Iisus, pe Care tu Îl prigonești. Greu îți este să izbești cu piciorul în țepușă. </p>
<p id="v6"><sup><small>6</small></sup>  Și el, tremurând și înspăimântat fiind, a zis: Doamne, ce voiești să fac? Iar Domnul i-a zis: Ridică-te, intră în cetate și ți se va spune ce trebuie să faci. </p>
<p id="v7"><sup><small>7</small></sup>  Iar bărbații, care erau cu el pe cale, stăteau înmărmuriți, auzind glasul, dar nevăzând pe nimeni. </p>
<p id="v8"><sup><small>8</small></sup>  Și s-a ridicat Saul de la pământ, dar, deși avea ochii deschiși, nu vedea nimic. Și luându-l de mână, l-au dus în Damasc. </p>
<p id="v9"><sup><small>9</small></sup>  Și trei zile a fost fără vedere; și n-a mâncat, nici n-a băut. </p>
<p id="v10"><sup><small>10</small></sup>  Și era în Damasc un ucenic, anume Anania, și Domnul i-a zis în vedenie: Anania! Iar el a zis: Iată-mă, Doamne; </p>
<p id="v11"><sup><small>11</small></sup>  Și Domnul a zis către el: Sculându-te, mergi pe ulița care se cheamă Ulița Dreaptă și caută în casa lui Iuda, pe un om din Tars, cu numele Saul; că, iată, se roagă. </p>
<p id="v12"><sup><small>12</small></sup>  Și a văzut în vedenie pe un bărbat, anume Anania, intrând la el și punându-și mâinile peste el, ca să vadă iarăși. </p>
<p id="v13"><sup><small>13</small></sup>  Și a răspuns Anania: Doamne, despre bărbatul acesta am auzit de la mulți câte rele a făcut sfinților Tăi în Ierusalim. </p>
<p id="v14"><sup><small>14</small></sup>  Și aici are putere de la arhierei să lege pe toți care cheamă numele Tău. </p>
<p id="v15"><sup><small>15</small></sup>  Și a zis Domnul către el: Mergi, fiindcă acesta Îmi este vas ales, ca să poarte numele Meu înaintea neamurilor și a regilor și a fiilor lui Israel; </p>
<p id="v16"><sup><small>16</small></sup>  Căci Eu îi voi arăta câte trebuie să pătimească el pentru numele Meu. </p>
<p id="v17"><sup><small>17</small></sup>  Și a mers Anania și a intrat în casă și, punându-și mâinile pe el, a zis: Frate Saul, Domnul Iisus, Cel ce ți S-a arătat pe calea pe care tu veneai, m-a trimis ca să vezi iarăși și să te umpli de Duh Sfânt. <sup id="cite3"><a href="#fn3">[3]</a></sup></p>
<p id="v18"><sup><small>18</small></sup>  Și îndată au căzut de pe ochii lui ca niște solzi; și a văzut iarăși și, sculându-se, a fost botezat. </p>
<p id="v19"><sup><small>19</small></sup>  Și luând mâncare, s-a întărit. Și a stat cu ucenicii din Damasc câteva zile. </p>
<p id="v20"><sup><small>20</small></sup>  Apoi propovăduia în sinagogi pe Iisus, că Acesta este Fiul lui Dumnezeu. </p>
<p id="v21"><sup><small>21</small></sup>  Și se mirau toți care îl auzeau și ziceau: Nu este, oare, acesta cel care prigonea în Ierusalim pe cei ce cheamă acest nume și a venit aici pentru aceea ca să-i ducă pe ei legați la arhierei? </p>
<p id="v22"><sup><small>22</small></sup>  Și Saul se întărea mai mult și tulbura pe iudeii care locuiau în Damasc, dovedind că Acesta este Hristos. </p>
<p id="v23"><sup><small>23</small></sup>  Și după ce au trecut destule zile, iudeii s-au sfătuit să-l omoare. </p>
<p id="v24"><sup><small>24</small></sup>  Și s-a făcut cunoscut lui Saul vicleșugul lor. Și ei păzeau porțile și ziua și noaptea, ca să-l ucidă. </p>
<p id="v25"><sup><small>25</small></sup>  Și luându-l ucenicii lui noaptea, l-au coborât peste zid, lăsându-l jos într-un coș. </p>
<p id="v26"><sup><small>26</small></sup>  Și venind la Ierusalim, Saul încerca să se alipească de ucenici; și toți se temeau de el, necrezând că este ucenic. </p>
<p id="v27"><sup><small>27</small></sup>  Iar Barnaba, luându-l pe el, l-a dus la apostoli și le-a istorisit cum a văzut pe cale pe Domnul și că El i-a vorbit lui și cum a propovăduit la Damasc, cu îndrăzneală în numele lui Iisus. </p>
<p id="v28"><sup><small>28</small></sup>  Și era cu ei intrând și ieșind în Ierusalim și propovăduia cu îndrăzneală în numele Domnului. </p>
<p id="v29"><sup><small>29</small></sup>  Și vorbea și se sfădea cu eleniștii, iar ei căutau să-l ucidă. </p>
<p id="v30"><sup><small>30</small></sup>  Dar frații, aflând aceasta, l-au dus pe Saul la Cezareea și de acolo l-au trimis la Tars. </p>
<p id="v31"><sup><small>31</small></sup>  Deci Biserica, în toată Iudeea și Galileea și Samaria, avea pace, zidindu-se și umblând în frica de Domnul, și sporea prin mângâierea Duhului Sfânt. </p>
<p id="v32"><sup><small>32</small></sup>  Și trecând Petru pe la toți, a coborât și la sfinții care locuiau în Lida. </p>
<p id="v33"><sup><small>33</small></sup>  Și acolo a găsit pe un om, anume Enea, care de opt ani zăcea în pat, fiindcă era paralitic. </p>
<p id="v34"><sup><small>34</small></sup>  Și Petru i-a zis: Enea, te vindecă Iisus Hristos. Ridică-te și strânge-ți patul. Și îndată s-a ridicat. </p>
<p id="v35"><sup><small>35</small></sup>  Și l-au văzut toți cei ce locuiau în Lida și în Saron, care s-au și întors la Domnul. </p>
<p id="v36"><sup><small>36</small></sup>  Iar în Iope era o uceniță, cu numele Tavita, care, tâlcuindu-se, se zice Căprioară. Aceasta era plină de fapte bune și de milosteniile pe care le făcea. <sup id="cite4"><a href="#fn4">[4]</a></sup></p>
<p id="v37"><sup><small>37</small></sup>  Și în zilele acelea ea s-a îmbolnăvit și a murit. Și, scăldând-o, au pus-o în camera de sus. </p>
<p id="v38"><sup><small>38</small></sup>  Și fiind aproape Lida de Iope, ucenicii, auzind că Petru este în Lida, au trimis pe doi bărbați la el, rugându-l: Nu pregeta să vii până la noi. </p>
<p id="v39"><sup><small>39</small></sup>  Și Petru, sculându-se, a venit cu ei. Când a sosit, l-au dus în camera de sus și l-au înconjurat toate văduvele, plângând și arătând cămășile și hainele câte le făcea Căprioara, pe când era cu ele. </p>
<p id="v40"><sup><small>40</small></sup>  Și Petru, scoțând afară pe toți, a îngenunchiat și s-a rugat și, întorcându-se către trup, a zis: Tavita scoală-te! Iar ea și-a deschis ochii și, văzând pe Petru, a șezut. </p>
<p id="v41"><sup><small>41</small></sup>  Și dându-i mâna, Petru a ridicat-o și, chemând pe sfinți și pe văduve, le-a dat-o vie. </p>
<p id="v42"><sup><small>42</small></sup>  Și s-a făcut cunoscută aceasta în întreaga Iope și mulți au crezut în Domnul. </p>
<p id="v43"><sup><small>43</small></sup>  Și el a rămas în Iope multe zile, la un oarecare Simon, tăbăcar. <sup id="cite5"><a href="#fn5">[5]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/ro/Bible/Acts_of_the_Apostles/8">
          <span class="mdi mdi-arrow-left-drop-circle"></span><span class="pl-2">Faptele Apostolilor - Capitol 8</span>
        </a>
        </td>
        <td>
        <a href="/ro/Bible/Acts_of_the_Apostles/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/Acts_of_the_Apostles/10">
          <span class="pr-2">Faptele Apostolilor - Capitol 10</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Referințe</h2>
<div>
<ol>
  <li id="fn1"><a href="#cite1">↑</a> 9:1-9,20 <i>convertirea lui Pavel</i>: <a href="/ro/The_Urantia_Book/100#p5_3">CU 100:5.3</a>. </li>
  <li id="fn2"><a href="#cite2">↑</a> 9:1-20 <i>Creștinismul paulin</i>: <a href="/ro/The_Urantia_Book/196#p2_1">CU 196:2.1</a>. </li>
  <li id="fn3"><a href="#cite3">↑</a> 9:17 <i>Numit „frate” și „sora”</i>: <a href="/ro/The_Urantia_Book/194#p4_7">CU 194:4.7</a>. </li>
  <li id="fn4"><a href="#cite4">↑</a> 9:36-42 <i>Casa lui Dorcas din Joppa</i>: <a href="/ro/The_Urantia_Book/130#p1_3">CU 130:1.3</a>. </li>
  <li id="fn5"><a href="#cite5">↑</a> 9:43 <i>convertirea lui Simon tăbăcarul</i>: <a href="/ro/The_Urantia_Book/130#p1_3">CU 130:1.3</a>. </li>
</ol>
</div>
