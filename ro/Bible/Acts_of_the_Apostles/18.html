<!--
title: Faptele Apostolilor - Capitol 18
description: 
published: true
date: 2022-10-8T9:56:58Z
tags: bible, bible—acts of the apostles
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td><a href="/ro/Bible/Acts_of_the_Apostles/17">Faptele Apostolilor - Capitol 17</a></td>
        <td><a href="/ro/Bible/Acts_of_the_Apostles/Index">Index</a></td>
        <td><a href="/ro/Bible/Acts_of_the_Apostles/19">Faptele Apostolilor - Capitol 19</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  După acestea Pavel, plecând din Atena, a venit la Corint. </p>
<p id="v2"><sup><small>2</small></sup>  Și găsind pe un iudeu, cu numele Acvila, de neam din Pont, venit de curând din Italia, și pe Priscila, femeia lui, pentru că poruncise Claudiu ca toți iudeii să plece din Roma, a venit la ei. <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  Și pentru că erau de aceeași meserie, a rămas la ei și lucrau, căci erau făcători de corturi. </p>
<p id="v4"><sup><small>4</small></sup>  Și vorbea în sinagogă în fiecare sâmbătă și aducea la credință iudei și elini. </p>
<p id="v5"><sup><small>5</small></sup>  Iar când Sila și Timotei au venit din Macedonia, Pavel era prins cu totul de cuvânt, mărturisind iudeilor că Iisus este Hristosul. <sup id="cite2"><a href="#fn2">[2]</a></sup></p>
<p id="v6"><sup><small>6</small></sup>  Și stând ei împotrivă și hulind, el, scuturându-și hainele, a zis către ei: Sângele vostru asupra capului vostru! Eu sunt curat. De acum înainte mă voi duce la neamuri. </p>
<p id="v7"><sup><small>7</small></sup>  Și mutându-se de acolo, a venit în casa unuia, cu numele Titus Iustus, cinstitor al lui Dumnezeu, a cărui casă era alături de sinagogă. <sup id="cite3"><a href="#fn3">[3]</a></sup></p>
<p id="v8"><sup><small>8</small></sup>  Dar Crispus, mai-marele sinagogii, a crezut în Domnul, împreună cu toată casa sa; și mulți dintre corinteni, auzind, credeau și se botezau. <sup id="cite4"><a href="#fn4">[4]</a></sup></p>
<p id="v9"><sup><small>9</small></sup>  Și Domnul a zis lui Pavel, noaptea în vedenie: Nu te teme, ci vorbește și nu tăcea, </p>
<p id="v10"><sup><small>10</small></sup>  Pentru că Eu sunt cu tine și nimeni nu va pune mâna pe tine, ca să-ți facă rău. Căci am mult popor în cetatea aceasta. <sup id="cite5"><a href="#fn5">[5]</a></sup></p>
<p id="v11"><sup><small>11</small></sup>  Și a stat în Corint un an și șase luni, învățând între ei cuvântul lui Dumnezeu. </p>
<p id="v12"><sup><small>12</small></sup>  Dar pe când Galion era proconsulul Ahaiei, iudeii s-au ridicat toți într-un cuget împotriva lui Pavel și l-au adus la tribunal, </p>
<p id="v13"><sup><small>13</small></sup>  Zicând că acesta caută să convingă pe oameni să se închine lui Dumnezeu, împotriva legii. </p>
<p id="v14"><sup><small>14</small></sup>  Și când Pavel era gata să deschidă gura, Galion a zis către iudei: Dacă ar fi vreo nedreptate sau vreo faptă vicleană, o, iudeilor, v-aș asculta precum se cuvine; </p>
<p id="v15"><sup><small>15</small></sup>  Dar dacă sunt la voi nedumeriri despre învățătură și despre nume și despre legea voastră, vedeți-vă voi înșivă de ele. Judecător pentru acestea eu nu voiesc să fiu. </p>
<p id="v16"><sup><small>16</small></sup>  Și i-a izgonit de la tribunal. </p>
<p id="v17"><sup><small>17</small></sup>  Și punând mâna toți pe Sostene, mai-marele sinagogii, îl băteau înaintea tribunalului. Dar Galion nu lua în seamă nimic din acestea; </p>
<p id="v18"><sup><small>18</small></sup>  Iar Pavel, după ce a stat încă multe zile în Corint, și-a luat rămas bun de la frați și a plecat cu corabia în Siria, împreună cu Priscila și cu Acvila, care și-a tuns capul la Chenhrea, căci făcuse o făgăduință. </p>
<p id="v19"><sup><small>19</small></sup>  Și au sosit la Efes și pe aceia i-a lăsat acolo, iar el, intrând în sinagogă, discuta cu iudeii. </p>
<p id="v20"><sup><small>20</small></sup>  Și rugându-l să rămână la ei mai multă vreme, n-a voit, </p>
<p id="v21"><sup><small>21</small></sup>  Ci, despărțindu-se de ei, a zis: Trebuie, negreșit, ca sărbătoarea care vine s-o fac la Ierusalim, dar, cu voia Domnului, mă voi întoarce iarăși la voi. Și a plecat de la Efes, cu corabia. </p>
<p id="v22"><sup><small>22</small></sup>  Și coborându-se la Cezareea, s-a suit (la Ierusalim) și, îmbrățișând Biserica, s-a coborât la Antiohia. </p>
<p id="v23"><sup><small>23</small></sup>  Și stând acolo câtva timp, a plecat, străbătând pe rând ținutul Galatiei și Frigia, întărind pe toți ucenicii. </p>
<p id="v24"><sup><small>24</small></sup>  Iar un iudeu, cu numele Apollo, alexandrin de neam, bărbat iscusit la cuvânt, puternic fiind în Scripturi, a sosit la Efes. </p>
<p id="v25"><sup><small>25</small></sup>  Acesta era învățat în calea Domnului și, arzând cu duhul, grăia și învăța drept cele despre Iisus, cunoscând numai botezul lui Ioan. </p>
<p id="v26"><sup><small>26</small></sup>  Și el a început să vorbească, fără sfială, în sinagogă. Auzindu-l, Priscila și Acvila l-au luat cu ei și i-au arătat mai cu de-amănuntul calea lui Dumnezeu. </p>
<p id="v27"><sup><small>27</small></sup>  Și voind el să treacă în Ahaia, l-au îndemnat frații și au scris ucenicilor să-l primească. Și sosind (în Corint), a ajutat mult cu harul celor ce crezuseră; <sup id="cite6"><a href="#fn6">[6]</a></sup></p>
<p id="v28"><sup><small>28</small></sup>  Căci cu tărie și în fața tuturor, el înfrunta pe iudei, dovedind din Scripturi că Iisus este Hristos. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/ro/Bible/Acts_of_the_Apostles/17">Faptele Apostolilor - Capitol 17</a></td>
        <td><a href="/ro/Bible/Acts_of_the_Apostles/Index">Index</a></td>
        <td><a href="/ro/Bible/Acts_of_the_Apostles/19">Faptele Apostolilor - Capitol 19</a></td>
      </tr>
    </tbody>
  </table>
</figure>
<h2>Referințe</h2>
<div>
<ol>
  <li id="fn1"><a href="#cite1">↑</a> 18:2,18,26 <i>Aquila & Priscilla</i>: <a href="/ro/The_Urantia_Book/133#p3_12">CU 133:3.12</a>. </li>
  <li id="fn2"><a href="#cite2">↑</a> 18:5 <i>Sila și Timotei</i>: <a href="/ro/The_Urantia_Book/133#p3_3">CU 133:3.3</a>. </li>
  <li id="fn3"><a href="#cite3">↑</a> 18:7 <i>Justus</i>: <a href="/ro/The_Urantia_Book/133#p3_5">CU 133:3.5</a>. </li>
  <li id="fn4"><a href="#cite4">↑</a> 18:8 <i>Crispus</i>: <a href="/ro/The_Urantia_Book/133#p3_1">CU 133:3.1</a>. </li>
  <li id="fn5"><a href="#cite5">↑</a> 18:10 <i>Dumnezeu este cu noi</i>: <a href="/ro/The_Urantia_Book/117#p6_27">CU 117:6.27</a>. </li>
  <li id="fn6"><a href="#cite6">↑</a> 18:27 <i>Harul Domnului Isus Hristos</i>: <a href="/ro/The_Urantia_Book/121#p8_8">CU 121:8.8</a>. </li>
</ol>
</div>
