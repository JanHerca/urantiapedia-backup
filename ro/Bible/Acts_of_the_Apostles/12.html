<!--
title: Faptele Apostolilor - Capitol 12
description: 
published: true
date: 2022-10-8T9:56:58Z
tags: bible, bible—acts of the apostles
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td><a href="/ro/Bible/Acts_of_the_Apostles/11">Faptele Apostolilor - Capitol 11</a></td>
        <td><a href="/ro/Bible/Acts_of_the_Apostles/Index">Index</a></td>
        <td><a href="/ro/Bible/Acts_of_the_Apostles/13">Faptele Apostolilor - Capitol 13</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Și în vremea aceea, regele Irod (Agripa) a pus mâna pe unii din Biserică, ca să-i piardă. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Și a ucis cu sabia pe Iacov, fratele lui Ioan. </p>
<p id="v3"><sup><small>3</small></sup>  Și văzând că este pe placul iudeilor, a mai luat și pe Petru, (și erau zilele Azimelor) </p>
<p id="v4"><sup><small>4</small></sup>  Pe care și prinzându-l l-a băgat în temniță, dându-l la patru străji de câte patru ostași, ca să-l păzească, vrând să-l scoată la popor după Paști. </p>
<p id="v5"><sup><small>5</small></sup>  Deci Petru era păzit în temniță și se făcea necontenit rugăciune către Dumnezeu pentru el, de către Biserică. </p>
<p id="v6"><sup><small>6</small></sup>  Dar când Irod era să-l scoată afară, în noaptea aceea, Petru dormea între doi ostași, legat cu două lanțuri, iar înaintea ușii paznicii păzeau temnița. </p>
<p id="v7"><sup><small>7</small></sup>  Și iată un înger al Domnului a venit deodată, iar în cameră a strălucit lumină. Și lovind pe Petru în coastă, îngerul l-a deșteptat, zicând: Scoală-te degrabă! Și lanțurile i-au căzut de la mâini. <sup id="cite2"><a href="#fn2">[2]</a></sup></p>
<p id="v8"><sup><small>8</small></sup>  Și a zis îngerul către el: Încinge-te și încalță-te cu sandalele. Și el a făcut așa. Și i-a zis lui: Pune haina pe tine și vino după mine. </p>
<p id="v9"><sup><small>9</small></sup>  Și, ieșind, mergea după înger, dar nu știa că ceea ce s-a făcut prin înger este adevărat, ci i se părea că vede vedenie. </p>
<p id="v10"><sup><small>10</small></sup>  Și trecând de straja întâi și de a doua, au ajuns la poarta cea de fier care duce în cetate, și poarta s-a deschis singură. Și ieșind, au trecut o uliță și îndată îngerul s-a depărtat de la el. </p>
<p id="v11"><sup><small>11</small></sup>  Și Petru, venindu-și în sine, a zis: Acum știu cu adevărat că Domnul a trimis pe îngerul Său și m-a scos din mâna lui Irod și din toate câte aștepta poporul iudeilor. </p>
<p id="v12"><sup><small>12</small></sup>  Și chibzuind, a venit la casa Mariei, mama lui Ioan, cel numit Marcu, unde erau adunați mulți și se rugau. </p>
<p id="v13"><sup><small>13</small></sup>  Și bătând Petru la ușa de la poartă, o slujnică cu numele Rodi, s-a dus să asculte. </p>
<p id="v14"><sup><small>14</small></sup>  Și recunoscând glasul lui Petru, de bucurie nu a deschis ușa, ci, alergând înăuntru, a spus că Petru stă înaintea porții. </p>
<p id="v15"><sup><small>15</small></sup>  Iar ei au zis către ea: Ai înnebunit. Dar ea stăruia că este așa. Iar ei ziceau: Este îngerul lui. </p>
<p id="v16"><sup><small>16</small></sup>  Dar Petru bătea mereu în poartă. Și deschizându-i, l-au văzut și au rămas uimiți. </p>
<p id="v17"><sup><small>17</small></sup>  Și făcându-le semn cu mâna să tacă, le-a istorisit cum l-a scos Domnul pe el din temniță. Și a zis: Vestiți acestea lui Iacov și fraților. Și ieșind, s-a dus în alt loc. </p>
<p id="v18"><sup><small>18</small></sup>  Și făcându-se ziuă, mare a fost tulburarea între ostași: Ce s-a făcut, oare, cu Petru? </p>
<p id="v19"><sup><small>19</small></sup>  Iar Irod cerându-l și negăsindu-l, după ce au fost cercetați paznicii, a poruncit să fie uciși. Și el, coborând din Iudeea la Cezareea, a rămas acolo. </p>
<p id="v20"><sup><small>20</small></sup>  Și Irod era mânios pe locuitorii din Tir și din Sidon. Dar ei, înțelegându-se între ei, au venit la el și câștigând pe Vlast, care era cămărașul regelui, cereau pace, pentru că țara lor se hrănea din cea a regelui. </p>
<p id="v21"><sup><small>21</small></sup>  Și într-o zi rânduită, Irod, îmbrăcându-se în veșminte regești și șezând la tribună, vorbea către ei; </p>
<p id="v22"><sup><small>22</small></sup>  Iar poporul striga: Acesta e glas dumnezeiesc, nu omenesc! </p>
<p id="v23"><sup><small>23</small></sup>  Și îndată îngerul Domnului l-a lovit, pentru că nu a dat slavă lui Dumnezeu. Și mâncându-l viermii, a murit. </p>
<p id="v24"><sup><small>24</small></sup>  Iar cuvântul lui Dumnezeu creștea și se înmulțea. </p>
<p id="v25"><sup><small>25</small></sup>  Iar Barnaba și Saul, după ce au îndeplinit slujba lor, s-au întors de la Ierusalim la Antiohia, luând cu ei pe Ioan, cel numit Marcu. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/ro/Bible/Acts_of_the_Apostles/11">Faptele Apostolilor - Capitol 11</a></td>
        <td><a href="/ro/Bible/Acts_of_the_Apostles/Index">Index</a></td>
        <td><a href="/ro/Bible/Acts_of_the_Apostles/13">Faptele Apostolilor - Capitol 13</a></td>
      </tr>
    </tbody>
  </table>
</figure>
<h2>Referințe</h2>
<div>
<ol>
  <li id="fn1"><a href="#cite1">↑</a> 12:1-2 <i>Credință când ești sacrificat</i>: <a href="/ro/The_Urantia_Book/192#p2_8">CU 192:2.8</a>.  <i>James „bea o ceașcă”</i>: <a href="/ro/The_Urantia_Book/181#p2_15">CU 181:2.15</a>.  <i>martiriul lui Iacob</i>: <a href="/ro/The_Urantia_Book/139#p3_8">CU 139:3.8</a>. </li>
  <li id="fn2"><a href="#cite2">↑</a> 12:7-10 <i>Eliberarea lui Petru</i>: <a href="/ro/The_Urantia_Book/77#p8_12">CU 77:8.12</a>. </li>
</ol>
</div>
