<!--
title: Faptele Apostolilor - Capitol 8
description: 
published: true
date: 2022-8-28T15:50:57Z
tags: 
editor: ckeditor
dateCreated: 2022-8-28T15:50:57Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/ro/Bible/Acts_of_the_Apostles/7">Faptele Apostolilor - Capitol 7</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/ro/Bible/Acts_of_the_Apostles/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/ro/Bible/Acts_of_the_Apostles/9">Faptele Apostolilor - Capitol 9</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Și Saul s-a făcut părtaș la uciderea lui. Și s-a făcut în ziua aceea prigoană mare împotriva Bisericii din Ierusalim. Și toți, afară de apostoli, s-au împrăștiat prin ținuturile Iudeii și ale Samariei. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Iar bărbați cucernici au îngropat pe Ștefan și au făcut plângere mare pentru el. </p>
<p id="v3"><sup><small>3</small></sup>  Și Saul pustiia Biserica, intrând prin case și, târând pe bărbați și pe femei, îi preda la temniță. </p>
<p id="v4"><sup><small>4</small></sup>  Iar cei ce se împrăștiaseră străbăteau țara, binevestind cuvântul. </p>
<p id="v5"><sup><small>5</small></sup>  Iar Filip, coborându-se într-o cetate a Samariei, le propovăduia pe Hristos. <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup> <sup id="cite4"><a href="#fn4">[4]</a></sup></p>
<p id="v6"><sup><small>6</small></sup>  Și mulțimile luau aminte într-un cuget la cele spuse de către Filip, ascultându-l și văzând semnele pe care le săvârșea. </p>
<p id="v7"><sup><small>7</small></sup>  Căci din mulți care aveau duhuri necurate, strigând cu glas mare, ele ieșeau și mulți slăbănogi și șchiopi s-au vindecat. </p>
<p id="v8"><sup><small>8</small></sup>  Și s-a făcut mare bucurie în cetatea aceea. </p>
<p id="v9"><sup><small>9</small></sup>  Dar era mai dinainte în cetate un bărbat, anume Simon, vrăjind și uimind neamul Samariei, zicând că el este cineva mare, </p>
<p id="v10"><sup><small>10</small></sup>  La care luau aminte toți, de la mic până la mare, zicând: Acesta este puterea lui Dumnezeu, numită cea mare. </p>
<p id="v11"><sup><small>11</small></sup>  Și luau aminte la el, fiindcă de multă vreme, cu vrăjile lui, îi uimise. </p>
<p id="v12"><sup><small>12</small></sup>  Iar când au crezut lui Filip, care le propovăduia despre împărăția lui Dumnezeu și despre numele lui Iisus Hristos, bărbați și femei se botezau. <sup id="cite5"><a href="#fn5">[5]</a></sup></p>
<p id="v13"><sup><small>13</small></sup>  Iar Simon a crezut și el și, botezându-se, era mereu cu Filip. Și văzând semnele și minunile mari ce se făceau, era uimit. </p>
<p id="v14"><sup><small>14</small></sup>  Iar apostolii din Ierusalim, auzind că Samaria a primit cuvântul lui Dumnezeu, au trimis la ei pe Petru și pe Ioan, <sup id="cite6"><a href="#fn6">[6]</a></sup> <sup id="cite7"><a href="#fn7">[7]</a></sup></p>
<p id="v15"><sup><small>15</small></sup>  Care, coborând, s-au rugat pentru ei, ca să primească Duhul Sfânt. </p>
<p id="v16"><sup><small>16</small></sup>  Căci nu Se pogorâse încă peste nici unul dintre ei, ci erau numai botezați în numele Domnului Iisus. </p>
<p id="v17"><sup><small>17</small></sup>  Atunci își puneau mâinile peste ei, și ei luau Duhul Sfânt. </p>
<p id="v18"><sup><small>18</small></sup>  Și Simon văzând că prin punerea mâinilor apostolilor se dă Duhul Sfânt, le-a adus bani, </p>
<p id="v19"><sup><small>19</small></sup>  Zicând: Dați-mi și mie puterea aceasta, ca acela pe care voi pune mâinile să primească Duhul Sfânt. </p>
<p id="v20"><sup><small>20</small></sup>  Iar Petru a zis către el: Banii tăi să fie cu tine spre pierzare! Căci ai socotit că darul lui Dumnezeu se agonisește cu bani. </p>
<p id="v21"><sup><small>21</small></sup>  Tu n-ai parte, nici moștenire, la chemarea aceasta, pentru că inima ta nu este dreaptă înaintea lui Dumnezeu. </p>
<p id="v22"><sup><small>22</small></sup>  Pocăiește-te deci de această răutate a ta și te roagă lui Dumnezeu, doară ți se va ierta cugetul inimii tale, </p>
<p id="v23"><sup><small>23</small></sup>  Căci întru amărăciunea fierii și întru legătura nedreptății te văd că ești. </p>
<p id="v24"><sup><small>24</small></sup>  Și răspunzând, Simon a zis: Rugați-vă voi la Domnul, pentru mine, ca să nu vină asupra mea nimic din cele ce ați zis. </p>
<p id="v25"><sup><small>25</small></sup>  Iar ei, mărturisind și grăind cuvântul Domnului, s-au întors la Ierusalim și în multe sate ale samarinenilor binevesteau. </p>
<p id="v26"><sup><small>26</small></sup>  Și un înger al Domnului a grăit către Filip, zicând: Ridică-te și mergi spre miazăzi, pe calea care coboară de la Ierusalim la Gaza; aceasta este pustie. </p>
<p id="v27"><sup><small>27</small></sup>  Ridicându-se, a mers. Și iată un bărbat din Etiopia, famen, mare dregător al Candachiei, regina Etiopiei, care era peste toată vistieria ei și care venise la Ierusalim ca să se închine, </p>
<p id="v28"><sup><small>28</small></sup>  Se întorcea acasă; și șezând în carul său, citea pe proorocul Isaia. </p>
<p id="v29"><sup><small>29</small></sup>  Iar Duhul i-a zis lui Filip: Apropie-te și te alipește de carul acesta. </p>
<p id="v30"><sup><small>30</small></sup>  Și alergând Filip l-a auzit citind pe proorocul Isaia, și i-a zis: Înțelegi, oare, ce citești? </p>
<p id="v31"><sup><small>31</small></sup>  Iar el a zis: Cum aș putea să înțeleg, dacă nu mă va călăuzi cineva? Și a rugat pe Filip să se urce și să șadă cu el. </p>
<p id="v32"><sup><small>32</small></sup>  Iar locul din Scriptură pe care-l citea era acesta: "Ca un miel care se aduce spre junghiere și ca o oaie fără de glas înaintea celui ce-o tunde, așa nu și-a deschis gura sa. <sup id="cite8"><a href="#fn8">[8]</a></sup></p>
<p id="v33"><sup><small>33</small></sup>  Întru smerenia Lui, judecata Lui s-a ridicat și neamul Lui cine-l va spune? Că se ridică de pe pământ viața Lui". </p>
<p id="v34"><sup><small>34</small></sup>  Iar famenul, răspunzând, a zis lui Filip: Rogu-te, despre cine zice proorocul acesta, despre sine ori despre altcineva? </p>
<p id="v35"><sup><small>35</small></sup>  Iar Filip, deschizând gura sa și începând de la scriptura aceasta, i-a binevestit pe Iisus. </p>
<p id="v36"><sup><small>36</small></sup>  Și, pe când mergeau pe cale, au ajuns la o apă; iar famenul a zis: Iată apă. Ce mă împiedică să fiu botezat? </p>
<p id="v37"><sup><small>37</small></sup>  Filip a zis: Dacă crezi din toată inima, este cu putință. Și el, răspunzând, a zis: Cred că Iisus Hristos este Fiul lui Dumnezeu. <sup id="cite9"><a href="#fn9">[9]</a></sup></p>
<p id="v38"><sup><small>38</small></sup>  Și a poruncit să stea carul; și s-au coborât amândoi în apă, și Filip și famenul, și l-a botezat. </p>
<p id="v39"><sup><small>39</small></sup>  Iar când au ieșit din apă, Duhul Domnului a răpit pe Filip, și famenul nu l-a mai văzut. Și el s-a dus în calea sa, bucurându-se. </p>
<p id="v40"><sup><small>40</small></sup>  Iar Filip s-a aflat în Azot și, mergând, binevestea prin toate cetățile, până ce a sosit în Cezareea. <sup id="cite10"><a href="#fn10">[10]</a></sup></p>
<h2>Referințe</h2>
<div>
<ol>
  <li id="fn1"><a href="#cite1">↑</a> 8:1b <i>Noi persecuții</i>: <a href="/ro/The_Urantia_Book/194#p4_13">CU 194:4.13</a>. </li>
  <li id="fn2"><a href="#cite2">↑</a> 8:5 <i>Predica neamurilor</i>: <a href="/ro/The_Urantia_Book/192#p2_11">CU 192:2.11</a>. </li>
  <li id="fn3"><a href="#cite3">↑</a> 8:5-6,12-16 <i>Filip nu a pus pe mâini</i>: <a href="/ro/The_Urantia_Book/139#p5_9">CU 139:5.9</a>. </li>
  <li id="fn4"><a href="#cite4">↑</a> 8:5-8 <i>Lucrări de bază pentru Philip</i>: <a href="/ro/The_Urantia_Book/143#p6_6">CU 143:6.6</a>. </li>
  <li id="fn5"><a href="#cite5">↑</a> 8:12 <i>Botez, admitere în ordinea socială</i>: <a href="/ro/The_Urantia_Book/170#p5_13">CU 170:5.13</a>. </li>
  <li id="fn6"><a href="#cite6">↑</a> 8:14-17 <i>Așa cum au făcut Peter & John</i>: <a href="/ro/The_Urantia_Book/139#p5_9">CU 139:5.9</a>. </li>
  <li id="fn7"><a href="#cite7">↑</a> 8:14-25 <i>Petru a apărat adăugând gentili</i>: <a href="/ro/The_Urantia_Book/139#p2_7">CU 139:2.7</a>. </li>
  <li id="fn8"><a href="#cite8">↑</a> 8:32 <i>Isus tăcut pe drum</i>: <a href="/ro/The_Urantia_Book/183#p5_5">CU 183:5.5</a>. </li>
  <li id="fn9"><a href="#cite9">↑</a> 8:37 <i>Isus, Fiul lui Dumnezeu</i>: <a href="/ro/The_Urantia_Book/157#p5_1">CU 157:5.1</a>.  <i>Isus, Fiul lui Dumnezeu</i>: <a href="/ro/The_Urantia_Book/136#p1_1">CU 136:1.1</a>.  <i>Cooperare și consimțământ</i>: <a href="/ro/The_Urantia_Book/110#p2_2">CU 110:2.2</a>.  <i>Evanghelia Fiului Divin</i>: <a href="/ro/The_Urantia_Book/141#p3_5">CU 141:3.5</a>. </li>
  <li id="fn10"><a href="#cite10">↑</a> 8:40 <i>recolta lui Filip</i>: <a href="/ro/The_Urantia_Book/130#p2_5">CU 130:2.5</a>. </li>
</ol>
</div>
