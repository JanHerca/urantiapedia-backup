<!--
title: Faptele Apostolilor - Capitol 7
description: 
published: true
date: 2022-10-8T9:56:58Z
tags: bible, bible—acts of the apostles
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td><a href="/ro/Bible/Acts_of_the_Apostles/6">Faptele Apostolilor - Capitol 6</a></td>
        <td><a href="/ro/Bible/Acts_of_the_Apostles/Index">Index</a></td>
        <td><a href="/ro/Bible/Acts_of_the_Apostles/8">Faptele Apostolilor - Capitol 8</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Și a zis arhiereul: Adevărate sunt acestea? </p>
<p id="v2"><sup><small>2</small></sup>  Iar el a zis: Bărbați frați și părinți, ascultați! Dumnezeul slavei S-a arătat părintelui nostru Avraam, când era în Mesopotamia, mai înainte de a locui în Haran, </p>
<p id="v3"><sup><small>3</small></sup>  Și a zis către el: Ieși din pământul tău și din rudenia ta și vino în pământul pe care ți-l voi arăta. </p>
<p id="v4"><sup><small>4</small></sup>  Atunci, ieșind din pământul caldeilor, a locuit în Haran. Iar de acolo, după moartea tatălui său, l-a strămutat în această țară, în care locuiți voi acum, </p>
<p id="v5"><sup><small>5</small></sup>  Și nu i-a dat moștenire în ea nici o palmă de pământ, ci i-a făgăduit că i-o va da lui spre stăpânire și urmașilor lui după el, neavând el copil. </p>
<p id="v6"><sup><small>6</small></sup>  Și Dumnezeu a vorbit astfel: "Urmașii lui vor fi străini în pământ străin, și acolo îi vor robi și-i vor asupri patru sute de ani. </p>
<p id="v7"><sup><small>7</small></sup>  Și pe poporul la care vor fi robi, Eu îl voi judeca - a zis Dumnezeu - iar după acestea vor ieși și-Mi vor sluji Mie în locul acesta". </p>
<p id="v8"><sup><small>8</small></sup>  Și i-a dat legământul tăierii împrejur; și așa a născut pe Isaac și l-a tăiat împrejur a opta zi; și Isaac a născut pe Iacov și Iacov pe cei doisprezece patriarhi. </p>
<p id="v9"><sup><small>9</small></sup>  Și patriarhii, pizmuind pe Iosif, l-au vândut în Egipt; dar Dumnezeu era cu el, </p>
<p id="v10"><sup><small>10</small></sup>  Și l-a scos din toate necazurile lui și i-a dat har și înțelepciune înaintea lui Faraon, regele Egiptului, iar acesta l-a pus mai mare peste Egipt și peste toată casa lui. </p>
<p id="v11"><sup><small>11</small></sup>  Și a venit foamete peste tot Egiptul și peste Canaan, și strâmtorare mare, și părinții noștri nu mai găseau hrană. </p>
<p id="v12"><sup><small>12</small></sup>  Și Iacov, auzind că este grâu în Egipt, a trimis pe părinții noștri întâia oară. </p>
<p id="v13"><sup><small>13</small></sup>  Iar a doua oară Iosif s-a făcut cunoscut fraților săi și Faraon a aflat neamul lui Iosif. </p>
<p id="v14"><sup><small>14</small></sup>  Și Iosif, trimițând, a chemat pe Iacov, tatăl său, și toată rudenia sa, cu șaptezeci și cinci de suflete. </p>
<p id="v15"><sup><small>15</small></sup>  Și Iacov s-a coborât în Egipt; și a murit și el și părinții noștri; </p>
<p id="v16"><sup><small>16</small></sup>  Și au fost strămutați la Sichem și au fost puși în mormântul pe care Avraam l-a cumpărat cu preț de argint, de la fiii lui Emor, în Sichem; </p>
<p id="v17"><sup><small>17</small></sup>  Dar cum se apropia vremea făgăduinței pentru care s-a jurat Dumnezeu lui Avraam, a crescut poporul și s-a înmulțit în Egipt, </p>
<p id="v18"><sup><small>18</small></sup>  Până când s-a ridicat peste Egipt alt rege, care nu știa de Iosif. </p>
<p id="v19"><sup><small>19</small></sup>  Acesta, purtându-se ca un viclean cu neamul nostru, a asuprit pe părinții noștri să-și lepede pruncii lor, ca să nu mai trăiască. </p>
<p id="v20"><sup><small>20</small></sup>  În vremea aceea s-a născut Moise și era plăcut lui Dumnezeu. Și trei luni a fost hrănit în casa tatălui său. </p>
<p id="v21"><sup><small>21</small></sup>  Și fiind lepădat, l-a luat fiica lui Faraon și l-a crescut ca pe un fiu al ei. </p>
<p id="v22"><sup><small>22</small></sup>  Și a fost învățat Moise în toată înțelepciunea egiptenilor și era puternic în cuvintele și în faptele lui. </p>
<p id="v23"><sup><small>23</small></sup>  Iar când a împlinit patruzeci de ani, și-a pus în gând să cerceteze pe frații săi, fiii lui Israel. </p>
<p id="v24"><sup><small>24</small></sup>  Și văzând pe unul dintre ei că suferă strâmbătate, l-a apărat și, omorând pe egiptean, a răzbunat pe cel asuprit. </p>
<p id="v25"><sup><small>25</small></sup>  Și el credea că frații săi vor pricepe că Dumnezeu, prin mâna lui, le dăruiește izbăvire, dar ei n-au înțeles. </p>
<p id="v26"><sup><small>26</small></sup>  Și a doua zi s-a arătat unora care se băteau și i-a îndemnat la pace, zicând: Bărbaților, sunteți frați. De ce vă faceți rău unul altuia? </p>
<p id="v27"><sup><small>27</small></sup>  Dar cel ce asuprea pe aproapele l-a îmbrâncit, zicând: Cine te-a pus pe tine domn și judecător peste noi? </p>
<p id="v28"><sup><small>28</small></sup>  Nu cumva vrei să mă omori, cum ai omorât ieri pe egiptean? </p>
<p id="v29"><sup><small>29</small></sup>  La acest cuvânt, Moise a fugit și a trăit ca străin în țara Madian, unde a născut doi fii. </p>
<p id="v30"><sup><small>30</small></sup>  Și după ce s-au împlinit patruzeci de ani, îngerul Domnului i s-a arătat în pustiul Muntelui Sinai, în flacăra focului unui rug. <sup id="cite1"><a href="#fn1">[1]</a></sup></p>
<p id="v31"><sup><small>31</small></sup>  Iar Moise, văzând, s-a minunat de vedenie, dar când s-a apropiat ca să ia seama mai bine, a fost glasul Domnului către el: </p>
<p id="v32"><sup><small>32</small></sup>  "Eu sunt Dumnezeul părinților tăi, Dumnezeul lui Avraam și Dumnezeul lui Isaac și Dumnezeul lui Iacov". Și Moise, tremurând, nu îndrăznea să privească; <sup id="cite2"><a href="#fn2">[2]</a></sup></p>
<p id="v33"><sup><small>33</small></sup>  Iar Domnul i-a zis: "Dezleagă încălțămintea picioarelor tale, căci locul pe care stai este pământ sfânt. </p>
<p id="v34"><sup><small>34</small></sup>  Privind, am văzut asuprirea poporului Meu în Egipt și suspinul lor l-am auzit și M-am pogorât ca să-i scot. Și acum vino, să te trimit în Egipt". </p>
<p id="v35"><sup><small>35</small></sup>  Pe Moise acesta de care s-au lepădat, zicând: Cine te-a pus pe tine domn și judecător?, pe acesta l-a trimis Dumnezeu domn și răscumpărător, prin mâna îngerului care i se arătase lui în rug. </p>
<p id="v36"><sup><small>36</small></sup>  Acesta i-a scos afară, făcând minuni și semne în țara Egiptului și în Marea Roșie și în pustie, timp de patruzeci de ani. </p>
<p id="v37"><sup><small>37</small></sup>  Acesta este Moise cel ce a zis fiilor lui Israel: "Prooroc ca mine vă va ridica Dumnezeu din frații voștri; pe EL să-L ascultați". </p>
<p id="v38"><sup><small>38</small></sup>  Acesta este cel ce a fost la adunarea în pustie, cu îngerul care i-a vorbit pe Muntele Sinai și cu părinții noștri, primind cuvinte de viață ca să ni le dea nouă. </p>
<p id="v39"><sup><small>39</small></sup>  De acesta n-au voit să asculte părinții noștri, ci l-au lepădat și inimile lor s-au întors către Egipt, </p>
<p id="v40"><sup><small>40</small></sup>  Zicând lui Aaron: "Fă-ne dumnezei care să meargă înaintea noastră; căci acestui Moise, care ne-a scos din țara Egiptului, nu știm ce i s-a întâmplat". </p>
<p id="v41"><sup><small>41</small></sup>  Și au făcut, în zilele acelea, un vițel și au adus idolului jertfă și se veseleau de lucrurile mâinilor lor. </p>
<p id="v42"><sup><small>42</small></sup>  Și S-a întors Dumnezeu și i-a dat pe ei să slujească oștirii cerului, precum este scris în cartea proorocilor: "Adus-ați voi Mie, casă a lui Israel, timp de patruzeci de ani, în pustie, junghieri și jertfe? </p>
<p id="v43"><sup><small>43</small></sup>  Și ați purtat cortul lui Moloh și steaua dumnezeului vostru Remfan, chipurile pe care le-ați făcut, ca să vă închinați la ele! De aceea vă voi strămuta dincolo de Babilon". </p>
<p id="v44"><sup><small>44</small></sup>  Părinții noștri aveau în pustie cortul mărturiei, precum orânduise Cel ce a vorbit cu Moise, ca să-l facă după chipul pe care îl văzuse; </p>
<p id="v45"><sup><small>45</small></sup>  Și pe acesta primindu-l, părinții noștri l-au adus cu Iosua în țara stăpânită de neamuri, pe care Dumnezeu le-a izgonit din fața părinților noștri, până în zilele lui David, </p>
<p id="v46"><sup><small>46</small></sup>  Care a aflat har înaintea lui Dumnezeu și a cerut să găsească un locaș pentru Dumnezeul lui Iacov. </p>
<p id="v47"><sup><small>47</small></sup>  Iar Solomon I-a zidit Lui casă, </p>
<p id="v48"><sup><small>48</small></sup>  Dar Cel Preaînalt nu locuiește în temple făcute de mâini, precum zice proorocul: <sup id="cite3"><a href="#fn3">[3]</a></sup></p>
<p id="v49"><sup><small>49</small></sup>  "Cerul este tronul Meu și pământul așternut picioarelor Mele. Ce casă Îmi veți zidi Mie? - zice Domnul - sau care este locul odihnei Mele? </p>
<p id="v50"><sup><small>50</small></sup>  Nu mâna Mea a făcut toate acestea?" </p>
<p id="v51"><sup><small>51</small></sup>  Voi cei tari în cerbice și netăiați împrejur la inimă și la urechi, voi pururea stați împotriva Duhului Sfânt, precum Și părinții voștri, așa și voi! <sup id="cite4"><a href="#fn4">[4]</a></sup></p>
<p id="v52"><sup><small>52</small></sup>  Pe care dintre prooroci nu l-au prigonit părinții voștri? Și au ucis pe cei ce au vestit mai dinainte sosirea Celui Drept, ai Cărui vânzători și ucigași v-ați făcut voi acum, </p>
<p id="v53"><sup><small>53</small></sup>  Voi, care ați primit Legea întru rânduieli de îngeri și n-ați păzit-o! <sup id="cite5"><a href="#fn5">[5]</a></sup></p>
<p id="v54"><sup><small>54</small></sup>  Iar ei, auzind acestea, fremătau de furie în inimile lor și scrâșneau din dinți împotriva lui. </p>
<p id="v55"><sup><small>55</small></sup>  Iar Ștefan, fiind plin de Duh Sfânt și privind la cer, a văzut slava lui Dumnezeu și pe Iisus stând de-a dreapta lui Dumnezeu. <sup id="cite6"><a href="#fn6">[6]</a></sup></p>
<p id="v56"><sup><small>56</small></sup>  Și a zis: Iată, văd cerurile deschise și pe Fiul Omului stând de-a dreapta lui Dumnezeu! </p>
<p id="v57"><sup><small>57</small></sup>  Iar ei, strigând cu glas mare, și-au astupat urechile și au năvălit asupra lui. </p>
<p id="v58"><sup><small>58</small></sup>  Și scoțându-l afară din cetate, îl băteau cu pietre. Iar martorii și-au pus hainele la picioarele unui tânăr, numit Saul. <sup id="cite7"><a href="#fn7">[7]</a></sup></p>
<p id="v59"><sup><small>59</small></sup>  Și îl băteau cu pietre pe Ștefan, care se ruga și zicea: Doamne, Iisuse, primește duhul meu! </p>
<p id="v60"><sup><small>60</small></sup>  Și, îngenunchind, a strigat cu glas mare: Doamne, nu le socoti lor păcatul acesta! Și zicând acestea, a murit. <sup id="cite8"><a href="#fn8">[8]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td><a href="/ro/Bible/Acts_of_the_Apostles/6">Faptele Apostolilor - Capitol 6</a></td>
        <td><a href="/ro/Bible/Acts_of_the_Apostles/Index">Index</a></td>
        <td><a href="/ro/Bible/Acts_of_the_Apostles/8">Faptele Apostolilor - Capitol 8</a></td>
      </tr>
    </tbody>
  </table>
</figure>
<h2>Referințe</h2>
<div>
<ol>
  <li id="fn1"><a href="#cite1">↑</a> 7:30 <i>Îngerii de foc</i>: <a href="/ro/The_Urantia_Book/85#p4_2">CU 85:4.2</a>. </li>
  <li id="fn2"><a href="#cite2">↑</a> 7:32 <i>Dumnezeu al vieții</i>: <a href="/ro/The_Urantia_Book/174#p3_4">CU 174:3.4</a>.  <i>Dumnezeu al vieții</i>: <a href="/ro/The_Urantia_Book/174#p3_2">CU 174:3.2</a>. </li>
  <li id="fn3"><a href="#cite3">↑</a> 7:48 <i>Cel mai înalt</i>: <a href="/ro/The_Urantia_Book/93#p3_2">CU 93:3.2</a>.  <i>Cele mai mari</i>: <a href="/ro/The_Urantia_Book/43#p3_1">CU 43:3.1</a>.  <i>Dumnezeu Preaînalt</i>: <a href="/ro/The_Urantia_Book/93#p2_3">CU 93:2.3</a>. </li>
  <li id="fn4"><a href="#cite4">↑</a> 7:51-60 <i>Lapidarea lui Stefan</i>: <a href="/ro/The_Urantia_Book/194#p4_11">CU 194:4.11</a>. </li>
  <li id="fn5"><a href="#cite5">↑</a> 7:53 <i>Primit de slujirea îngerilor</i>: <a href="/ro/The_Urantia_Book/113#p0_1">CU 113:0.1</a>. </li>
  <li id="fn6"><a href="#cite6">↑</a> 7:55-56 <i>Mâna dreaptă a Tatălui</i>: <a href="/ro/The_Urantia_Book/5#p2_2">CU 5:2.2</a>.  <i>Mâna dreaptă a lui Dumnezeu</i>: <a href="/ro/The_Urantia_Book/38#p0_1">CU 38:0.1</a>.  <i>Mâna dreaptă a lui Dumnezeu</i>: <a href="/ro/The_Urantia_Book/13#p2_7">CU 13:2.7</a>.  <i>Mâna dreaptă a lui Dumnezeu</i>: <a href="/ro/The_Urantia_Book/21#p4_4">CU 21:4.4</a>. </li>
  <li id="fn7"><a href="#cite7">↑</a> 7:58 <i>Saul din Tars</i>: <a href="/ro/The_Urantia_Book/128#p3_6">CU 128:3.6</a>. </li>
  <li id="fn8"><a href="#cite8">↑</a> 7:60 <i>Nu pune acest păcat în sarcina lor</i>: <a href="/ro/The_Urantia_Book/188#p5_6">CU 188:5.6</a>. </li>
</ol>
</div>
