<!--
title: Faptele Apostolilor - Capitol 5
description: 
published: true
date: 2022-8-28T15:50:57Z
tags: 
editor: ckeditor
dateCreated: 2022-8-28T15:50:57Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/ro/Bible/Acts_of_the_Apostles/4">Faptele Apostolilor - Capitol 4</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/ro/Bible/Acts_of_the_Apostles/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/ro/Bible/Acts_of_the_Apostles/6">Faptele Apostolilor - Capitol 6</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Iar un om, anume Anania, cu Safira, femeia lui, și-a vândut țarina. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Și a dosit din preț, știind și femeia lui, și aducând o parte, a pus-o la picioarele apostolilor. </p>
<p id="v3"><sup><small>3</small></sup>  Iar Petru a zis: Anania, de ce a umplut satana inima ta, ca să minți tu Duhului Sfânt și să dosești din prețul țarinei? </p>
<p id="v4"><sup><small>4</small></sup>  Oare, păstrând-o, nu-ți rămânea ție, și vândută nu era în stăpânirea ta? Pentru ce ai pus în inima ta lucrul acesta? N-ai mințit oamenilor, ci lui Dumnezeu. </p>
<p id="v5"><sup><small>5</small></sup>  Iar Anania, auzind aceste cuvinte, a căzut și a murit. Și frică mare i-a cuprins pe toți care au auzit. </p>
<p id="v6"><sup><small>6</small></sup>  Și sculându-se cei mai tineri, l-au înfășurat și, scoțându-l afară, l-au îngropat. </p>
<p id="v7"><sup><small>7</small></sup>  După un răstimp, ca de trei ceasuri, a intrat și femeia lui, neștiind ce se întâmplase. </p>
<p id="v8"><sup><small>8</small></sup>  Iar Petru a zis către ea: Spune-mi dacă ați vândut țarina cu atât? Iar ea a zis: Da, cu atât. </p>
<p id="v9"><sup><small>9</small></sup>  Iar Petru a zis către ea: De ce v-ați învoit voi să ispitiți Duhul Domnului? Iată picioarele celor ce au îngropat pe bărbatul tău sunt la ușă și te vor scoate afară și pe tine. </p>
<p id="v10"><sup><small>10</small></sup>  Și ea a căzut îndată la picioarele lui Petru și a murit. Și intrând tinerii, au găsit-o moartă și, scoțând-o afară, au îngropat-o lângă bărbatul ei. </p>
<p id="v11"><sup><small>11</small></sup>  Și frică mare a cuprins toată Biserica și pe toți care au auzit acestea. </p>
<p id="v12"><sup><small>12</small></sup>  Iar prin mâinile apostolilor se făceau semne și minuni multe în popor, și erau toți, într-un cuget, în pridvorul lui Solomon. </p>
<p id="v13"><sup><small>13</small></sup>  Și nimeni dintre ceilalți nu cuteza să se alipească de ei, dar poporul îi lăuda. </p>
<p id="v14"><sup><small>14</small></sup>  Și din ce în ce mai mult se adăugau cei ce credeau în Domnul, mulțime de bărbați și de femei, <sup id="cite2"><a href="#fn2">[2]</a></sup></p>
<p id="v15"><sup><small>15</small></sup>  Încât scoteau pe cei bolnavi în ulițe și-i puneau pe paturi și pe tărgi, ca venind Petru, măcar umbra lui să umbrească pe vreunul dintre ei. </p>
<p id="v16"><sup><small>16</small></sup>  Și se aduna și mulțimea din cetățile dimprejurul Ierusalimului, aducând bolnavi și bântuiți de duhuri necurate, și toți se vindecau. </p>
<p id="v17"><sup><small>17</small></sup>  Și sculându-se arhiereul și toți cei împreună cu el - cei din eresul saducheilor - s-au umplut de pizmă. <sup id="cite3"><a href="#fn3">[3]</a></sup></p>
<p id="v18"><sup><small>18</small></sup>  Și au pus mâna pe apostoli și i-au băgat în temnița obștească. </p>
<p id="v19"><sup><small>19</small></sup>  Iar un înger al Domnului, în timpul nopții, a deschis ușile temniței și, scoțându-i, le-a zis: <sup id="cite4"><a href="#fn4">[4]</a></sup></p>
<p id="v20"><sup><small>20</small></sup>  Mergeți și, stând, grăiți poporului în templu toate cuvintele vieții acesteia. </p>
<p id="v21"><sup><small>21</small></sup>  Și, auzind, au intrat de dimineață în templu și învățau. Dar venind arhiereul și cei împreună cu el, au adunat sinedriul și tot sfatul bătrânilor fiilor lui Israel și au trimis la temniță să-i aducă pe apostoli. </p>
<p id="v22"><sup><small>22</small></sup>  Dar, ducându-se, slugile nu i-au găsit în temniță și, întorcându-se, au vestit, </p>
<p id="v23"><sup><small>23</small></sup>  Zicând: Temnița am găsit-o încuiată în toată siguranța și pe paznici stând la uși, dar când am descuiat, înăuntru n-am găsit pe nimeni. </p>
<p id="v24"><sup><small>24</small></sup>  Când au auzit aceste cuvinte, căpetenia pazei templului și arhiereii erau nedumeriți cu privire la ei, ce-ar putea să fie aceasta. </p>
<p id="v25"><sup><small>25</small></sup>  Dar venind cineva, le-a dat de veste: Iată, bărbații pe care i-ați pus în temniță sunt în templu, stând și învățând poporul. </p>
<p id="v26"><sup><small>26</small></sup>  Atunci, ducându-se, căpetenia pazei templului împreună cu slujitorii i-au adus dar nu cu sila, că se temeau de popor să nu-i omoare cu pietre. </p>
<p id="v27"><sup><small>27</small></sup>  Și, aducându-i, i-au pus în fața sinedriului. Iar arhiereul i-a întrebat, </p>
<p id="v28"><sup><small>28</small></sup>  Zicând: Au nu v-am poruncit vouă cu poruncă să nu mai învățați în numele acesta? Și iată ați umplut Ierusalimul cu învățătura voastră și voiți să aduceți asupra noastră sângele Acestui Om! </p>
<p id="v29"><sup><small>29</small></sup>  Iar Petru și apostolii, răspunzând, au zis: Trebuie să ascultăm pe Dumnezeu mai mult decât pe oameni. <sup id="cite5"><a href="#fn5">[5]</a></sup></p>
<p id="v30"><sup><small>30</small></sup>  Dumnezeul părinților noștri a înviat pe Iisus, pe Care voi L-ați omorât, spânzurându-L pe lemn. </p>
<p id="v31"><sup><small>31</small></sup>  Pe Acesta, Dumnezeu, prin dreapta Sa, L-a înălțat Stăpânitor și Mântuitor, ca să dea lui Israel pocăință și iertarea păcatelor. </p>
<p id="v32"><sup><small>32</small></sup>  Și suntem martori ai acestor cuvinte noi și Duhul Sfânt, pe Care Dumnezeu L-a dat celor ce Îl ascultă. </p>
<p id="v33"><sup><small>33</small></sup>  Iar ei, auzind, se mâniau foarte și se sfătuiau să-i omoare. </p>
<p id="v34"><sup><small>34</small></sup>  Și ridicându-se în sinedriu un fariseu, anume Gamaliel, învățător de Lege, cinstit de tot poporul, a poruncit să-i scoată pe oameni afară puțin, <sup id="cite6"><a href="#fn6">[6]</a></sup></p>
<p id="v35"><sup><small>35</small></sup>  Și a zis către ei: Bărbați israeliți, luați aminte la voi, ce aveți să faceți cu acești oameni. </p>
<p id="v36"><sup><small>36</small></sup>  Că înainte de zilele acestea s-a ridicat Teudas, zicând că el este cineva, căruia i s-au alăturat un număr de bărbați ca la patru sute, care a fost ucis și toți câți l-au ascultat au fost risipiți și nimiciți. </p>
<p id="v37"><sup><small>37</small></sup>  După aceasta s-a ridicat Iuda Galileianul, în vremea numărătorii, și a atras popor mult după el; și acela a pierit și toți câți au ascultat de el au fost împrăștiați. </p>
<p id="v38"><sup><small>38</small></sup>  Și acum zic vouă: Feriți-vă de oamenii aceștia și lăsați-i, căci dacă această hotărâre sau lucrul acesta este de la oameni, se va nimici; </p>
<p id="v39"><sup><small>39</small></sup>  Iar dacă este de la Dumnezeu, nu veți putea să-i nimiciți, ca nu cumva să vă aflați și luptători împotriva lui Dumnezeu. </p>
<p id="v40"><sup><small>40</small></sup>  Și l-au ascultat pe el; și chemând pe apostoli și bătându-i, le-au poruncit să nu mai vorbească în numele lui Iisus, și le-au dat drumul. <sup id="cite7"><a href="#fn7">[7]</a></sup></p>
<p id="v41"><sup><small>41</small></sup>  Iar ei au plecat din fața sinedriului, bucurându-se că s-au învrednicit, pentru numele Lui, să sufere ocară. </p>
<p id="v42"><sup><small>42</small></sup>  Și toată ziua, în templu și prin case, nu încetau să învețe și să binevestească pe Hristos Iisus. </p>
<h2>Referințe</h2>
<div>
<ol>
  <li id="fn1"><a href="#cite1">↑</a> 5:1-10 <i>Doborâți oamenii cu furie</i>: <a href="/ro/The_Urantia_Book/4#p5_3">CU 4:5.3</a>. </li>
  <li id="fn2"><a href="#cite2">↑</a> 5:14 <i>Femei ucenice</i>: <a href="/ro/The_Urantia_Book/149#p2_8">CU 149:2.8</a>. </li>
  <li id="fn3"><a href="#cite3">↑</a> 5:17-18 <i>Le</i>: <a href="/ro/The_Urantia_Book/194#p4_10">CU 194:4.10</a>. </li>
  <li id="fn4"><a href="#cite4">↑</a> 5:19 <i>Angel deschide ușile închisorii</i>: <a href="/ro/The_Urantia_Book/77#p8_12">CU 77:8.12</a>. </li>
  <li id="fn5"><a href="#cite5">↑</a> 5:29-32 <i>„Evanghelie” proclamată</i>: <a href="/ro/The_Urantia_Book/195#p0_2">CU 195:0.2</a>. </li>
  <li id="fn6"><a href="#cite6">↑</a> 5:34,38-39 <i>Sfatul lui Gamaliel</i>: <a href="/ro/The_Urantia_Book/194#p4_10">CU 194:4.10</a>. </li>
  <li id="fn7"><a href="#cite7">↑</a> 5:40 <i>Saducheii iau sfaturi</i>: <a href="/ro/The_Urantia_Book/194#p4_10">CU 194:4.10</a>. </li>
</ol>
</div>
