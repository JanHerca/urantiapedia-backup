<!--
title: Faptele Apostolilor - Capitol 28
description: 
published: true
date: 2023-11-8T21:58:28Z
tags: bible, bible—acts of the apostles
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/ro/Bible/Acts_of_the_Apostles/27">
          <span class="mdi mdi-arrow-left-drop-circle"></span><span class="pl-2">Faptele Apostolilor - Capitol 27</span>
        </a>
        </td>
        <td>
        <a href="/ro/Bible/Acts_of_the_Apostles/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Și după ce am scăpat, am aflat că insula se numește Malta. </p>
<p id="v2"><sup><small>2</small></sup>  Iar locuitorii ei ne arătau o deosebită omenie, căci, aprinzând foc, ne-au luat pe toți la ei din pricina ploii care era și a frigului. </p>
<p id="v3"><sup><small>3</small></sup>  Și strângând Pavel grămadă de găteje și punându-le în foc, o viperă a ieșit de căldură și s-a prins de mâna lui. </p>
<p id="v4"><sup><small>4</small></sup>  Și când locuitorii au văzut vipera atârnând de mâna lui, ziceau unii către alții: Desigur că ucigaș este omul acesta, pe care dreptatea nu l-a lăsat să trăiască, deși a scăpat din mare. </p>
<p id="v5"><sup><small>5</small></sup>  Deci el, scuturând vipera în foc, n-a pătimit nici un rău. </p>
<p id="v6"><sup><small>6</small></sup>  Iar ei așteptau ca el să se umfle, sau să cadă deodată mort. Dar așteptând ei mult și văzând că nu i se întâmplă nimic rău, și-au schimbat gândul și ziceau că el este un zeu. </p>
<p id="v7"><sup><small>7</small></sup>  Și împrejurul acelui loc erau țarinile căpeteniei insulei, Publius, care, primindu-ne, ne-a găzduit prietenos trei zile. </p>
<p id="v8"><sup><small>8</small></sup>  Și s-a întâmplat că tatăl lui Publius zăcea în pat, cuprins de friguri și de urdinare cu sânge, la care intrând Pavel și rugându-se, și-a pus mâinile peste el și l-a vindecat. </p>
<p id="v9"><sup><small>9</small></sup>  Și întâmplându-se aceasta, veneau la el și ceilalți din insulă care aveau boli și se vindecau; </p>
<p id="v10"><sup><small>10</small></sup>  Și aceștia ne-au cinstit mult și, când am plecat, ne-au pus la îndemână toate cele de trebuință. </p>
<p id="v11"><sup><small>11</small></sup>  După trei luni am pornit cu o corabie din Alexandria, care iernase în insulă și care avea pe ea însemnul Dioscurilor. </p>
<p id="v12"><sup><small>12</small></sup>  Și ajungând la Siracuza, am rămas acolo trei zile. </p>
<p id="v13"><sup><small>13</small></sup>  De unde, înconjurând, am sosit la Regium. Și după o zi, suflând vânt de miazăzi, am ajuns la Puteoli în cealaltă zi. </p>
<p id="v14"><sup><small>14</small></sup>  Găsind acolo frați, am fost rugați să rămânem la ei șapte zile. Și așa am venit la Roma. </p>
<p id="v15"><sup><small>15</small></sup>  Și de acolo, auzind frații cele despre noi, au venit întru întâmpinarea noastră până la Forul lui Apius și la Trei Taverne, pe care, văzându-i, Pavel a mulțumit lui Dumnezeu și s-a îmbărbătat. </p>
<p id="v16"><sup><small>16</small></sup>  Iar când am intrat în Roma, sutașul a predat pe cei legați comandantului taberei, iar lui Pavel i s-a îngăduit să locuiască aparte cu ostașul care îl păzea. </p>
<p id="v17"><sup><small>17</small></sup>  Și după trei zile Pavel a chemat la el pe cei care erau fruntașii iudeilor. Și, adunându-se, zicea către ei: Bărbați frați, deși eu n-am făcut nimic rău împotriva poporului (nostru) sau a datinilor părintești, am fost predat de la Ierusalim, în mâinile romanilor. </p>
<p id="v18"><sup><small>18</small></sup>  Aceștia, după ce m-au cercetat, voiau să-mi dea drumul, fiindcă nu era în mine nici o vină vrednică de moarte. </p>
<p id="v19"><sup><small>19</small></sup>  Dar iudeii, împotrivindu-mi-se, am fost nevoit să cer să fiu judecat de Cezarul, dar nu că aș avea de adus vreo pâră neamului meu. </p>
<p id="v20"><sup><small>20</small></sup>  Deci pentru această cauză v-am chemat să vă văd și să vorbesc cu voi. Căci pentru nădejdea lui Israel mă aflu eu în acest lanț. </p>
<p id="v21"><sup><small>21</small></sup>  Iar ei au zis către el: Noi n-am primit din Iudeea nici scrisori despre tine, nici nu a venit cineva dintre frați, ca să ne vestească sau să ne vorbească ceva rău despre tine. </p>
<p id="v22"><sup><small>22</small></sup>  Dar dorim să auzim de la tine cele ce gândești; căci despre eresul acesta ne este cunoscut; că pretutindeni i se stă împotrivă. </p>
<p id="v23"><sup><small>23</small></sup>  Deci, rânduindu-i o zi, au venit la el, la gazdă, mai mulți. Și de dimineața până seara, el le vorbea, dând mărturie despre împărăția lui Dumnezeu, căutând să-i încredințeze despre Iisus din Legea lui Moise și din prooroci. </p>
<p id="v24"><sup><small>24</small></sup>  Și unii credeau celor spuse, iar alții nu credeau. </p>
<p id="v25"><sup><small>25</small></sup>  Și neînțelegându-se unii cu alții, au plecat, zicând Pavel un cuvânt că: Bine a vorbit Duhul Sfânt prin Isaia proorocul, către părinții noștri, </p>
<p id="v26"><sup><small>26</small></sup>  Când a zis: "Mergi la poporul acesta și zi: Cu auzul veți auzi și nu veți înțelege și uitându-vă veți privi, dar nu veți vedea. <sup id="cite1"><a href="#fn1">[1]</a></sup></p>
<p id="v27"><sup><small>27</small></sup>  Căci inima acestui popor s-a învârtoșat și cu urechile greu au auzit și ochii lor i-au închis. Ca nu cumva să vadă cu ochii și să audă cu urechile și cu inima să înțeleagă și să se întoarcă și Eu să-l vindec". </p>
<p id="v28"><sup><small>28</small></sup>  Deci cunoscut să vă fie vouă că această mântuire a lui Dumnezeu s-a trimis păgânilor, și ei vor asculta. <sup id="cite2"><a href="#fn2">[2]</a></sup></p>
<p id="v29"><sup><small>29</small></sup>  Și după ce a zis el acestea, iudeii au plecat având între ei mare neînțelegere. </p>
<p id="v30"><sup><small>30</small></sup>  Iar Pavel a rămas doi ani întregi în casa luată de el cu chirie, și primea pe toți care veneau la el, </p>
<p id="v31"><sup><small>31</small></sup>  Propovăduind împărăția lui Dumnezeu și învățând cele despre Domnul Iisus Hristos, cu toată îndrăzneala și fără nici o piedică. <sup id="cite3"><a href="#fn3">[3]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/ro/Bible/Acts_of_the_Apostles/27">
          <span class="mdi mdi-arrow-left-drop-circle"></span><span class="pl-2">Faptele Apostolilor - Capitol 27</span>
        </a>
        </td>
        <td>
        <a href="/ro/Bible/Acts_of_the_Apostles/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        </td>
      </tr>
    </tbody>
  </table>
</figure>
<h2>Referințe</h2>
<div>
<ol>
  <li id="fn1"><a href="#cite1">↑</a> 28:26-27 <i>Vezi fără să vezi etc</i>: <a href="/ro/The_Urantia_Book/151#p1_4">CU 151:1.4</a>. </li>
  <li id="fn2"><a href="#cite2">↑</a> 28:28 <i>Evanghelia Mântuirii</i>: <a href="/ro/The_Urantia_Book/190#p4_1">CU 190:4.1</a>.  <i>Evanghelia Mântuirii lui Dumnezeu</i>: <a href="/ro/The_Urantia_Book/190#p5_4">CU 190:5.4</a>. </li>
  <li id="fn3"><a href="#cite3">↑</a> 28:31 <i>Isus a predat ambele puncte de vedere</i>: <a href="/ro/The_Urantia_Book/170#p1_4">CU 170:1.4</a>. </li>
</ol>
</div>
