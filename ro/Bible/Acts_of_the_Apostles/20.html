<!--
title: Faptele Apostolilor - Capitol 20
description: 
published: true
date: 2022-8-28T15:50:57Z
tags: 
editor: ckeditor
dateCreated: 2022-8-28T15:50:57Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/ro/Bible/Acts_of_the_Apostles/19">Faptele Apostolilor - Capitol 19</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/ro/Bible/Acts_of_the_Apostles/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/ro/Bible/Acts_of_the_Apostles/21">Faptele Apostolilor - Capitol 21</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Iar după ce a încetat tulburarea, Pavel, chemând pe ucenici și dându-le îndemnuri, după ce și-a luat rămas bun, a ieșit să meargă în Macedonia. </p>
<p id="v2"><sup><small>2</small></sup>  Și străbătând acele părți și dând ucenicilor multe sfaturi și îndemnuri, a sosit în Grecia. </p>
<p id="v3"><sup><small>3</small></sup>  Și a stat acolo trei luni. Dar când era să plece pe apă în Siria, iudeii au uneltit împotriva vieții lui, iar el s-a hotărât să se întoarcă prin Macedonia. </p>
<p id="v4"><sup><small>4</small></sup>  Și mergeau împreună cu el, până în Asia, Sosipatru al lui Piru din Bereea, Aristarh și Secundus din Tesalonic și Gaius din Derbe și Timotei, iar din Asia: Tihic și Trofim. <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  Aceștia, plecând înainte, ne-au așteptat în Troa. </p>
<p id="v6"><sup><small>6</small></sup>  Iar noi, după zilele Azimelor, am pornit cu corabia de la Filipi și în cinci zile am sosit la ei în Troa, unde am rămas șapte zile. </p>
<p id="v7"><sup><small>7</small></sup>  În ziua întâi a săptămânii (Duminică) adunându-ne noi să frângem pâinea, Pavel, care avea de gând să plece a doua zi, a început să le vorbească și a prelungit cuvântul lui până la miezul nopții. </p>
<p id="v8"><sup><small>8</small></sup>  Iar în camera de sus, unde erau adunați, erau multe lumini aprinse. </p>
<p id="v9"><sup><small>9</small></sup>  Dar un tânăr cu numele Eutihie, șezând pe fereastră, pe când Pavel ținea lungul său cuvânt, a adormit adânc și, doborât de somn, a căzut jos de la catul al treilea, și l-au ridicat mort. </p>
<p id="v10"><sup><small>10</small></sup>  Iar Pavel, coborându-se, s-a plecat peste el și, luându-l în brațe, a zis: Nu vă tulburați, căci sufletul lui este în el. </p>
<p id="v11"><sup><small>11</small></sup>  Și suindu-se și frângând pâinea și mâncând, a vorbit cu ei mult până în zori, și atunci a plecat. </p>
<p id="v12"><sup><small>12</small></sup>  Iar pe tânăr l-au adus viu și foarte mult s-au mângâiat. </p>
<p id="v13"><sup><small>13</small></sup>  Iar noi, venind la corabie, am plutit spre Asson, ca să luăm de acolo pe Pavel, căci astfel rânduise el, voind să meargă pe jos. </p>
<p id="v14"><sup><small>14</small></sup>  După ce s-a întâlnit cu noi la Asson, luându-l cu noi, am venit la Mitilene. </p>
<p id="v15"><sup><small>15</small></sup>  Și de acolo, mergând cu corabia, am sosit a doua zi în fața insulei Hios. Iar în ziua următoare, am ajuns în Samos și, după ce am poposit la Troghilion, a doua zi am venit la Milet. </p>
<p id="v16"><sup><small>16</small></sup>  Căci Pavel hotărâse să treacă pe apă pe lângă Efes, ca să nu i se întârzie în Asia, pentru că se grăbea să fie, dacă i-ar fi cu putință, la Ierusalim, de ziua Cincizecimii. </p>
<p id="v17"><sup><small>17</small></sup>  Și trimițând din Milet la Efes, a chemat la sine pe preoții Bisericii. </p>
<p id="v18"><sup><small>18</small></sup>  Și când ei au venit la el, le-a zis: Voi știți cum m-am purtat cu voi, în toată vremea, din ziua cea dintâi, când am venit în Asia, </p>
<p id="v19"><sup><small>19</small></sup>  Slujind Domnului cu toată smerenia și cu multe lacrimi și încercări care mi s-au întâmplat prin uneltirile iudeilor. </p>
<p id="v20"><sup><small>20</small></sup>  Și cum n-am ascuns nimic din cele folositoare, ca să nu vi le vestesc și să nu vă învăț, fie înaintea poporului, fie prin case, </p>
<p id="v21"><sup><small>21</small></sup>  Mărturisind și iudeilor și elinilor întoarcerea la Dumnezeu prin pocăință și credința în Domnul nostru Iisus Hristos. </p>
<p id="v22"><sup><small>22</small></sup>  Iar acum iată că fiind eu mânat de Duhul, merg la Ierusalim, neștiind cele ce mi se vor întâmpla acolo, </p>
<p id="v23"><sup><small>23</small></sup>  Decât numai că Duhul Sfânt mărturisește prin cetăți, spunându-mi că mă așteaptă lanțuri și necazuri. </p>
<p id="v24"><sup><small>24</small></sup>  Dar nimic nu iau în seamă și nu pun nici un preț pe sufletul meu, numai să împlinesc calea mea și slujba mea pe care am luat-o de la Domnul Iisus, de a mărturisi Evanghelia harului lui Dumnezeu. <sup id="cite2"><a href="#fn2">[2]</a></sup></p>
<p id="v25"><sup><small>25</small></sup>  Și acum, iată, eu știu că voi toți, printre care am petrecut propovăduind împărăția lui Dumnezeu, nu veți mai vedea fața mea. </p>
<p id="v26"><sup><small>26</small></sup>  Pentru aceea vă mărturisesc în ziua de astăzi că sunt curat de sângele tuturor. </p>
<p id="v27"><sup><small>27</small></sup>  Căci nu m-am ferit să vă vestesc toată voia lui Dumnezeu. </p>
<p id="v28"><sup><small>28</small></sup>  Drept aceea, luați aminte de voi înșivă și de toată turma, întru care Duhul Sfânt v-a pus pe voi episcopi, ca să păstrați Biserica lui Dumnezeu, pe care a câștigat-o cu însuși sângele Său. <sup id="cite3"><a href="#fn3">[3]</a></sup></p>
<p id="v29"><sup><small>29</small></sup>  Căci eu știu aceasta, că după plecarea mea vor intra, între voi, lupi îngrozitori, care nu vor cruța turma. </p>
<p id="v30"><sup><small>30</small></sup>  Și dintre voi înșivă se vor ridica bărbați, grăind învățături răstălmăcite, ca să tragă pe ucenici după ei. </p>
<p id="v31"><sup><small>31</small></sup>  Drept aceea, privegheați, aducându-vă aminte că, timp de trei ani, n-am încetat noaptea și ziua să vă îndemn, cu lacrimi, pe fiecare dintre voi. </p>
<p id="v32"><sup><small>32</small></sup>  Și acum vă încredințez lui Dumnezeu și cuvântului harului Său, cel ce poate să vă zidească și să vă dea moștenire între toți cei sfințiți. <sup id="cite4"><a href="#fn4">[4]</a></sup></p>
<p id="v33"><sup><small>33</small></sup>  Argint, sau aur, sau haină, n-am poftit de la nimeni; </p>
<p id="v34"><sup><small>34</small></sup>  Voi înșivă știți că mâinile acestea au lucrat pentru trebuințele mele și ale celor ce erau cu mine. </p>
<p id="v35"><sup><small>35</small></sup>  Toate vi le-am arătat, căci ostenindu-vă astfel, trebuie să ajutați pe cei slabi și să vă aduceți aminte de cuvintele Domnului Iisus, căci El a zis: Mai fericit este a da decât a lua. <sup id="cite5"><a href="#fn5">[5]</a></sup></p>
<p id="v36"><sup><small>36</small></sup>  Și după ce a spus acestea, plecându-și genunchii, s-a rugat împreună cu toți aceștia. </p>
<p id="v37"><sup><small>37</small></sup>  Și mare jale i-a cuprins pe toți și, căzând pe grumazul lui Pavel, îl sărutau, <sup id="cite6"><a href="#fn6">[6]</a></sup></p>
<p id="v38"><sup><small>38</small></sup>  Cuprinși de jale mai ales pentru cuvântul pe care îl spusese, că n-au să mai vadă fața lui. Și îl petrecură la corabie. </p>
<h2>Referințe</h2>
<div>
<ol>
  <li id="fn1"><a href="#cite1">↑</a> 20:4 <i>Gaius</i>: <a href="/ro/The_Urantia_Book/133#p3_11">CU 133:3.11</a>. </li>
  <li id="fn2"><a href="#cite2">↑</a> 20:24,32 <i>Harul Domnului Isus Hristos</i>: <a href="/ro/The_Urantia_Book/121#p8_8">CU 121:8.8</a>. </li>
  <li id="fn3"><a href="#cite3">↑</a> 20:28 <i>Isus ca Răscumpărător al bisericii</i>: <a href="/ro/The_Urantia_Book/170#p5_6">CU 170:5.6</a>. </li>
  <li id="fn4"><a href="#cite4">↑</a> 20:32 <i>Moștenirea spirituală</i>: <a href="/ro/The_Urantia_Book/165#p3_8">CU 165:3.8</a>. </li>
  <li id="fn5"><a href="#cite5">↑</a> 20:35 <i>Mai binecuvântat să dea</i>: <a href="/ro/The_Urantia_Book/100#p7_10">CU 100:7.10</a>.  <i>Mai binecuvântat să dea</i>: <a href="/ro/The_Urantia_Book/103#p2_9">CU 103:2.9</a>.  <i>Mai binecuvântat de a da Mai binecuvântat de a da</i>: <a href="/ro/The_Urantia_Book/28#p6_18">CU 28:6.18</a>.  <i>Mai binecuvântat să dea</i>: <a href="/ro/The_Urantia_Book/140#p8_18">CU 140:8.18</a>. </li>
  <li id="fn6"><a href="#cite6">↑</a> 20:37 <i>Nu nebărbătesc să plângă</i>: <a href="/ro/The_Urantia_Book/140#p5_16">CU 140:5.16</a>. </li>
</ol>
</div>
