<!--
title: Faptele Apostolilor - Capitol 24
description: 
published: true
date: 2022-8-28T15:50:57Z
tags: 
editor: ckeditor
dateCreated: 2022-8-28T15:50:57Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/ro/Bible/Acts_of_the_Apostles/23">Faptele Apostolilor - Capitol 23</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/ro/Bible/Acts_of_the_Apostles/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/ro/Bible/Acts_of_the_Apostles/25">Faptele Apostolilor - Capitol 25</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Iar după cinci zile s-a coborât arhiereul Anania cu câțiva bătrâni și cu un oarecare retor Tertul, care s-au înfățișat procuratorului împotriva lui Pavel. </p>
<p id="v2"><sup><small>2</small></sup>  Iar după ce l-au chemat pe Pavel, Tertul a început să-l învinuiască, zicând: Prin tine dobândim multă pace și îndreptările făcute acestui neam, prin purtarea ta de grijă, </p>
<p id="v3"><sup><small>3</small></sup>  Totdeauna și pretutindeni le primim, prea puternice Felix, cu toată mulțumirea. </p>
<p id="v4"><sup><small>4</small></sup>  Dar, ca să nu te ostenesc mai mult, te rog să ne asculți, pe scurt, cu bunăvoința ta. </p>
<p id="v5"><sup><small>5</small></sup>  Căci am aflat pe omul acesta ca o ciumă și urzitor de răzvrătiri printre toți iudeii din lume, fiind căpetenia eresului nazarinenilor, </p>
<p id="v6"><sup><small>6</small></sup>  Care a încercat să pângărească și templul și pe care l-am prins și am voit să-l judecăm după legea noastră. </p>
<p id="v7"><sup><small>7</small></sup>  Dar venind Lysias comandantul l-a scos cu de-a sila din mâinile noastre, </p>
<p id="v8"><sup><small>8</small></sup>  Poruncind pârâșilor lui să vină la tine. De la el vei putea, cercetând tu însuți, să cunoști toate învinuirile aduse de noi. </p>
<p id="v9"><sup><small>9</small></sup>  Iar iudeii împreună susțineau, zicând că acestea așa sunt. </p>
<p id="v10"><sup><small>10</small></sup>  Și, procuratorul făcându-i semn să vorbească, Pavel a răspuns: Fiindcă știu că de mulți ani ești judecător acestui neam, bucuros vorbesc pentru apărarea mea. </p>
<p id="v11"><sup><small>11</small></sup>  Tu poți să afli că nu sunt mai mult decât douăsprezece zile de când m-am suit la Ierusalim ca să mă închin. </p>
<p id="v12"><sup><small>12</small></sup>  Și nici în templu nu m-au găsit discutând cu cineva sau făcând tulburare în mulțime, nici în sinagogi, nici în cetate, </p>
<p id="v13"><sup><small>13</small></sup>  Nici nu pot să-ți dovedească cele ce spun acum împotriva mea. </p>
<p id="v14"><sup><small>14</small></sup>  Și-ți mărturisesc aceasta, că așa mă închin Dumnezeului părinților mei, după învățătura pe care ei o numesc eres, și cred toate cele scrise în Lege și în Prooroci, </p>
<p id="v15"><sup><small>15</small></sup>  Având nădejde în Dumnezeu, pe care și aceștia înșiși o așteaptă, că va să fie învierea morților: și a drepților și a nedrepților. <sup id="cite1"><a href="#fn1">[1]</a></sup></p>
<p id="v16"><sup><small>16</small></sup>  Și întru aceasta mă străduiesc și eu ca să am totdeauna înaintea lui Dumnezeu și a oamenilor un cuget neîntinat. <sup id="cite2"><a href="#fn2">[2]</a></sup></p>
<p id="v17"><sup><small>17</small></sup>  După mulți ani, am venit ca să aduc neamului meu milostenii și prinoase, </p>
<p id="v18"><sup><small>18</small></sup>  Când niște iudei din Asia m-au găsit, curățit, în templu, dar nu cu mulțime, nici cu gâlceavă. </p>
<p id="v19"><sup><small>19</small></sup>  Aceia trebuia să fie de față înaintea ta și să mă învinuiască, dacă aveau ceva împotriva mea; </p>
<p id="v20"><sup><small>20</small></sup>  Sau chiar aceștia să spună ce nedreptate mi-au găsit când am stat înaintea sinedriului, </p>
<p id="v21"><sup><small>21</small></sup>  Decât numai pentru acest singur cuvânt pe care l-am strigat stând între ei, că pentru învierea morților sunt eu astăzi judecat între voi. </p>
<p id="v22"><sup><small>22</small></sup>  Și Felix, auzind acestea, i-a amânat, cunoscând destul de bine cele privitoare la învățătura (creștină), zicând: Când se va coborî comandantul Lysias, voi hotărî asupra acelora ale voastre. </p>
<p id="v23"><sup><small>23</small></sup>  Și a poruncit sutașului să țină pe Pavel sub pază, dar să-i lase tihnă și să nu oprească pe nimeni dintre ai lui, ca să vină să-i slujească. </p>
<p id="v24"><sup><small>24</small></sup>  Iar după câteva zile, Felix, venind cu Drusila, femeia lui, care era din neamul iudeilor, a trimis să cheme pe Pavel și l-a ascultat despre credința în Hristos Iisus. </p>
<p id="v25"><sup><small>25</small></sup>  Și vorbind el despre dreptate și despre înfrânare și despre judecata viitoare, Felix s-a înfricoșat și a răspuns: Acum mergi, și când voi găsi timp potrivit te voi mai chema. </p>
<p id="v26"><sup><small>26</small></sup>  În același timp el nădăjduia că i se vor da bani de către Pavel; de aceea, și mai des trimițând să-l cheme, vorbea cu el. </p>
<p id="v27"><sup><small>27</small></sup>  Dar când s-au împlinit doi ani, în locul lui Felix a urmat Porcius Festus. Și voind să le fie iudeilor pe plac, Felix a lăsat pe Pavel legat. </p>
<h2>Referințe</h2>
<div>
<ol>
  <li id="fn1"><a href="#cite1">↑</a> 24:15 <i>Învierea celor nedrepți</i>: <a href="/ro/The_Urantia_Book/113#p6_8">CU 113:6.8</a>. </li>
  <li id="fn2"><a href="#cite2">↑</a> 24:16 <i>Păstrați conștiința lipsită de ofensă</i>: <a href="/ro/The_Urantia_Book/156#p2_7">CU 156:2.7</a>. </li>
</ol>
</div>
