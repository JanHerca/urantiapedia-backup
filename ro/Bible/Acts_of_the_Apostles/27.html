<!--
title: Faptele Apostolilor - Capitol 27
description: 
published: true
date: 2022-8-28T15:50:57Z
tags: 
editor: ckeditor
dateCreated: 2022-8-28T15:50:57Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/ro/Bible/Acts_of_the_Apostles/26">Faptele Apostolilor - Capitol 26</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/ro/Bible/Acts_of_the_Apostles/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/ro/Bible/Acts_of_the_Apostles/28">Faptele Apostolilor - Capitol 28</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Iar după ce s-a hotărât să plecăm pe apă în Italia, au dat în primire pe Pavel și pe alți câțiva legați unui sutaș cu numele Iuliu, din cohorta Augusta. </p>
<p id="v2"><sup><small>2</small></sup>  Și întorcându-se pe o corabie de la Adramit, care avea să treacă prin locurile de pe coasta Asiei, am plecat; și era cu noi Aristarh, macedonean din Tesalonic. </p>
<p id="v3"><sup><small>3</small></sup>  Și a doua zi am ajuns la Sidon. Iuliu, purtându-se față de Pavel cu omenie, i-a dat voie să se ducă la prieteni ca să primească purtarea lor de grijă. </p>
<p id="v4"><sup><small>4</small></sup>  Și plecând de acolo, am plutit pe lângă Cipru, pentru că vânturile erau împotrivă. </p>
<p id="v5"><sup><small>5</small></sup>  Și străbătând marea Ciliciei și a Pamfiliei, am sosit la Mira Liciei. </p>
<p id="v6"><sup><small>6</small></sup>  Și găsind sutașul acolo o corabie din Alexandria plutind spre Italia, ne-a suit în ea. </p>
<p id="v7"><sup><small>7</small></sup>  Și multe zile plutind cu încetineală, abia am ajuns în dreptul Cnidului și, fiindcă vântul nu ne slăbea am plutit pe sub Creta, pe lângă Salmone. </p>
<p id="v8"><sup><small>8</small></sup>  Și abia trecând noi pe lângă ea, am ajuns într-un loc numit Limanuri Bune, de care era aproape orașul Lasea. <sup id="cite1"><a href="#fn1">[1]</a></sup></p>
<p id="v9"><sup><small>9</small></sup>  Și trecând multă vreme și plutirea fiind periculoasă, fiindcă trecuse și postul (sărbătorii Ispășirii, care se ținea la evrei toamna), Pavel îi îndemna, </p>
<p id="v10"><sup><small>10</small></sup>  Zicându-le: Bărbaților, văd că plutirea va să fie cu necaz și cu multă pagubă, nu numai pentru încărcătură și pentru corabie, ci și pentru sufletele noastre. </p>
<p id="v11"><sup><small>11</small></sup>  Iar sutașul se încredea mai mult în cârmaci și în stăpânul corabiei decât în cele spuse de Pavel. </p>
<p id="v12"><sup><small>12</small></sup>  Și limanul nefiind bun de iernat, cei mai mulți dintre ei au dat sfatul să plecăm de acolo și, dacă s-ar putea, să ajungem și să iernăm la Fenix, un port al Cretei, deschis spre vântul de miazăzi-apus și spre vântul de miazănoapte-apus. </p>
<p id="v13"><sup><small>13</small></sup>  Și suflând ușor un vânt de miazăzi și crezând că sunt în stare să-și împlinească gândul, ridicând ancora, pluteau cât mai aproape de Creta. </p>
<p id="v14"><sup><small>14</small></sup>  Și nu după multă vreme s-a pornit asupra ei un vânt puternic, numit Euroclidon (dinspre miazănoapte-răsărit). </p>
<p id="v15"><sup><small>15</small></sup>  Și smulgând corabia, iar ea neputând să meargă împotriva vântului, ne-am lăsat duși în voia lui. </p>
<p id="v16"><sup><small>16</small></sup>  Și trecând pe lângă o insulă mică, numită Clauda, cu greu am putut să fim stăpâni pe corabie. </p>
<p id="v17"><sup><small>17</small></sup>  Și după ce au ridicat-o, au folosit unelte ajutătoare, încingând corabia pe dedesubt. Și temându-se să nu cadă în Sirta, au lăsat pânzele jos și erau duși așa. </p>
<p id="v18"><sup><small>18</small></sup>  Și fiind tare loviți de furtună, în ziua următoare au aruncat încărcătura. </p>
<p id="v19"><sup><small>19</small></sup>  Și a treia zi, cu mâinile lor, au aruncat uneltele corăbiei. </p>
<p id="v20"><sup><small>20</small></sup>  Și nearătându-se nici soarele, nici stelele, timp de mai multe zile, și amenințând furtună mare, ni se luase orice nădejde de scăpare. </p>
<p id="v21"><sup><small>21</small></sup>  Și fiindcă nu mâncaseră de mult, Pavel, stând în mijlocul lor, le-a zis: Trebuia, o, bărbaților, ca ascultându-mă pe mine, să nu fi plecat din Creta; și n-ați fi îndurat nici primejdia aceasta, nici paguba aceasta. </p>
<p id="v22"><sup><small>22</small></sup>  Dar acum vă îndemn să aveți voie bună, căci nici un suflet dintre voi nu va pieri, ci numai corabia. </p>
<p id="v23"><sup><small>23</small></sup>  Căci mi-a apărut în noaptea aceasta un înger al Dumnezeului, al Căruia eu sunt și Căruia mă închin, </p>
<p id="v24"><sup><small>24</small></sup>  Zicând: Nu te teme, Pavele. Tu trebuie să stai înaintea Cezarului; și iată, Dumnezeu ți-a dăruit pe toți cei ce sunt în corabie cu tine. </p>
<p id="v25"><sup><small>25</small></sup>  De aceea, bărbaților, aveți curaj, căci am încredere în Dumnezeu, că așa va fi după cum mi s-a spus. </p>
<p id="v26"><sup><small>26</small></sup>  Și trebuie să ajungem pe o insulă. </p>
<p id="v27"><sup><small>27</small></sup>  Și când a fost a paisprezecea noapte de când eram purtați încoace și încolo pe Adriatica, pe la miezul nopții corăbierii au presimțit că se apropie de un țărm. </p>
<p id="v28"><sup><small>28</small></sup>  Și aruncând măsurătoarea în jos au găsit douăzeci de stânjeni și, trecând puțin mai departe și măsurând iarăși, au găsit cincisprezece stânjeni. </p>
<p id="v29"><sup><small>29</small></sup>  Și temându-se ca nu cumva să nimerim pe locuri stâncoase, au aruncat patru ancore de la partea din urmă a corăbiei, și doreau să se facă ziuă. </p>
<p id="v30"><sup><small>30</small></sup>  Dar corăbierii căutau să fugă din corabie și au coborât luntrea în mare, sub motiv că vor să întindă și ancorele de la partea dinainte. </p>
<p id="v31"><sup><small>31</small></sup>  Pavel a spus sutașului și ostașilor: Dacă aceștia nu rămân în corabie, voi nu puteți să scăpați. </p>
<p id="v32"><sup><small>32</small></sup>  Atunci ostașii au tăiat funiile luntrei și au lăsat-o să cadă. </p>
<p id="v33"><sup><small>33</small></sup>  Iar, până să se facă ziuă, Pavel îi ruga pe toți să mănânce, zicându-le: Paisprezece zile sunt azi de când n-ați mâncat, așteptând și nimic gustând. </p>
<p id="v34"><sup><small>34</small></sup>  De aceea, vă rog să mâncați, căci aceasta este spre scăparea voastră. Că nici unuia din voi un fir de păr din cap nu-i va pieri. </p>
<p id="v35"><sup><small>35</small></sup>  Și zicând acestea și luând pâine, a mulțumit lui Dumnezeu înaintea tuturor și, frângând, a început să mănânce. </p>
<p id="v36"><sup><small>36</small></sup>  Și devenind toți voioși, au luat și ei și au mâncat. </p>
<p id="v37"><sup><small>37</small></sup>  Și eram în corabie, de toți, două sute șaptezeci și șase de suflete. </p>
<p id="v38"><sup><small>38</small></sup>  Și săturându-se de bucate, au ușurat corabia, aruncând grâul în mare. </p>
<p id="v39"><sup><small>39</small></sup>  Și când s-a făcut ziuă, ei n-au cunoscut pământul, dar au zărit un sân de mare, având țărm nisipos, în care voiau, dacă ar putea, să scoată corabia. </p>
<p id="v40"><sup><small>40</small></sup>  Și desfăcând ancorele, le-au lăsat în mare, slăbind totodată funiile cârmelor și, ridicând pânza din frunte în bătaia vântului, se îndreptau spre țărm. </p>
<p id="v41"><sup><small>41</small></sup>  Și căzând pe un dâmb de nisip au înțepenit corabia și partea dinainte, înfigându-se, stătea neclintită, iar partea dinapoi se sfărâma de puterea valurilor. </p>
<p id="v42"><sup><small>42</small></sup>  Iar ostașii au făcut sfat să omoare pe cei legați, ca să nu scape vreunul, înotând. </p>
<p id="v43"><sup><small>43</small></sup>  Dar sutașul, voind să ferească pe Pavel, i-a împiedicat de la gândul lor și a poruncit ca aceia care pot să înoate, aruncându-se cei dintâi, să iasă la uscat; </p>
<p id="v44"><sup><small>44</small></sup>  Iar ceilalți, care pe scânduri, care pe câte ceva de la corabie. Și așa au ajuns cu toții să scape, la uscat. </p>
<h2>Referințe</h2>
<div>
<ol>
  <li id="fn1"><a href="#cite1">↑</a> 27:8 <i>Targ Havens</i>: <a href="/ro/The_Urantia_Book/130#p5_4">CU 130:5.4</a>. </li>
</ol>
</div>
