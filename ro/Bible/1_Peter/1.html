<!--
title: 1 Petru - Capitol 1
description: 
published: true
date: 2022-10-8T9:56:58Z
tags: bible, bible—1 peter
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td> </td>
        <td><a href="/ro/Bible/1_Peter/Index">Index</a></td>
        <td><a href="/ro/Bible/1_Peter/2">1 Petru - Capitol 2</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Petru, apostol al lui Iisus Hristos, către cei ce trăiesc împrăștiați printre străini, în Pont, în Galatia, în Capadocia, în Asia și în Bitinia, </p>
<p id="v2"><sup><small>2</small></sup>  Aleși după cea mai dinainte știință a lui Dumnezeu-Tatăl, și prin sfințirea de către Duhul, spre ascultare și stropirea cu sângele lui Iisus Hristos: har vouă și pacea să se înmulțească! </p>
<p id="v3"><sup><small>3</small></sup>  Binecuvântat fie Dumnezeu și Tatăl Domnului nostru Iisus Hristos, Care, după mare mila Sa, prin învierea lui Iisus Hristos din morți, ne-a născut din nou, spre nădejde vie, <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v4"><sup><small>4</small></sup>  Spre moștenire nestricăcioasă și neîntinată și neveștejită, păstrată în ceruri pentru voi, <sup id="cite3"><a href="#fn3">[3]</a></sup></p>
<p id="v5"><sup><small>5</small></sup>  Cei ce sunteți păziți cu puterea lui Dumnezeu, prin credință, spre mântuire, gata să se dea pe față în vremea de apoi. </p>
<p id="v6"><sup><small>6</small></sup>  Întru aceasta vă bucurați, măcar că acum ar trebui să fiți triști, încercați fiind de multe feluri de ispite pentru puțină vreme, </p>
<p id="v7"><sup><small>7</small></sup>  Pentru ca credința voastră încercată, mult mai de preț decât aurul cel pieritor, dar lămurit prin foc, să fie găsită spre laudă și spre slavă și spre cinste, la arătarea lui Iisus Hristos. </p>
<p id="v8"><sup><small>8</small></sup>  Pe El, fără să-L fi văzut, Îl iubiți; întru El, deși acum nu-L vedeți, voi credeți și vă bucurați cu bucurie negrăită și preamărită, <sup id="cite4"><a href="#fn4">[4]</a></sup></p>
<p id="v9"><sup><small>9</small></sup>  Dobândind răsplata credinței voastre, mântuirea sufletelor. <sup id="cite5"><a href="#fn5">[5]</a></sup></p>
<p id="v10"><sup><small>10</small></sup>  Această mântuire au căutat-o cu stăruință și au cercetat-o cu de-amănuntul proorocii, care au proorocit despre harul ce avea să vină la voi. </p>
<p id="v11"><sup><small>11</small></sup>  Cercetând în care și în ce fel de vreme le arăta Duhul lui Hristos, Care era întru ei, când le mărturisea de mai înainte despre patimile lui Hristos și despre măririle cele de după ele, </p>
<p id="v12"><sup><small>12</small></sup>  Lor le-a fost descoperit că nu pentru ei înșiși, ci pentru voi slujeau ei aceste lucruri, care acum vi s-au vestit prin cei ce, întru Duhul Sfânt trimis din cer, v-au propovăduit Evanghelia, spre care și îngerii doresc să privească. </p>
<p id="v13"><sup><small>13</small></sup>  Pentru aceea, încingând mijloacele cugetului vostru, trezindu-vă, nădăjduiți desăvârșit în harul care vi se va da vouă, la arătarea lui Iisus Hristos. </p>
<p id="v14"><sup><small>14</small></sup>  Ca fii ascultători, nu vă potriviți poftelor de mai înainte, din vremea neștiinței voastre, </p>
<p id="v15"><sup><small>15</small></sup>  Ci, după Sfântul Care v-a chemat pe voi, fiți și voi înșivă sfinți în toată petrecerea vieții. </p>
<p id="v16"><sup><small>16</small></sup>  Că scris este: "Fiți sfinți, pentru că Eu sunt Sfânt". <sup id="cite6"><a href="#fn6">[6]</a></sup></p>
<p id="v17"><sup><small>17</small></sup>  Și dacă chemați Tată pe Cel ce judecă cu nepărtinire, după lucrul fiecăruia, petreceți în frică zilele vremelniciei voastre, </p>
<p id="v18"><sup><small>18</small></sup>  Știind că nu cu lucruri stricăcioase, cu argint sau cu aur, ați fost răscumpărați din viața voastră deșartă, lăsată de la părinți, <sup id="cite7"><a href="#fn7">[7]</a></sup></p>
<p id="v19"><sup><small>19</small></sup>  Ci cu scumpul sânge al lui Hristos, ca al unui miel nevinovat și neprihănit, <sup id="cite8"><a href="#fn8">[8]</a></sup></p>
<p id="v20"><sup><small>20</small></sup>  Care a fost cunoscut mai dinainte de întemeierea lumii, dar Care S-a arătat, în anii cei mai de pe urmă, pentru voi, </p>
<p id="v21"><sup><small>21</small></sup>  Cei ce prin El ați crezut în Dumnezeu, Care L-a înviat pe El din morți, și I-a dat Lui slavă, ca să vă fie credința și nădejdea voastră în Dumnezeu. <sup id="cite9"><a href="#fn9">[9]</a></sup></p>
<p id="v22"><sup><small>22</small></sup>  Curățindu-vă sufletele prin ascultarea de adevăr, spre nefățarnică iubire de frați, iubiți-vă unul pe altul, din toată inima, cu toată stăruința, <sup id="cite10"><a href="#fn10">[10]</a></sup> <sup id="cite11"><a href="#fn11">[11]</a></sup></p>
<p id="v23"><sup><small>23</small></sup>  Fiind născuți din nou nu din sămânță stricăcioasă, ci din nestricăcioasă, prin cuvântul lui Dumnezeu cel viu și care rămâne în veac. <sup id="cite12"><a href="#fn12">[12]</a></sup></p>
<p id="v24"><sup><small>24</small></sup>  Pentru că tot trupul este ca iarba și toată slava lui ca floarea ierbii: uscatu-s-a iarba și floarea a căzut, </p>
<p id="v25"><sup><small>25</small></sup>  Iar cuvântul Domnului rămâne în veac. Și acesta este cuvântul, care vi s-a binevestit. </p>
<br/>
<figure class="table chapter-navigator">
  <table>
    <tbody>
      <tr>
        <td> </td>
        <td><a href="/ro/Bible/1_Peter/Index">Index</a></td>
        <td><a href="/ro/Bible/1_Peter/2">1 Petru - Capitol 2</a></td>
      </tr>
    </tbody>
  </table>
</figure>
<h2>Referințe</h2>
<div style="column-width: 30em;">
<ol>
  <li id="fn1"><a href="#cite1">↑</a> 1:3 <i>Tatăl Domnului Isus Hristos</i>: <a href="/ro/The_Urantia_Book/194#p3_11">CU 194:3.11</a>.  <i>Tatăl Domnului Isus Hristos</i>: <a href="/ro/The_Urantia_Book/194#p4_6">CU 194:4.6</a>. </li>
  <li id="fn2"><a href="#cite2">↑</a> 1:3-4 <i>Moștenirea spirituală</i>: <a href="/ro/The_Urantia_Book/165#p3_8">CU 165:3.8</a>. </li>
  <li id="fn3"><a href="#cite3">↑</a> 1:4 <i>Moștenirea divină</i>: <a href="/ro/The_Urantia_Book/101#p6_10">CU 101:6.10</a>. </li>
  <li id="fn4"><a href="#cite4">↑</a> 1:8 <i>Plin de bucurie, fericire</i>: <a href="/ro/The_Urantia_Book/131#p10_6">CU 131:10.6</a>. </li>
  <li id="fn5"><a href="#cite5">↑</a> 1:9 <i>Credința este prețul de intrare</i>: <a href="/ro/The_Urantia_Book/137#p8_17">CU 137:8.17</a>. </li>
  <li id="fn6"><a href="#cite6">↑</a> 1:16 <i>Fii perfect</i>: <a href="/ro/The_Urantia_Book/99#p5_3">CU 99:5.3</a>.  <i>Fii perfect</i>: <a href="/ro/The_Urantia_Book/140#p8_32">CU 140:8.32</a>.  <i>A deveni perfect</i>: <a href="/ro/The_Urantia_Book/13#p2_8">CU 13:2.8</a>.  <i>Fii perfect</i>: <a href="/ro/The_Urantia_Book/140#p4_11">CU 140:4.11</a>.  <i>Deveniți perfecționați spiritual</i>: <a href="/ro/The_Urantia_Book/181#p1_2">CU 181:1.2</a>.  <i>Fii perfect</i>: <a href="/ro/The_Urantia_Book/140#p3_16">CU 140:3.16</a>.  <i>Fii perfect</i>: <a href="/ro/The_Urantia_Book/137#p8_13">CU 137:8.13</a>.  <i>Fii perfect</i>: <a href="/ro/The_Urantia_Book/142#p7_13">CU 142:7.13</a>.  <i>Fii perfect</i>: <a href="/ro/The_Urantia_Book/140#p10_1">CU 140:10.1</a>.  <i>Fii tu perfectă, așa cum sunt eu</i>: <a href="/ro/The_Urantia_Book/56#p0_1">CU 56:0.1</a>.  <i>Fii perfect</i>: <a href="/ro/The_Urantia_Book/26#p4_5">CU 26:4.5</a>.  <i>Fii perfect</i>: <a href="/ro/The_Urantia_Book/1#p0_6">CU 1:0.6</a>.  <i>Fii perfect</i>: <a href="/ro/The_Urantia_Book/31#p3_6">CU 31:3.6</a>.  <i>Fii perfect</i>: <a href="/ro/The_Urantia_Book/7#p5_1">CU 7:5.1</a>.  <i>Fii perfect</i>: <a href="/ro/The_Urantia_Book/26#p11_4">CU 26:11.4</a>.  <i>Fii perfect</i>: <a href="/ro/The_Urantia_Book/140#p5_15">CU 140:5.15</a>.  <i>Fii perfect</i>: <a href="/ro/The_Urantia_Book/26#p9_3">CU 26:9.3</a>.  <i>Perfecţionarea spirituală</i>: <a href="/ro/The_Urantia_Book/181#p2_25">CU 181:2.25</a>.  <i>Fii perfect</i>: <a href="/ro/The_Urantia_Book/107#p0_3">CU 107:0.3</a>.  <i>Fii perfect</i>: <a href="/ro/The_Urantia_Book/1#p0_3">CU 1:0.3</a>.  <i>Fii perfect</i>: <a href="/ro/The_Urantia_Book/40#p7_4">CU 40:7.4</a>.  <i>Fii perfect</i>: <a href="/ro/The_Urantia_Book/37#p5_3">CU 37:5.3</a>.  <i>Fii perfect</i>: <a href="/ro/The_Urantia_Book/106#p2_6">CU 106:2.6</a>.  <i>Fii perfect</i>: <a href="/ro/The_Urantia_Book/131#p2_6">CU 131:2.6</a>.  <i>Cauta perfectiunea</i>: <a href="/ro/The_Urantia_Book/143#p2_6">CU 143:2.6</a>.  <i>Fii perfect</i>: <a href="/ro/The_Urantia_Book/161#p1_10">CU 161:1.10</a>.  <i>Fii tu perfect</i>: <a href="/ro/The_Urantia_Book/7#p4_7">CU 7:4.7</a>. </li>
  <li id="fn7"><a href="#cite7">↑</a> 1:18-19 <i>Isus văzut ca un sacrificiu uman</i>: <a href="/ro/The_Urantia_Book/89#p9_3">CU 89:9.3</a>.  <i>Isus ca Răscumpărător al bisericii</i>: <a href="/ro/The_Urantia_Book/170#p5_6">CU 170:5.6</a>. </li>
  <li id="fn8"><a href="#cite8">↑</a> 1:19 <i>Sacrificat cel mai bun din toate</i>: <a href="/ro/The_Urantia_Book/89#p4_8">CU 89:4.8</a>. </li>
  <li id="fn9"><a href="#cite9">↑</a> 1:21 <i>Credința în înviere</i>: <a href="/ro/The_Urantia_Book/190#p0_4">CU 190:0.4</a>. </li>
  <li id="fn10"><a href="#cite10">↑</a> 1:22 <i>Iubind semenii</i>: <a href="/ro/The_Urantia_Book/110#p3_9">CU 110:3.9</a>.  <i>Iubiți-vă unii pe alții</i>: <a href="/ro/The_Urantia_Book/181#p2_4">CU 181:2.4</a>.  <i>Iubiți-vă unii pe alții</i>: <a href="/ro/The_Urantia_Book/103#p5_2">CU 103:5.2</a>.  <i>Iubiți-vă unii pe alții</i>: <a href="/ro/The_Urantia_Book/191#p4_3">CU 191:4.3</a>.  <i>Iubiți-vă unii pe alții</i>: <a href="/ro/The_Urantia_Book/193#p3_2">CU 193:3.2</a>.  <i>Toți bărbații sunt frați</i>: <a href="/ro/The_Urantia_Book/131#p10_4">CU 131:10.4</a>.  <i>Iubiți-vă unii pe alții</i>: <a href="/ro/The_Urantia_Book/178#p1_17">CU 178:1.17</a>. </li>
  <li id="fn11"><a href="#cite11">↑</a> 1:22-23 <i>Nașterea sufletului</i>: <a href="/ro/The_Urantia_Book/111#p2_10">CU 111:2.10</a>. </li>
  <li id="fn12"><a href="#cite12">↑</a> 1:23 <i>Trebuie să fie născut din nou din spirit</i>: <a href="/ro/The_Urantia_Book/166#p3_7">CU 166:3.7</a>.  <i>Societăți de naștere noi</i>: <a href="/ro/The_Urantia_Book/70#p7_11">CU 70:7.11</a>.  <i>„Chemarea” lui Isus: fii născut din duh</i>: <a href="/ro/The_Urantia_Book/155#p6_3">CU 155:6.3</a>.  <i>Trebuie să te naști din nou</i>: <a href="/ro/The_Urantia_Book/140#p6_2">CU 140:6.2</a>. </li>
</ol>
</div>
