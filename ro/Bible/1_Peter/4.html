<!--
title: 1 Petru - Capitol 4
description: 
published: true
date: 2022-10-8T9:56:58Z
tags: bible, bible—1 peter
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td><a href="/ro/Bible/1_Peter/3">1 Petru - Capitol 3</a></td>
        <td><a href="/ro/Bible/1_Peter/Index">Index</a></td>
        <td><a href="/ro/Bible/1_Peter/5">1 Petru - Capitol 5</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Așadar, fiindcă Hristos a pătimit cu trupul, înarmați-vă și voi cu gândul acesta: că cine a suferit cu trupul a isprăvit cu păcatul, <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Ca să nu mai trăiască timpul ce mai are de trăit în trup după poftele oamenilor, ci după voia lui Dumnezeu. </p>
<p id="v3"><sup><small>3</small></sup>  Destul este că, în vremurile trecute, ați făcut cu desăvârșire voia neamurilor, umblând în desfrânări, în pofte, în beții, în ospețe fără măsură, în petreceri cu vin mult și în neiertate slujiri idolești. </p>
<p id="v4"><sup><small>4</small></sup>  De aceea ei se miră că voi nu mai alergați cu ei în aceeași revărsare a desfrâului și vă hulesc. </p>
<p id="v5"><sup><small>5</small></sup>  Ei își vor da seama înaintea Celui ce este gata să judece viii și morții. </p>
<p id="v6"><sup><small>6</small></sup>  Că spre aceasta s-a binevestit morților, ca să fie judecați ca oameni, după trup, dar să vieze, după Dumnezeu cu duhul. </p>
<p id="v7"><sup><small>7</small></sup>  Iar sfârșitul tuturor s-a apropiat; fiți dar cu mintea întreagă și privegheați în rugăciuni. </p>
<p id="v8"><sup><small>8</small></sup>  Dar mai presus de toate, țineți din răsputeri la dragostea dintre voi, pentru că dragostea acoperă mulțime de păcate. </p>
<p id="v9"><sup><small>9</small></sup>  Fiți, între voi, iubitori de străini, fără cârtire. </p>
<p id="v10"><sup><small>10</small></sup>  După darul pe care l-a primit fiecare, slujiți unii altora, ca niște buni iconomi ai harului celui de multe feluri al lui Dumnezeu. </p>
<p id="v11"><sup><small>11</small></sup>  Dacă vorbește cineva, cuvintele lui să fie ca ale lui Dumnezeu; dacă slujește cineva, slujba lui să fie ca din puterea pe care o dă Dumnezeu, pentru ca întru toate Dumnezeu să se slăvească prin Iisus Hristos, Căruia Îi este slava și stăpânirea în vecii vecilor. Amin. </p>
<p id="v12"><sup><small>12</small></sup>  Iubiților, nu vă mirați de focul aprins între voi spre ispitire, ca și cum vi s-ar întâmpla ceva străin, <sup id="cite2"><a href="#fn2">[2]</a></sup></p>
<p id="v13"><sup><small>13</small></sup>  Ci, întrucât sunteți părtași la suferințele lui Hristos, bucurați-vă, pentru ca și la arătarea slavei Lui să vă bucurați cu bucurie mare. </p>
<p id="v14"><sup><small>14</small></sup>  De sunteți ocărâți pentru numele lui Hristos, fericiți sunteți, căci Duhul slavei și al lui Dumnezeu Se odihnește peste voi; de către unii El se hulește, iar de voi se preaslăvește. </p>
<p id="v15"><sup><small>15</small></sup>  Nimeni dintre voi să nu sufere ca ucigaș, sau fur, sau făcător de rele, sau ca un râvnitor de lucruri străine. </p>
<p id="v16"><sup><small>16</small></sup>  Iar de suferă ca creștin, să nu se rușineze, ci să preamărească pe Dumnezeu, pentru numele acesta. </p>
<p id="v17"><sup><small>17</small></sup>  Căci vremea este ca să înceapă judecata de la casa lui Dumnezeu; și dacă începe întâi de la noi, care va fi sfârșitul celor care nu ascultă de Evanghelia lui Dumnezeu? </p>
<p id="v18"><sup><small>18</small></sup>  Și dacă dreptul abia se mântuiește, ce va fi cu cel necredincios și păcătos? </p>
<p id="v19"><sup><small>19</small></sup>  Pentru aceea, și cei ce suferă, după voia lui Dumnezeu, să-și încredințeze Lui, credinciosului Ziditor, sufletele lor, săvârșind fapte bune. <sup id="cite3"><a href="#fn3">[3]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td><a href="/ro/Bible/1_Peter/3">1 Petru - Capitol 3</a></td>
        <td><a href="/ro/Bible/1_Peter/Index">Index</a></td>
        <td><a href="/ro/Bible/1_Peter/5">1 Petru - Capitol 5</a></td>
      </tr>
    </tbody>
  </table>
</figure>
<h2>Referințe</h2>
<div>
<ol>
  <li id="fn1"><a href="#cite1">↑</a> 4:1 <i>Minți înrudite</i>: <a href="/ro/The_Urantia_Book/16#p6_3">CU 16:6.3</a>. </li>
  <li id="fn2"><a href="#cite2">↑</a> 4:12-14 <i>Cere servicii curajoase</i>: <a href="/ro/The_Urantia_Book/143#p1_6">CU 143:1.6</a>. </li>
  <li id="fn3"><a href="#cite3">↑</a> 4:19 <i>Dumnezeu a făcut totul</i>: <a href="/ro/The_Urantia_Book/6#p1_3">CU 6:1.3</a>.  <i>Creator credincios și divin</i>: <a href="/ro/The_Urantia_Book/2#p1_2">CU 2:1.2</a>.  <i>Creator universal</i>: <a href="/ro/The_Urantia_Book/142#p3_7">CU 142:3.7</a>.  <i>Creatorul</i>: <a href="/ro/The_Urantia_Book/131#p10_6">CU 131:10.6</a>.  <i>Dumnezeu ca Creator al tuturor</i>: <a href="/ro/The_Urantia_Book/0#p2_9">CU 0:2.9</a>.  <i>Partea 2: Un Creator credincios</i>: <a href="/ro/The_Urantia_Book/2#p1_2">CU 2:1.2</a>.  <i>Dumnezeu a făcut toate lucrurile și ființele</i>: <a href="/ro/The_Urantia_Book/131#p10_2">CU 131:10.2</a>.  <i>Dumnezeu a creat</i>: <a href="/ro/The_Urantia_Book/95#p5_9">CU 95:5.9</a>.  <i>Dumnezeu a creat totul</i>: <a href="/ro/The_Urantia_Book/131#p2_2">CU 131:2.2</a>.  <i>Creator credincios</i>: <a href="/ro/The_Urantia_Book/4#p1_3">CU 4:1.3</a>.  <i>Creatorul</i>: <a href="/ro/The_Urantia_Book/131#p10_6">CU 131:10.6</a>.  <i>Angajează-I Lui păzirea sufletelor</i>: <a href="/ro/The_Urantia_Book/131#p10_2">CU 131:10.2</a>. </li>
</ol>
</div>
