<!--
title: 1 Petru - Capitol 2
description: 
published: true
date: 2023-11-8T21:58:28Z
tags: bible, bible—1 peter
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/ro/Bible/1_Peter/1">
          <span class="mdi mdi-arrow-left-drop-circle"></span><span class="pl-2">1 Petru - Capitol 1</span>
        </a>
        </td>
        <td>
        <a href="/ro/Bible/1_Peter/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/1_Peter/3">
          <span class="pr-2">1 Petru - Capitol 3</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Deci, lepădând toată răutatea și tot vicleșugul și fățărniciile și pizmele și toate clevetirile, </p>
<p id="v2"><sup><small>2</small></sup>  Ca niște prunci de curând născuți, să doriți laptele cel duhovnicesc și neprefăcut, ca prin el să creșteți spre mântuire, <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  De vreme ce ați gustat și ați văzut că bun este Domnul. </p>
<p id="v4"><sup><small>4</small></sup>  Apropiați-vă de El, piatra cea vie, de oameni într-adevăr neluată în seamă, dar la Dumnezeu aleasă și de preț; </p>
<p id="v5"><sup><small>5</small></sup>  Și voi înșivă, ca pietre vii, zidiți-vă drept casă duhovnicească, preoție sfântă, ca să aduceți jertfe duhovnicești, bine-plăcute lui Dumnezeu, prin Iisus Hristos; </p>
<p id="v6"><sup><small>6</small></sup>  Pentru că scris este în Scriptură: "Iată, pun în Sion Piatra din capul unghiului, aleasă, de mare preț, și cel ce va crede în ea nu se va rușina". </p>
<p id="v7"><sup><small>7</small></sup>  Pentru voi, deci, care credeți, (Piatra) este cinstea; iar pentru cei ce nu cred, piatra pe care n-au băgat-o în seamă ziditorii, aceasta a ajuns să fie în capul unghiului, </p>
<p id="v8"><sup><small>8</small></sup>  Și piatră de poticnire și stâncă de sminteală, de care se poticnesc, fiindcă n-au dat ascultare cuvântului, spre care au și fost puși. </p>
<p id="v9"><sup><small>9</small></sup>  Iar voi sunteți seminție aleasă, preoție împărătească, neam sfânt, popor agonisit de Dumnezeu, ca să vestiți în lume bunătățile Celui ce v-a chemat din întuneric, la lumina Sa cea minunată, <sup id="cite2"><a href="#fn2">[2]</a></sup></p>
<p id="v10"><sup><small>10</small></sup>  Voi care odinioară nu erați popor, iar acum sunteți poporul lui Dumnezeu; voi care odinioară n-aveați parte de milă, iar acum sunteți miluiți. </p>
<p id="v11"><sup><small>11</small></sup>  Iubiților, vă îndemn ca pe niște străini ce sunteți și călători aici pe pământ, să vă feriți de poftele cele trupești care se războiesc împotriva sufletului. </p>
<p id="v12"><sup><small>12</small></sup>  Purtați-vă cu cinste între neamuri, ca în ceea ce ei acum vă bârfesc ca pe niște făcători de rele, privind ei mai de aproape faptele voastre cele bune, să preamărească pe Dumnezeu, în ziua când îi va cerceta. </p>
<p id="v13"><sup><small>13</small></sup>  Supuneți-vă, pentru Domnul, oricărei orânduiri omenești, fie împăratului, ca înalt stăpânitor, <sup id="cite3"><a href="#fn3">[3]</a></sup></p>
<p id="v14"><sup><small>14</small></sup>  Fie dregătorilor, ca unora ce sunt trimiși de el, spre pedepsirea făcătorilor de rele și spre lauda făcătorilor de bine; </p>
<p id="v15"><sup><small>15</small></sup>  Căci așa este voia lui Dumnezeu, ca voi, prin faptele voastre cele bune, să închideți gura oamenilor fără minte și fără cunoștință. <sup id="cite4"><a href="#fn4">[4]</a></sup></p>
<p id="v16"><sup><small>16</small></sup>  Trăiți ca oamenii liberi, dar nu ca și cum ați avea libertatea drept acoperământ al răutății, ci ca robi ai lui Dumnezeu. </p>
<p id="v17"><sup><small>17</small></sup>  Dați tuturor cinste, iubiți frăția, temeți-vă de Dumnezeu, cinstiți pe împărat. <sup id="cite5"><a href="#fn5">[5]</a></sup></p>
<p id="v18"><sup><small>18</small></sup>  Slugilor, supuneți-vă stăpânilor voștri, cu toată frica, nu numai celor buni și blânzi, ci și celor urâcioși. </p>
<p id="v19"><sup><small>19</small></sup>  Căci aceasta este plăcut lui Dumnezeu, să sufere cineva întristări, pe nedrept, cu gândul la El. </p>
<p id="v20"><sup><small>20</small></sup>  Căci, ce laudă este dacă, pentru greșeală, primiți bătaie întru răbdare? Iar dacă, pentru binele făcut, veți pătimi și veți răbda, aceasta este plăcut lui Dumnezeu. </p>
<p id="v21"><sup><small>21</small></sup>  Căci spre aceasta ați fost chemați, că și Hristos a pătimit pentru voi, lăsându-vă pildă, ca să pășiți pe urmele Lui, <sup id="cite6"><a href="#fn6">[6]</a></sup></p>
<p id="v22"><sup><small>22</small></sup>  Care n-a săvârșit nici un păcat, nici s-a aflat vicleșug în gura Lui, </p>
<p id="v23"><sup><small>23</small></sup>  Și Care, ocărât fiind, nu răspundea cu ocară; suferind, nu amenința, ci Se lăsa în știrea Celui ce judecă cu dreptate. <sup id="cite7"><a href="#fn7">[7]</a></sup></p>
<p id="v24"><sup><small>24</small></sup>  El a purtat păcatele noastre, în trupul Său, pe lemn, pentru ca noi, murind față de păcate, să viețuim dreptății: cu a Cărui rană v-ați vindecat. </p>
<p id="v25"><sup><small>25</small></sup>  Căci erați ca niște oi rătăcite, dar v-ați întors acum la Păstorul și la Păzitorul sufletelor voastre. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/ro/Bible/1_Peter/1">
          <span class="mdi mdi-arrow-left-drop-circle"></span><span class="pl-2">1 Petru - Capitol 1</span>
        </a>
        </td>
        <td>
        <a href="/ro/Bible/1_Peter/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/1_Peter/3">
          <span class="pr-2">1 Petru - Capitol 3</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Referințe</h2>
<div>
<ol>
  <li id="fn1"><a href="#cite1">↑</a> 2:2 <i>Lapte de adevăr spiritual</i>: <a href="/ro/The_Urantia_Book/133#p4_2">CU 133:4.2</a>.  <i>Nu prelungi copilăria</i>: <a href="/ro/The_Urantia_Book/156#p2_6">CU 156:2.6</a>.  <i>Dar crește în spirit</i>: <a href="/ro/The_Urantia_Book/193#p2_2">CU 193:2.2</a>. </li>
  <li id="fn2"><a href="#cite2">↑</a> 2:9 <i>O generație aleasă</i>: <a href="/ro/The_Urantia_Book/52#p7_13">CU 52:7.13</a>. </li>
  <li id="fn3"><a href="#cite3">↑</a> 2:13 <i>Dumnezeu cel Suprem</i>: <a href="/ro/The_Urantia_Book/0#p2_12">CU 0:2.12</a>. </li>
  <li id="fn4"><a href="#cite4">↑</a> 2:15-16 <i>Libertate adevărată și falsă</i>: <a href="/ro/The_Urantia_Book/54#p1_1">CU 54:1.1</a>. </li>
  <li id="fn5"><a href="#cite5">↑</a> 2:17 <i>Frăția omului</i>: <a href="/ro/The_Urantia_Book/170#p2_20">CU 170:2.20</a>. </li>
  <li id="fn6"><a href="#cite6">↑</a> 2:21-23 <i>Petru povestește despre viața lui Isus</i>: <a href="/ro/The_Urantia_Book/196#p2_1">CU 196:2.1</a>. </li>
  <li id="fn7"><a href="#cite7">↑</a> 2:23-24 <i>Stăpânirea de sine a lui Isus</i>: <a href="/ro/The_Urantia_Book/143#p2_1">CU 143:2.1</a>. </li>
</ol>
</div>
