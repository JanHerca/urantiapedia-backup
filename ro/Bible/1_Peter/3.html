<!--
title: 1 Petru - Capitol 3
description: 
published: true
date: 2022-8-28T15:50:57Z
tags: 
editor: ckeditor
dateCreated: 2022-8-28T15:50:57Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/ro/Bible/1_Peter/2">1 Petru - Capitol 2</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/ro/Bible/1_Peter/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/ro/Bible/1_Peter/4">1 Petru - Capitol 4</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Asemenea și voi, femeilor, supuneți-vă bărbaților voștri, așa încât, chiar dacă sunt unii care nu se pleacă cuvântului, să fie câștigați, fără propovăduire, prin purtarea femeilor lor, <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Văzând de aproape viața voastră curată și plină de sfială. </p>
<p id="v3"><sup><small>3</small></sup>  Podoaba voastră să nu fie cea din afară: împletirea părului, podoabele de aur și îmbrăcarea hainelor scumpe, </p>
<p id="v4"><sup><small>4</small></sup>  Ci să fie omul cel tainic al inimii, întru nestricăcioasa podoabă a duhului blând și liniștit, care este de mare preț înaintea lui Dumnezeu. </p>
<p id="v5"><sup><small>5</small></sup>  Că așa se împodobeau, odinioară, și sfintele femei, care nădăjduiau în Dumnezeu, supunându-se bărbaților lor, </p>
<p id="v6"><sup><small>6</small></sup>  Precum Sarra asculta de Avraam și-l numea pe el domn, ale cărei fiice sunteți, dacă faceți ce e bine și nu vă temeți de nimic. </p>
<p id="v7"><sup><small>7</small></sup>  Voi, bărbaților, de asemenea, trăiți înțelepțește cu femeile voastre, ca fiind făpturi mai slabe, și faceți-le parte de cinste, ca unora care, împreună cu voi, sunt moștenitoare ale harului vieții, așa încât rugăciunile voastre să nu fie împiedicate. </p>
<p id="v8"><sup><small>8</small></sup>  În sfârșit, fiți toți într-un gând, împreună-pătimitori, iubitori de frați, milostivi, smeriți. <sup id="cite2"><a href="#fn2">[2]</a></sup></p>
<p id="v9"><sup><small>9</small></sup>  Nu răsplătiți răul cu rău sau ocara cu ocară, ci, dimpotrivă, binecuvântați, căci spre aceasta ați fost chemați, ca să moșteniți binecuvântarea. <sup id="cite3"><a href="#fn3">[3]</a></sup></p>
<p id="v10"><sup><small>10</small></sup>  Cel ce voiește să iubească viața și să vadă zile bune să-și oprească limba de la rău și buzele sale să nu grăiască vicleșug; </p>
<p id="v11"><sup><small>11</small></sup>  Să se ferească de rău și să facă bine; să caute pacea și s-o urmeze; </p>
<p id="v12"><sup><small>12</small></sup>  Căci ochii Domnului sunt peste cei drepți și urechile Lui spre rugăciunile lor, iar fața Domnului este împotriva celor ce fac rele. <sup id="cite4"><a href="#fn4">[4]</a></sup></p>
<p id="v13"><sup><small>13</small></sup>  Și cine vă va face vouă rău, dacă sunteți plini de râvnă pentru bine? </p>
<p id="v14"><sup><small>14</small></sup>  Dar de veți și pătimi pentru dreptate, fericiți veți fi. Iar de frica lor să nu vă temeți, nici să vă tulburați. <sup id="cite5"><a href="#fn5">[5]</a></sup></p>
<p id="v15"><sup><small>15</small></sup>  Ci pe Domnul, pe Hristos, să-L sfințiți în inimile voastre și să fiți gata totdeauna să răspundeți oricui vă cere socoteală despre nădejdea voastră, </p>
<p id="v16"><sup><small>16</small></sup>  Dar cu blândețe și cu frică, având cuget curat, ca, tocmai în ceea ce sunteți clevetiți, să iasă de rușine cei ce grăiesc de rău purtarea voastră cea bună întru Hristos. </p>
<p id="v17"><sup><small>17</small></sup>  Căci e mai bine, dacă așa este voia lui Dumnezeu, să pătimiți făcând cele bune, decât făcând cele rele. </p>
<p id="v18"><sup><small>18</small></sup>  Pentru că și Hristos a suferit odată moartea pentru păcatele noastre, El cel drept pentru cei nedrepți, ca să ne aducă pe noi la Dumnezeu, omorât fiind cu trupul, dar viu făcut cu duhul, </p>
<p id="v19"><sup><small>19</small></sup>  Cu care S-a coborât și a propovăduit și duhurilor ținute în închisoare, <sup id="cite6"><a href="#fn6">[6]</a></sup></p>
<p id="v20"><sup><small>20</small></sup>  Care fuseseră neascultătoare altădată, când îndelunga-răbdare a lui Dumnezeu aștepta, în zilele lui Noe, și se pregătea corabia în care puține suflete, adică opt, s-au mântuit prin apă. </p>
<p id="v21"><sup><small>21</small></sup>  Iar această mântuire prin apă închipuia botezul, care vă mântuiește astăzi și pe voi, nu ca ștergere a necurăției trupului, ci ca deschiderea cugetului bun către Dumnezeu, prin învierea lui Iisus Hristos, </p>
<p id="v22"><sup><small>22</small></sup>  Care, după ce S-a suit la cer, este de-a dreapta lui Dumnezeu, și se supun Lui îngerii și stăpâniile și puterile. <sup id="cite7"><a href="#fn7">[7]</a></sup></p>
<h2>Referințe</h2>
<div>
<ol>
  <li id="fn1"><a href="#cite1">↑</a> 3:1-6 <i>Viziunea lui Paul despre femei</i>: <a href="/ro/The_Urantia_Book/150#p1_3">CU 150:1.3</a>. </li>
  <li id="fn2"><a href="#cite2">↑</a> 3:8 <i>Minți înrudite</i>: <a href="/ro/The_Urantia_Book/16#p6_3">CU 16:6.3</a>. </li>
  <li id="fn3"><a href="#cite3">↑</a> 3:9-12 <i>Inutilitatea întoarcerii răului pentru rău</i>: <a href="/ro/The_Urantia_Book/140#p8_7">CU 140:8.7</a>. </li>
  <li id="fn4"><a href="#cite4">↑</a> 3:12 <i>Ochii Domnului peste drepți</i>: <a href="/ro/The_Urantia_Book/8#p4_8">CU 8:4.8</a>.  <i>Ochii Domnului sunt peste neprihăniți</i>: <a href="/ro/The_Urantia_Book/4#p1_4">CU 4:1.4</a>.  <i># 2 Ochii Domnului în fiecare loc</i>: <a href="/ro/The_Urantia_Book/3#p3_1">CU 3:3.1</a>.  <i>Urechi divine mereu deschise</i>: <a href="/ro/The_Urantia_Book/8#p4_8">CU 8:4.8</a>. </li>
  <li id="fn5"><a href="#cite5">↑</a> 3:14 <i>Nu vă temeți de ucigași ai corpului</i>: <a href="/ro/The_Urantia_Book/165#p3_3">CU 165:3.3</a>. </li>
  <li id="fn6"><a href="#cite6">↑</a> 3:19-20 <i>Starea actuală a rebeliunii</i>: <a href="/ro/The_Urantia_Book/53#p9_1">CU 53:9.1</a>. </li>
  <li id="fn7"><a href="#cite7">↑</a> 3:22 <i>Mâna dreaptă a Tatălui</i>: <a href="/ro/The_Urantia_Book/5#p2_2">CU 5:2.2</a>.  <i>Mâna dreaptă a lui Dumnezeu</i>: <a href="/ro/The_Urantia_Book/13#p2_7">CU 13:2.7</a>.  <i>Mâna dreaptă a lui Dumnezeu</i>: <a href="/ro/The_Urantia_Book/21#p4_4">CU 21:4.4</a>.  <i>Mâna dreaptă a lui Dumnezeu</i>: <a href="/ro/The_Urantia_Book/38#p0_1">CU 38:0.1</a>.  <i>Starea actuală a lui Michael</i>: <a href="/ro/The_Urantia_Book/119#p8_1">CU 119:8.1</a>. </li>
</ol>
</div>
