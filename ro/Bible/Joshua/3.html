<!--
title: Iosua - Capitol 3
description: 
published: true
date: 2022-10-8T9:56:58Z
tags: bible, bible—joshua
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td><a href="/ro/Bible/Joshua/2">Iosua - Capitol 2</a></td>
        <td><a href="/ro/Bible/Joshua/Index">Index</a></td>
        <td><a href="/ro/Bible/Joshua/4">Iosua - Capitol 4</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Sculându-se apoi Iosua a doua zi dis-de-dimineață, a pornit de la Sitim și a venit până la Iordan, el și toți fiii lui Israel, și au poposit acolo înainte de a-l trece. </p>
<p id="v2"><sup><small>2</small></sup>  Iar după trei zile au trecut vestitori prin tabără, </p>
<p id="v3"><sup><small>3</small></sup>  Și au poruncit poporului, zicând: "Când veți vedea chivotul legământului Domnului Dumnezeului vostru și preoții voștri și pe leviții cei ce-l duc, atunci să porniți și voi de la locul vostru și să mergeți după el. </p>
<p id="v4"><sup><small>4</small></sup>  Iar depărtarea între voi și el să fie ca de două mii de coți; să nu vă apropiați prea mult de el, ca să puteți vedea bine calea pe care aveți să mergeți; căci înainte n-ați mai umblat pe calea aceasta niciodată". </p>
<p id="v5"><sup><small>5</small></sup>  Și a mai zis Iosua către popor: "Sfințiți-vă pentru dimineață, căci mâine are să facă Domnul minuni între voi". </p>
<p id="v6"><sup><small>6</small></sup>  Iar preoților le-a zis Iosua: "Ridicați chivotul legământului Domnului și mergeți înaintea poporului!" Și au luat preoții chivotul legământului Domnului și au purces înaintea poporului. </p>
<p id="v7"><sup><small>7</small></sup>  Atunci a zis Domnul către Iosua: "În ziua aceasta voi începe a te preamări înaintea ochilor tuturor fiilor lui Israel, ca să cunoască ei că, precum am fost cu Moise, așa am să fiu și cu tine. </p>
<p id="v8"><sup><small>8</small></sup>  Tu însă să poruncești preoților care poartă chivotul legământului și să zici: "Îndată ce veți intra în mijlocul apelor Iordanului, să vă opriți în Iordan!" </p>
<p id="v9"><sup><small>9</small></sup>  Iar Iosua a zis către fiii lui Israel: "Veniți încoace și ascultați cuvintele Domnului Dumnezeului vostru. </p>
<p id="v10"><sup><small>10</small></sup>  Din aceasta veți cunoaște că în mijlocul vostru este Dumnezeul cel viu Care va alunga de la voi pe Canaanei, pe Hetei, pe Hevei, pe Ferezei, pe Gherghesei, pe Amorei și pe Iebusei. </p>
<p id="v11"><sup><small>11</small></sup>  Iată chivotul legământului Domnului a tot pământul va trece înaintea voastră peste Iordan. <sup id="cite1"><a href="#fn1">[1]</a></sup></p>
<p id="v12"><sup><small>12</small></sup>  Să vă alegeți doisprezece oameni dintre fiii lui Israel, câte un om din fiecare seminție; </p>
<p id="v13"><sup><small>13</small></sup>  Și îndată ce tălpile picioarelor preoților care duc Chivotul Domnului, Stăpânul a tot pământul, vor călca în apa Iordanului, apele Iordanului se vor despărți: cele de la vale se vor scurge, iar cele care vin din sus se vor opri ca un perete". </p>
<p id="v14"><sup><small>14</small></sup>  Deci poporul a pornit de la corturile sale, ca să treacă Iordanul, iar preoții care duceau chivotul legământului Domnului mergeau înaintea poporului. </p>
<p id="v15"><sup><small>15</small></sup>  Îndată ce preoții cei ce duceau chivotul au intrat în Iordan și picioarele preoților, care duceau chivotul, s-au afundat în apa Iordanului, </p>
<p id="v16"><sup><small>16</small></sup>  Apa care curgea din sus s-a oprit și s-a făcut perete pe o foarte mare depărtare, până la cetatea Adam, care e lângă Țartan, iar cea care curgea spre marea cea din Arabah, spre Marea Sărată, s-a scurs și a secat, iar poporul a trecut în fala Ierihonului. Atunci Iordanul umplea matca sa și ieșea din toate malurile sale, ca în timpul secerișului grâului. </p>
<p id="v17"><sup><small>17</small></sup>  Preoții care duceau chivotul legământului Domnului stăteau ca pe uscat în mijlocul Iordanului, cu picioarele neudate; iar fiii lui Israel au mers ca pe uscat, până ce tot poporul a trecut prin Iordan. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/ro/Bible/Joshua/2">Iosua - Capitol 2</a></td>
        <td><a href="/ro/Bible/Joshua/Index">Index</a></td>
        <td><a href="/ro/Bible/Joshua/4">Iosua - Capitol 4</a></td>
      </tr>
    </tbody>
  </table>
</figure>
<h2>Referințe</h2>
<div>
<ol>
  <li id="fn1"><a href="#cite1">↑</a> 3:11,13 <i>Domnul tuturor</i>: <a href="/ro/The_Urantia_Book/128#p1_10">CU 128:1.10</a>.  <i>Adonai</i>: <a href="/ro/The_Urantia_Book/96#p1_9">CU 96:1.9</a>. </li>
</ol>
</div>
