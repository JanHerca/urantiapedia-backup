<!--
title: Iosua - Capitol 1
description: 
published: true
date: 2022-10-8T9:56:58Z
tags: bible, bible—joshua
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td> </td>
        <td><a href="/ro/Bible/Joshua/Index">Index</a></td>
        <td><a href="/ro/Bible/Joshua/2">Iosua - Capitol 2</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  După moartea lui Moise, robul Domnului, a grăit Domnul cu Iosua, fiul lui Navi, slujitorul lui Moise, și a zis: </p>
<p id="v2"><sup><small>2</small></sup>  "Moise, robul Meu, a murit. Scoală dar și treci Iordanul tu și tot poporul acesta, în țara pe care o voi da fiilor lui Israel. </p>
<p id="v3"><sup><small>3</small></sup>  Tot locul pe care vor călca tălpile picioarelor voastre, îl voi da vouă, cum am spus lui Moise: </p>
<p id="v4"><sup><small>4</small></sup>  De la pustie și de la Libanul acesta până la râul cel mare, până la râul Eufratului și până la marea cea mare spre asfințitul soarelui vor fi hotarele voastre. </p>
<p id="v5"><sup><small>5</small></sup>  Nimeni nu se va putea împotrivi ție, în toate zilele vieții tale. Precum am fost cu Moise, așa voi fi și cu tine; nu Mă voi depărta de tine și nu te voi părăsi. <sup id="cite1"><a href="#fn1">[1]</a></sup></p>
<p id="v6"><sup><small>6</small></sup>  Fii tare și curajos, că tu vei împărți poporului acestuia, prin sorți, țara pe care M-am jurat părinților lor să le-o dau. </p>
<p id="v7"><sup><small>7</small></sup>  Fii dar tare și foarte curajos, ca să păzești și să împlinești toată legea pe care ți-a încredințat-o Moise, robul Meu; să nu te abați de la ea nici la dreapta nici la stânga, ca să pricepi toate câte ai de făcut. </p>
<p id="v8"><sup><small>8</small></sup>  Să nu se pogoare cartea legii acesteia de pe buzele tale, ci călăuzește-te de ea ziua și noaptea, ca să plinești întocmai tot ce este scris în ea; atunci vei fi cu izbândă în căile tale și vei păși cu spor. </p>
<p id="v9"><sup><small>9</small></sup>  Iată îți poruncesc: Fii tare și curajos, să nu te temi, nici să te spăimântezi, căci Domnul Dumnezeul tău este cu tine pretutindenea, oriunde vei merge". </p>
<p id="v10"><sup><small>10</small></sup>  Atunci a poruncit Iosua căpeteniilor poporului și a zis: </p>
<p id="v11"><sup><small>11</small></sup>  "Treceți prin tabără și porunciți poporului și-i ziceți: Pregătiți-vă merinde de drum, că după trei zile veți trece peste Iordanul acesta, ca să mergeți și să luați în stăpânire pământul pe care Domnul Dumnezeul părinților voștri are să vi-l dea". </p>
<p id="v12"><sup><small>12</small></sup>  Iar seminției lui Ruben și seminției lui Gad și la jumătate din seminția lui Manase, Iosua le-a zis: </p>
<p id="v13"><sup><small>13</small></sup>  "Aduceți-vă aminte ce v-a poruncit Moise, sluga Domnului, când v-a zis: Domnul Dumnezeul vostru v-a liniștit și v-a dat pământul acesta. </p>
<p id="v14"><sup><small>14</small></sup>  Femeile voastre, copiii voștri și vitele voastre să rămână în pământul pe care vi l-a dat Moise dincoace de Iordan, iar voi toți câți puteți lupta, înarmându-vă, duceți-vă înaintea fraților voștri și le ajutați, </p>
<p id="v15"><sup><small>15</small></sup>  Până ce Domnul Dumnezeul vostru va liniști și pe frații voștri, cum va liniștit și pe voi, și până ce vor primi și ei de moștenire pământul pe care Domnul Dumnezeul vostru îl dă lor. Atunci vă veți întoarce în moștenirea voastră și veți stăpâni pământul pe care Moise, sluga Domnului, vi l-a dat dincolo de Iordan, spre răsăritul soarelui". </p>
<p id="v16"><sup><small>16</small></sup>  Iar ei au răspuns lui Iosua și au zis: "Toate, oricâte ne vei porunci, vom face și oriunde ne vei trimite, vom merge. </p>
<p id="v17"><sup><small>17</small></sup>  Cum am ascultat pe Moise, așa te vom asculta și pe tine, numai să fie Domnul Dumnezeul tău cu tine cum a fost cu Moise. </p>
<p id="v18"><sup><small>18</small></sup>  Tot cel ce se va împotrivi poruncilor tale și nu va asculta cuvintele tale, în toate câte vei porunci, să moară. Dar fii tare și curajos!" </p>
<br/>
<figure class="table chapter-navigator">
  <table>
    <tbody>
      <tr>
        <td> </td>
        <td><a href="/ro/Bible/Joshua/Index">Index</a></td>
        <td><a href="/ro/Bible/Joshua/2">Iosua - Capitol 2</a></td>
      </tr>
    </tbody>
  </table>
</figure>
<h2>Referințe</h2>
<div>
<ol>
  <li id="fn1"><a href="#cite1">↑</a> 1:5 <i>Cum eram cu Moise</i>: <a href="/ro/The_Urantia_Book/96#p6_3">CU 96:6.3</a>. </li>
</ol>
</div>
