<!--
title: Iov - Capitol 1
description: 
published: true
date: 2022-8-28T15:50:57Z
tags: 
editor: ckeditor
dateCreated: 2022-8-28T15:50:57Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"> </td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/ro/Bible/Job/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/ro/Bible/Job/2">Iov - Capitol 2</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Era odată în ținutul Uz un om pe care îl chema Iov și acest om era fără prihană și drept; se temea de Dumnezeu și se ferea de ce este rău. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup> <sup id="cite5"><a href="#fn5">[5]</a></sup></p>
<p id="v2"><sup><small>2</small></sup>  Și i s-au născut șapte feciori și trei fete. </p>
<p id="v3"><sup><small>3</small></sup>  El avea șapte mii de oi, trei mii de cămile, cinci sute de perechi de boi și cinci sute de asini și mulțime mare de slugi. Și omul acesta era cel mai de seamă dintre toți răsăritenii. </p>
<p id="v4"><sup><small>4</small></sup>  Feciorii lui se duceau unul la altul și făceau ospețe în casele lor, fiecare la ziua lui, și trimiteau să cheme pe surorile lor ca să mănânce și să bea cu ei. </p>
<p id="v5"><sup><small>5</small></sup>  Și apoi, când isprăveau zilele petrecerii lor, Iov chema și sfințea pe feciorii săi și se scula dis-de-dimineață și aducea arderi de tot, după numărul lor al tuturor, căci Iov zicea: "Se poate ca feciorii mei să fi păcătuit și să fi cugetat cu păcat împotriva lui Dumnezeu". Și așa făcea Iov mereu. </p>
<p id="v6"><sup><small>6</small></sup>  Dar într-o zi îngerii lui Dumnezeu s-au înfățișat înaintea Domnului și Satan a venit și el printre ei. <sup id="cite3"><a href="#fn3">[3]</a></sup> <sup id="cite4"><a href="#fn4">[4]</a></sup></p>
<p id="v7"><sup><small>7</small></sup>  Atunci Domnul a zis către Satan: "De unde vii?" Iar Satan a răspuns Domnului și a zis: "Am dat târcoale pe pământ și m-am plimbat în sus și în jos". </p>
<p id="v8"><sup><small>8</small></sup>  Și Domnul a zis către Satan: "Te-ai uitat la robul Meu Iov, că nu este nici unul ca el pe pământ fără prihană și drept și temător de Dumnezeu și care să se ferească de ce este rău?" </p>
<p id="v9"><sup><small>9</small></sup>  Dar Satan a răspuns Domnului și a zis: "Ore degeaba se teme Iov de Dumnezeu? </p>
<p id="v10"><sup><small>10</small></sup>  N-ai făcut Tu gard în jurul lui și în jurul casei lui și în jurul a tot ce este al lui, în toate părțile și ai binecuvântat lucrul mâinilor lui și turmele lui au umplut pământul? </p>
<p id="v11"><sup><small>11</small></sup>  Dar ia întinde mâna Ta și atinge-Te de tot ce este al lui, să vedem dacă nu Te va blestema în față!" </p>
<p id="v12"><sup><small>12</small></sup>  Atunci Domnul a zis către Satan: "Iată, tot ce are el este în puterea ta; numai asupra lui să nu întinzi mâna ta". Și Satan a pierit din fața lui Dumnezeu. </p>
<p id="v13"><sup><small>13</small></sup>  Și într-o zi, când feciorii și fetele lui Iov mâncau și beau vin în casa fratelui lor mai mare, </p>
<p id="v14"><sup><small>14</small></sup>  A sosit un vestitor la Iov și i-a spus: "Boii erau la arătură și asinele pășteau pe lângă ei; </p>
<p id="v15"><sup><small>15</small></sup>  Atunci Sabeenii au năvălit asupra lor, au pus mâna pe vite, și pe robi i-au trecut prin ascuțișul sabiei. Și am scăpat numai eu singur și am venit să-ți dau de veste!" </p>
<p id="v16"><sup><small>16</small></sup>  Nu a sfârșit vorba bine și altul a sosit și a spus: "Focul lui Dumnezeu a căzut din cer și a ars oile tale și pe robii tăi și i-a mistuit. Și am scăpat numai eu singur și am venit să-ți dau de veste!" </p>
<p id="v17"><sup><small>17</small></sup>  Nu a sfârșit vorba bine și altul a sosit și a spus: "Caldeii, împărțiți în trei cete, au dat năvală peste cămilele tale și le-au ridicat și pe robi i-au trecut prin ascuțișul sabiei. Și am scăpat numai eu singur și am venit să-ți dau de veste!" </p>
<p id="v18"><sup><small>18</small></sup>  Nu sfârșise vorba bine și altul a sosit și a spus: "Feciorii tăi și fetele tale mâncau și beau vin în casa fratelui lor mai mare, </p>
<p id="v19"><sup><small>19</small></sup>  Și iată că un vânt puternic s-a stârnit dinspre pustiu și a izbit în cele patru colțuri ale casei și casa s-a prăbușit peste tineri și ei au murit. Și am scăpat numai eu singur și am venit să-ți dau de veste". </p>
<p id="v20"><sup><small>20</small></sup>  Atunci Iov s-a sculat și-a sfâșiat veșmântul, s-a ras pe cap și, căzând la pământ, s-a închinat, </p>
<p id="v21"><sup><small>21</small></sup>  Și a rostit: "Gol am ieșit din pântecele mamei mele și gol mă voi întoarce în pământ! Domnul a dat, Domnul a luat; fie numele Domnului binecuvântat!" </p>
<p id="v22"><sup><small>22</small></sup>  Și întru toate acestea, Iov nu a păcătuit și nu a rostit nici un cuvânt de hulă împotriva lui Dumnezeu. </p>
<h2>Referințe</h2>
<div>
<ol>
  <li id="fn1"><a href="#cite1">↑</a> 1:1 <i>Dumnezeu este o mare frică</i>: <a href="/ro/The_Urantia_Book/92#p1_5">CU 92:1.5</a>. </li>
  <li id="fn2"><a href="#cite2">↑</a> 1:1-3 <i>Job: bun, bogat și sănătos</i>: <a href="/ro/The_Urantia_Book/148#p6_2">CU 148:6.2</a>. </li>
  <li id="fn3"><a href="#cite3">↑</a> 1:6 <i>Îngerii nu „Fiii lui Dumnezeu”</i>: <a href="/ro/The_Urantia_Book/167#p7_2">CU 167:7.2</a>.  <i>Când se întâlnesc Fiii lui Dumnezeu</i>: <a href="/ro/The_Urantia_Book/45#p2_4">CU 45:2.4</a>.  <i>Când s-au adunat Fiii lui Dumnezeu</i>: <a href="/ro/The_Urantia_Book/53#p8_2">CU 53:8.2</a>.  <i>Ziua în care au venit Fiii lui Dumnezeu</i>: <a href="/ro/The_Urantia_Book/43#p4_8">CU 43:4.8</a>. </li>
  <li id="fn4"><a href="#cite4">↑</a> 1:6-12 <i>Satana</i>: <a href="/ro/The_Urantia_Book/53#p1_4">CU 53:1.4</a>. </li>
  <li id="fn5"><a href="#cite5">↑</a> 1:1ss <i>Cartea lui Iov</i>: <a href="/ro/The_Urantia_Book/148#p6_2">CU 148:6.2</a>.  <i>Cartea lui Iov</i>: <a href="/ro/The_Urantia_Book/95#p1_10">CU 95:1.10</a>. </li>
</ol>
</div>
