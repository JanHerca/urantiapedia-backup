<!--
title: Iov - Capitol 4
description: 
published: true
date: 2022-10-8T9:56:58Z
tags: bible, bible—job
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td><a href="/ro/Bible/Job/3">Iov - Capitol 3</a></td>
        <td><a href="/ro/Bible/Job/Index">Index</a></td>
        <td><a href="/ro/Bible/Job/5">Iov - Capitol 5</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Atunci Elifaz din Teman a deschis gura și a zis: <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  "Să-ți vorbim ori să nu-ți vorbim? Necazul tău e crâncen! Dar cine ar putea să-și înăbușe cuvintele? </p>
<p id="v3"><sup><small>3</small></sup>  Iată, tu dădeai învățătură multora și întăreai multe mâini slăbite. </p>
<p id="v4"><sup><small>4</small></sup>  Cuvintele tale au ținut în sus pe cei ce erau să cadă și tu ai întărit genunchii care se clătinau. </p>
<p id="v5"><sup><small>5</small></sup>  Acum când ți-a venit și ție rândul, ești la strâmtorare și ți-ai pierdut firea; acum când lovitura te-a ajuns, te-ai spăimântat! </p>
<p id="v6"><sup><small>6</small></sup>  Frica ta de Dumnezeu nu-ți dă încredere și desăvârșirea căilor tale nu-ți dă nădejde? </p>
<p id="v7"><sup><small>7</small></sup>  Ia adu-ți aminte, care nevinovat s-a prăpădit și unde le-a pierit urma celor drepți în fala lui Dumnezeu? </p>
<p id="v8"><sup><small>8</small></sup>  După cum am văzut eu, numai cei ce ară nelegiuirea și seamănă răutatea au parte de asemenea roade. <sup id="cite2"><a href="#fn2">[2]</a></sup></p>
<p id="v9"><sup><small>9</small></sup>  La porunca Domnului, ei vor pieri, de suflarea mâniei Lui se vor stinge. </p>
<p id="v10"><sup><small>10</small></sup>  Răcnetul leului și glasul leopardului, precum și dinții puilor de lei se sfărâmă. </p>
<p id="v11"><sup><small>11</small></sup>  Leul bătrân moare că nu mai are ce mânca și puii leoaicei se risipesc. </p>
<p id="v12"><sup><small>12</small></sup>  O șoaptă a răzbit până la mine și urechea mea a prins ceva din ea. </p>
<p id="v13"><sup><small>13</small></sup>  În spaimele care vin din nălucirile nopții, atunci când somn adânc se lasă peste oameni, </p>
<p id="v14"><sup><small>14</small></sup>  Cutremur m-a apucat și fiori mi-au scuturat toate oasele. </p>
<p id="v15"><sup><small>15</small></sup>  Atunci un duh a trecut prin fața mea; tot părul mi s-a zbârlit de groază. </p>
<p id="v16"><sup><small>16</small></sup>  A stat drept în picioare, dar n-am știut cine este; o umbră este înaintea ochilor mei, și aud o voce ușoară care zice: </p>
<p id="v17"><sup><small>17</small></sup>  "Un om poate să fie drept în fața lui Dumnezeu? O făptură omenească este ea curată înaintea Celui ce a zidit-o? <sup id="cite3"><a href="#fn3">[3]</a></sup></p>
<p id="v18"><sup><small>18</small></sup>  Dacă El nu se încrede în slujitorii Săi și dacă găsește vină chiar îngerilor Săi, </p>
<p id="v19"><sup><small>19</small></sup>  Cu cât mai vârtos celor ce locuiesc în locuințe de lut, a căror obârșie este în țărână și pe care îi strivește ca pe o molie. </p>
<p id="v20"><sup><small>20</small></sup>  De dimineață până seara sunt zdrobiți, pier pe vecie fără să-i scape nimeni. </p>
<p id="v21"><sup><small>21</small></sup>  Mor, dar nu mor de prea multă înțelepciune". </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/ro/Bible/Job/3">Iov - Capitol 3</a></td>
        <td><a href="/ro/Bible/Job/Index">Index</a></td>
        <td><a href="/ro/Bible/Job/5">Iov - Capitol 5</a></td>
      </tr>
    </tbody>
  </table>
</figure>
<h2>Referințe</h2>
<div>
<ol>
  <li id="fn1"><a href="#cite1">↑</a> 4:1--5:27 <i>Elifaz, primul prieten</i>: <a href="/ro/The_Urantia_Book/148#p6_4">CU 148:6.4</a>. </li>
  <li id="fn2"><a href="#cite2">↑</a> 4:8 <i>Oamenii culeg răul pe care îl seamănă</i>: <a href="/ro/The_Urantia_Book/131#p2_8">CU 131:2.8</a>.  <i>Se culege ce seamănă</i>: <a href="/ro/The_Urantia_Book/2#p3_2">CU 2:3.2</a>.  <i>Ce semeni, aia culegi</i>: <a href="/ro/The_Urantia_Book/131#p2_9">CU 131:2.9</a>.  <i>Bărbații culeg ce seamănă</i>: <a href="/ro/The_Urantia_Book/148#p6_3">CU 148:6.3</a>. </li>
  <li id="fn3"><a href="#cite3">↑</a> 4:17 <i>Este omul mai drept decât Dumnezeu</i>: <a href="/ro/The_Urantia_Book/96#p6_4">CU 96:6.4</a>. </li>
</ol>
</div>
