<!--
title: Iov - Capitol 7
description: 
published: true
date: 2023-11-8T21:58:28Z
tags: bible, bible—job
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/ro/Bible/Job/6">
          <span class="mdi mdi-arrow-left-drop-circle"></span><span class="pl-2">Iov - Capitol 6</span>
        </a>
        </td>
        <td>
        <a href="/ro/Bible/Job/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/Job/8">
          <span class="pr-2">Iov - Capitol 8</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Oare omul pe pământ nu este ca într-o slujbă ostășească și zilele lui nu sunt ca zilele unui simbriaș? </p>
<p id="v2"><sup><small>2</small></sup>  El este asemenea robului care suspină după umbră, asemenea năimitului care-și așteaptă simbria. </p>
<p id="v3"><sup><small>3</small></sup>  Astfel și eu am avut parte de luni de durere, și mi-au fost date nopți de suferință. </p>
<p id="v4"><sup><small>4</small></sup>  Dacă mă culc, zic: Când va veni ziua? Dacă mă scol, mă întreb: Când va veni seara? Și sunt năpădit de fel de fel de arătări până la asfințit. </p>
<p id="v5"><sup><small>5</small></sup>  Trupul meu e plin de păduchi și de solzi de murdărie; pielea mea crapă și se zbârcește. </p>
<p id="v6"><sup><small>6</small></sup>  Zilele mele au fost mai grabnice ca suveica și s-au isprăvit, fiindcă firul s-a terminat. </p>
<p id="v7"><sup><small>7</small></sup>  Adu-ți aminte, Doamne, că viața mea e o suflare, că ochiul meu nu va mai vedea fericirea. </p>
<p id="v8"><sup><small>8</small></sup>  Ochiul celui ce mă vedea nu mă va mai zări; ochii Tăi mă vor căuta, dar eu nu voi mai fi. </p>
<p id="v9"><sup><small>9</small></sup>  Negura se risipește, piere, tot astfel cel ce coboară în iad nu mai vine înapoi. </p>
<p id="v10"><sup><small>10</small></sup>  Nu se mai înapoiază în casa sa și locuința sa nu-l mai cunoaște. </p>
<p id="v11"><sup><small>11</small></sup>  Drept aceea nu voi pune strajă gurii mele, ci voi vorbi întru deznădejdea duhului meu și mă voi plânge întru amărăciunea inimii mele. </p>
<p id="v12"><sup><small>12</small></sup>  Sunt eu, oare, oceanul sau balaurul din ocean, ca să pui să mă păzească? </p>
<p id="v13"><sup><small>13</small></sup>  Când gândesc: Patul meu mă va odihni, culcușul meu îmi va alina durerile, </p>
<p id="v14"><sup><small>14</small></sup>  Atunci Tu mă spăimântezi cu vise și mă îngrozești cu năluciri. </p>
<p id="v15"><sup><small>15</small></sup>  Pentru aceea, sufletul meu ar vrea mai bine ștreangul, mai bine moartea decât aceste chinuri. </p>
<p id="v16"><sup><small>16</small></sup>  Mă isprăvesc, nu voi trăi în veac; lasă-mă, căci zilele mele sunt o suflare. </p>
<p id="v17"><sup><small>17</small></sup>  Ce este omul, ca să-ți bați capul cu el și ca să-i dai luarea Ta aminte? </p>
<p id="v18"><sup><small>18</small></sup>  De ce îl cercetezi în fiecare dimineață și de ce îl urmărești în orice clipă? </p>
<p id="v19"><sup><small>19</small></sup>  Când vei înceta să mă privești? Când îmi vei da răgaz să-mi înghit saliva? </p>
<p id="v20"><sup><small>20</small></sup>  Dacă am greșit, ce ți-am făcut ție, Păzitorule de oameni? De ce m-ai luat țintă pentru săgețile Tale și de ce ți-am ajuns povară? </p>
<p id="v21"><sup><small>21</small></sup>  De ce nu îngădui greșeala mea și nu lași să treacă fărădelegea mea? Degrabă mă voi culca în țărână; mă vei căuta, dar nu mă vei mai găsi". </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/ro/Bible/Job/6">
          <span class="mdi mdi-arrow-left-drop-circle"></span><span class="pl-2">Iov - Capitol 6</span>
        </a>
        </td>
        <td>
        <a href="/ro/Bible/Job/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/Job/8">
          <span class="pr-2">Iov - Capitol 8</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
