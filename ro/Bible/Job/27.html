<!--
title: Iov - Capitol 27
description: 
published: true
date: 2022-8-28T15:50:57Z
tags: 
editor: ckeditor
dateCreated: 2022-8-28T15:50:57Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/ro/Bible/Job/26">Iov - Capitol 26</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/ro/Bible/Job/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/ro/Bible/Job/28">Iov - Capitol 28</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Dar Iov a mers mai departe cu pildele lui și a zis: <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  "Viu este Dumnezeu Care a dat la o parte dreptatea mea! Viu este Cel Atotputernic Care a împovărat sufletul meu! </p>
<p id="v3"><sup><small>3</small></sup>  Câtă vreme duhul meu va fi întreg în mine și suflarea lui Dumnezeu în pieptul meu, </p>
<p id="v4"><sup><small>4</small></sup>  Buzele mele nu vor rosti nici un neadevăr și limba mea nu va grăi nici o minciună! </p>
<p id="v5"><sup><small>5</small></sup>  Departe de mine gândul să vă dau dreptate! Până când o fi să-mi dau duhul nu mă voi lepăda de nevinovăția mea. </p>
<p id="v6"><sup><small>6</small></sup>  Țin cu tărie la dreptatea mea și nu voi lăsa-o să-mi scape; inima mea nu se rușinează de zilele pe care le-am trăit. </p>
<p id="v7"><sup><small>7</small></sup>  Dușmanul meu să aibă partea nelegiuitului și cel ce este împotriva mea să aibă partea celui ce lucrează nedreptatea! </p>
<p id="v8"><sup><small>8</small></sup>  Care este nădejdea unui înrăit, când el se roagă și își ridică sufletul către Dumnezeu? </p>
<p id="v9"><sup><small>9</small></sup>  Aude oare Dumnezeu strigarea lui, când dă peste el vreo nenorocire? </p>
<p id="v10"><sup><small>10</small></sup>  Este oare Cel Atotputernic desfătarea lui? Cheamă el în toată vremea numele lui Dumnezeu? </p>
<p id="v11"><sup><small>11</small></sup>  Voiesc să vă învăț căile lui Dumnezeu și ceea ce este în gândul Celui Atotputernic nu vreau să vă ascund. </p>
<p id="v12"><sup><small>12</small></sup>  Și dacă voi toți ați dovedit-o (ca și mine), atunci pentru ce vorbiți în zadar? </p>
<p id="v13"><sup><small>13</small></sup>  Iată partea pe care Dumnezeu o păstrează celui rău și moștenirea pe care asupritorii vor primi-o de la Cel Atotputernic. </p>
<p id="v14"><sup><small>14</small></sup>  Dacă fiii săi sunt numeroși, sunt pentru tăișul sabiei și odraslele lui nu au atâta pâine cât să se sature: </p>
<p id="v15"><sup><small>15</small></sup>  Câți mai scapă dintre ai lui vor muri de ciumă și văduvele lor nu-i vor jeli. </p>
<p id="v16"><sup><small>16</small></sup>  Dacă adună bani mulți ca nisipul și grămădește veșminte multe ca noroiul, </p>
<p id="v17"><sup><small>17</small></sup>  Poate să le grămădească, dar cu ele se va îmbrăca un om fără prihană și de toți banii lui va avea parte unul cu inima curată. </p>
<p id="v18"><sup><small>18</small></sup>  Casa pe care și-a zidit-o este casa unei molii și ca o colibă pe care și-o face un pândar. </p>
<p id="v19"><sup><small>19</small></sup>  Se culcă bogat, dar nu se mai culcă a doua oară; deschide ochii și nu mai este. </p>
<p id="v20"><sup><small>20</small></sup>  Spaimele l-au ajuns ziua în amiaza mare; în puterea nopții, un vârtej l-a smuls. </p>
<p id="v21"><sup><small>21</small></sup>  Vântul de la răsărit l-a spulberat și se duce; din locul de unde era îl spulberă. </p>
<p id="v22"><sup><small>22</small></sup>  Dumnezeu îl împovărează fără milă și înaintea mâinii care îl pedepsește el caută să fugă. </p>
<p id="v23"><sup><small>23</small></sup>  Oamenii bat din mâini la priveliștea aceasta și cu fluierături îl alungă de peste tot. </p>
<h2>Referințe</h2>
<div>
<ol>
  <li id="fn1"><a href="#cite1">↑</a> 27:1--31:40 <i>Consolarea vieții viitoare</i>: <a href="/ro/The_Urantia_Book/148#p6_9">CU 148:6.9</a>. </li>
</ol>
</div>
