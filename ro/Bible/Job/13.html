<!--
title: Iov - Capitol 13
description: 
published: true
date: 2022-10-8T9:56:58Z
tags: bible, bible—job
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td><a href="/ro/Bible/Job/12">Iov - Capitol 12</a></td>
        <td><a href="/ro/Bible/Job/Index">Index</a></td>
        <td><a href="/ro/Bible/Job/14">Iov - Capitol 14</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  De bună seamă, ochiul meu a văzut toate acestea, urechea mea le-a auzit și le-a înțeles. </p>
<p id="v2"><sup><small>2</small></sup>  Ceea ce știți voi, știu și eu și nu sunt deloc mai prejos decât voi. </p>
<p id="v3"><sup><small>3</small></sup>  Dar eu vreau să vorbesc cu Cel Atotputernic, vreau să-mi apăr pricina înaintea lui Dumnezeu. </p>
<p id="v4"><sup><small>4</small></sup>  Căci voi sunteți niște născocitori ai minciunii, sunteți cu toții niște doctori neputincioși! </p>
<p id="v5"><sup><small>5</small></sup>  Ce bine ar fi fost dacă ați fi tăcut! Câtă înțelepciune ar fi fost din partea voastră! </p>
<p id="v6"><sup><small>6</small></sup>  Ascultați acum apărarea mea și băgați de seamă la rostirea buzelor mele. </p>
<p id="v7"><sup><small>7</small></sup>  Oare de dragul lui Dumnezeu spuneți voi lucruri strâmbe și spre apărarea Lui croiți minciuni? </p>
<p id="v8"><sup><small>8</small></sup>  Voiți să țineți cu El și să fiți apărătorii Lui? </p>
<p id="v9"><sup><small>9</small></sup>  Și dacă ar fi ca să vă cerceteze, ar fi bine de voi, sau vreți să-L înșelați cum înșelați un om? </p>
<p id="v10"><sup><small>10</small></sup>  Desigur El vă va osândi dacă în ascuns vreți să fiți părtinitori cu El. </p>
<p id="v11"><sup><small>11</small></sup>  Măreția Lui oare nu vă înfricoșează și groaza Lui nu va cădea oare peste voi? </p>
<p id="v12"><sup><small>12</small></sup>  Rostirile voastre au tăria cenușei. Răspunsurile voastre se prefac în noroi. </p>
<p id="v13"><sup><small>13</small></sup>  Închideți gura în fața mea și eu voi vorbi, orice ar fi să se întâmple. </p>
<p id="v14"><sup><small>14</small></sup>  Drept aceea îmi voi lua în dinți carnea mea și viața mea o pun în mâna mea. </p>
<p id="v15"><sup><small>15</small></sup>  Dacă o fi să mă ucidă, nu voi tremura, dar voi descurca în fața Sa firele pricinei mele, <sup id="cite1"><a href="#fn1">[1]</a></sup></p>
<p id="v16"><sup><small>16</small></sup>  Și chiar aceasta îmi va fi mie izbândă, fiindcă un nelegiuit nu se înfățișează înaintea Lui. <sup id="cite2"><a href="#fn2">[2]</a></sup></p>
<p id="v17"><sup><small>17</small></sup>  Ascultați cu luare-aminte cuvintele mele și ceea ce vă voi spune să vă rămână în urechi. </p>
<p id="v18"><sup><small>18</small></sup>  Iată am pus la cale o judecată, și știu că eu sunt cel ce am dreptate. </p>
<p id="v19"><sup><small>19</small></sup>  Are cineva ceva de spus împotriva mea? Atunci voi amuți degrabă și voi aștepta moartea. <sup id="cite3"><a href="#fn3">[3]</a></sup></p>
<p id="v20"><sup><small>20</small></sup>  Numai scutește-mă de două lucruri, și nu mă voi ascunde de fața Ta. </p>
<p id="v21"><sup><small>21</small></sup>  Depărtează mâna Ta de deasupră-mi și nu mă mai tulbura cu groaza Ta. </p>
<p id="v22"><sup><small>22</small></sup>  Apoi cheamă-mă și eu iți voi răspunde, sau lasă-mă să vorbesc eu și Tu să-mi dai răspuns. </p>
<p id="v23"><sup><small>23</small></sup>  Câte greșeli și câte păcate am făcut? Dă-mi pe față călcarea mea de lege și păcatul meu. </p>
<p id="v24"><sup><small>24</small></sup>  De ce ascunzi fața Ta și mă iei drept un dușman al Tău? </p>
<p id="v25"><sup><small>25</small></sup>  Vrei oare, să înspăimânți o frunză pe care o bate vântul? Vrei să Te îndârjești împotriva unui pai uscat? </p>
<p id="v26"><sup><small>26</small></sup>  De ce să scrii împotriva mea aceste hotărâri amare? De ce să-mi scoți ochii cu greșelile tinereții? </p>
<p id="v27"><sup><small>27</small></sup>  De ce să-mi vâri picioarele în butuci și să pândești toți pașii mei și toate urmele mele? </p>
<p id="v28"><sup><small>28</small></sup>  Când Tu știi că trupul meu se nimicește ca un putregai și ca o haină mâncată de molii! </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/ro/Bible/Job/12">Iov - Capitol 12</a></td>
        <td><a href="/ro/Bible/Job/Index">Index</a></td>
        <td><a href="/ro/Bible/Job/14">Iov - Capitol 14</a></td>
      </tr>
    </tbody>
  </table>
</figure>
<h2>Referințe</h2>
<div>
<ol>
  <li id="fn1"><a href="#cite1">↑</a> 13:15 <i>Chiar dacă m-a ucis</i>: <a href="/ro/The_Urantia_Book/101#p3_4">CU 101:3.4</a>. </li>
  <li id="fn2"><a href="#cite2">↑</a> 13:16 <i>Dumnezeu al mântuirii</i>: <a href="/ro/The_Urantia_Book/2#p6_3">CU 2:6.3</a>. </li>
  <li id="fn3"><a href="#cite3">↑</a> 13:19 <i>Renunță la fantomă</i>: <a href="/ro/The_Urantia_Book/86#p5_2">CU 86:5.2</a>. </li>
</ol>
</div>
