<!--
title: Iov - Capitol 42
description: 
published: true
date: 2022-10-8T9:56:58Z
tags: bible, bible—job
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td><a href="/ro/Bible/Job/41">Iov - Capitol 41</a></td>
        <td><a href="/ro/Bible/Job/Index">Index</a></td>
        <td> </td>
      </tr>
    </tbody>
  </table>
</figure>
<p id="v1"><sup><small>1</small></sup>  Și Iov a răspuns Domnului zicând: </p>
<p id="v2"><sup><small>2</small></sup>  "Știu că poți să faci orice și că nu este nici un gând care să nu ajungă pentru Tine faptă. </p>
<p id="v3"><sup><small>3</small></sup>  Cine cutează, ai zis Tu, să bârfească planurile Mele, din lipsă de înțelepciune? Cu adevărat, am vorbit fără să înțeleg despre lucruri prea minunate pentru mine și nu știam. </p>
<p id="v4"><sup><small>4</small></sup>  Ascultă - ai spus Tu iar - și Eu voi vorbi, te voi întreba și tu Îmi vei da lămuriri. </p>
<p id="v5"><sup><small>5</small></sup>  Din spusele unora și altora auzisem despre Tine, dar acum ochiul meu Te-a văzut. </p>
<p id="v6"><sup><small>6</small></sup>  Pentru aceea, mă urgisesc eu pe mine însumi și mă pocăiesc în praf și în cenușă". <sup id="cite1"><a href="#fn1">[1]</a></sup></p>
<p id="v7"><sup><small>7</small></sup>  Iar după ce Domnul a rostit aceste cuvinte către Iov, a grăit către Elifaz din Teman: "Mânia Mea arde împotriva ta și împotriva celor doi prieteni ai tăi, pentru că n-ați vorbit de Mine așa de drept, precum a vorbit robul Meu Iov. </p>
<p id="v8"><sup><small>8</small></sup>  Acum deci luați șapte viței și șapte berbeci și duceți-vă la robul Meu Iov și aduceți-le, pentru voi, ardere de tot; iar robul Meu Iov să se roage pentru voi; din dragoste pentru el, voi fi îngăduitor, ca să nu Mă port cu voi după nebunia voastră, întrucât n-ați vorbit despre Mine așa de drept cum a vorbit robul Meu Iov". </p>
<p id="v9"><sup><small>9</small></sup>  Astfel Elifaz din Teman, Bildad din Șuah și Țofar din Naamat, s-au dus și au făcut cum le spusese Domnul, și Domnul a primit rugăciunea lui Iov. </p>
<p id="v10"><sup><small>10</small></sup>  Și Domnul l-a pus pe Iov iarăși în starea lui de la început, după ce s-a rugat pentru prieteni, și i-a întors îndoit tot ce avusese mai înainte. </p>
<p id="v11"><sup><small>11</small></sup>  Și toți frații și toate surorile și toți prietenii lui de altă dată au venit să-l cerceteze, au mâncat pâine în casa lui, l-au compătimit, l-au mângâiat de toate nenorocirile pe care le slobozise Domnul asupra lui și fiecare i-a dat câte un chesita și câte un inel de aur. </p>
<p id="v12"><sup><small>12</small></sup>  Și Dumnezeu a binecuvântat sfârșitul vieții lui Iov mai bogat decât începutul ei, și el a strâns paisprezece mii de oi, șase mii de cămile, o mie de perechi de boi și o mie de asine. </p>
<p id="v13"><sup><small>13</small></sup>  Și a avut șapte fii și trei fiice. </p>
<p id="v14"><sup><small>14</small></sup>  Celei dintâi i-a pus numele Iemima, celei de a doua, Cheția și celei de a treia, Cheren-Hapuc. </p>
<p id="v15"><sup><small>15</small></sup>  Iar în toată țara nu se găseau femei atât de frumoase ca fetele lui Iov, și tatăl lor le-a făcut părtașe la moștenire, lângă frații lor. </p>
<p id="v16"><sup><small>16</small></sup>  Și Iov a mai trăit după aceea o sută patruzeci de ani și a văzut pe fiii săi și pe fiii fiilor săi, până la al patrulea neam. </p>
<p id="v17"><sup><small>17</small></sup>  Și Iov a murit bătrân și încărcat de zile. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/ro/Bible/Job/41">Iov - Capitol 41</a></td>
        <td><a href="/ro/Bible/Job/Index">Index</a></td>
        <td> </td>
      </tr>
    </tbody>
  </table>
</figure>
<h2>Referințe</h2>
<div>
<ol>
  <li id="fn1"><a href="#cite1">↑</a> 42:6 <i>Pânză de sac și cenușă</i>: <a href="/ro/The_Urantia_Book/163#p6_5">CU 163:6.5</a>.  <i>mă detest</i>: <a href="/ro/The_Urantia_Book/148#p6_3">CU 148:6.3</a>. </li>
</ol>
</div>
