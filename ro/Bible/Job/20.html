<!--
title: Iov - Capitol 20
description: 
published: true
date: 2022-10-8T9:56:58Z
tags: bible, bible—job
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td><a href="/ro/Bible/Job/19">Iov - Capitol 19</a></td>
        <td><a href="/ro/Bible/Job/Index">Index</a></td>
        <td><a href="/ro/Bible/Job/21">Iov - Capitol 21</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Și Țofar din Naamah a început să vorbească și a zis: <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  "Cugetul meu mă împinge să vorbesc, din pricina frământării pe care o simt în mine. </p>
<p id="v3"><sup><small>3</small></sup>  Am auzit o învățătură care mă scoate din sărite și atunci o pornire vijelioasă, din duhul meu, mă face să răspund. </p>
<p id="v4"><sup><small>4</small></sup>  Nu știi tu oare că de mult de tot, din zilele când omul a fost așezat pe pământ, </p>
<p id="v5"><sup><small>5</small></sup>  Desfătarea celor fără de lege ține foarte puțin și bucuria fățarnicului nu stă decât o clipă? </p>
<p id="v6"><sup><small>6</small></sup>  Chiar dacă statura lui s-ar înălța până la ceruri și cu capul s-ar atinge de nori, </p>
<p id="v7"><sup><small>7</small></sup>  El totuși va pieri ca o nălucă, pe vecie, și cei ce îl vedeau vor întreba: Ce s-a făcut? </p>
<p id="v8"><sup><small>8</small></sup>  Zboară ca un vis și nu mai dai de el, e măturat ca o vedenie de noapte. </p>
<p id="v9"><sup><small>9</small></sup>  Ochiul, care îl privea, nu-l mai vede și locul unde se găsea, nu-l mai zărește. </p>
<p id="v10"><sup><small>10</small></sup>  Feciorii lui vor trebui să cerșească mila celor săraci și mâinile lui vor da înapoi ce a luat cu forța. </p>
<p id="v11"><sup><small>11</small></sup>  Oasele lui sunt încă pline de vlaga tinereții, dar ea se va culca cu el în pulbere; </p>
<p id="v12"><sup><small>12</small></sup>  Dacă răutatea este dulce în gura lui, el o ascunde sub limba lui. </p>
<p id="v13"><sup><small>13</small></sup>  Dacă o tine în gură și nu o scuipă, dacă o mestecă în cerul gurii, </p>
<p id="v14"><sup><small>14</small></sup>  Totuși hrana lui în măruntaiele lui se strică și se face în intestinele lui venin de năpârcă. </p>
<p id="v15"><sup><small>15</small></sup>  Averea, pe care a înghițit-o, acum o varsă; Dumnezeu i-o dă afară din pântece. </p>
<p id="v16"><sup><small>16</small></sup>  Venin de șarpe otrăvitor sugea. Limba de năpârcă îl omoară! </p>
<p id="v17"><sup><small>17</small></sup>  El nu va mai vedea pâraiele de proaspăt untdelemn, valurile de miere și de smântână. </p>
<p id="v18"><sup><small>18</small></sup>  Dă îndărăt ce-a câștigat și nu se mai folosește de câștig și de roadele negustoriei sale nu se mai bucură. </p>
<p id="v19"><sup><small>19</small></sup>  Pentru că a asuprit fără milă pe săraci și a furat o casă, în loc să o zidească. </p>
<p id="v20"><sup><small>20</small></sup>  El nu va cunoaște pacea lăuntrică și el nu va scăpa nimic din toate câte prețuiește. </p>
<p id="v21"><sup><small>21</small></sup>  Nimic nu scapă de lăcomia lui, de aceea înflorirea lui nu va ține deloc. </p>
<p id="v22"><sup><small>22</small></sup>  Când bogăția lui va fi la culme, tulburarea îl va apuca deodată și toate loviturile nenorocirii vor cădea în capul lui. </p>
<p id="v23"><sup><small>23</small></sup>  Când va fi gata să-și sature pântecele, Dumnezeu va dezlănțui asupră-i urgia mâniei Sale și va ploua cu săgeți peste el. </p>
<p id="v24"><sup><small>24</small></sup>  Dacă va scăpa de platoșa de fier, îl va străpunge arcul de aramă. </p>
<p id="v25"><sup><small>25</small></sup>  O săgeată îi iese din spate, o alta i s-a înfipt în ficați și spaimele morții îl sfârșesc. </p>
<p id="v26"><sup><small>26</small></sup>  Toată neagra pieire amenință comorile pe care le-a adunat; un foc care arde neaprins îl mistuie pe oricine va mai rămâne din cortul lui. </p>
<p id="v27"><sup><small>27</small></sup>  Cerurile vor dezveli fărădelegea lui și pământul i se va ridica împotrivă. </p>
<p id="v28"><sup><small>28</small></sup>  Năpraznică revărsare de ape va mătura casa lui și apele vor curge în ziua dumnezeieștii mânii. </p>
<p id="v29"><sup><small>29</small></sup>  Aceasta este partea hărăzită de Dumnezeu omului nelegiuit, aceasta este moștenirea pe care el o primește de la Domnul". </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/ro/Bible/Job/19">Iov - Capitol 19</a></td>
        <td><a href="/ro/Bible/Job/Index">Index</a></td>
        <td><a href="/ro/Bible/Job/21">Iov - Capitol 21</a></td>
      </tr>
    </tbody>
  </table>
</figure>
<h2>Referințe</h2>
<div>
<ol>
  <li id="fn1"><a href="#cite1">↑</a> 20:1-29 <i>Zophar repetă sfatul</i>: <a href="/ro/The_Urantia_Book/148#p6_9">CU 148:6.9</a>. </li>
</ol>
</div>
