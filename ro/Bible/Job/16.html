<!--
title: Iov - Capitol 16
description: 
published: true
date: 2022-10-8T9:56:58Z
tags: bible, bible—job
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td><a href="/ro/Bible/Job/15">Iov - Capitol 15</a></td>
        <td><a href="/ro/Bible/Job/Index">Index</a></td>
        <td><a href="/ro/Bible/Job/17">Iov - Capitol 17</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Atunci Iov a răspuns și a grăit: </p>
<p id="v2"><sup><small>2</small></sup>  "Am auzit mereu astfel de lucruri; sunteți toți niște jalnici mângâietori. </p>
<p id="v3"><sup><small>3</small></sup>  Când se vor sfârși aceste vorbe goale și ce te chinuiește ca să răspunzi? </p>
<p id="v4"><sup><small>4</small></sup>  Și eu aș vorbi așa ca voi, dacă sufletul vostru ar fi în locul sufletului meu; aș putea să spun multe cuvinte împotriva voastră și să dau din cap în privința voastră. </p>
<p id="v5"><sup><small>5</small></sup>  V-aș mângâia numai cu gura și cu mișcarea buzelor mele v-aș aduce ușurare. </p>
<p id="v6"><sup><small>6</small></sup>  Dar, dacă vorbesc, durerea mea nu se liniștește și dacă tac din gură, durerea mea nu se depărtează de la mine. </p>
<p id="v7"><sup><small>7</small></sup>  În ceasul de față, Dumnezeu mi-a luat toată vlaga; toată ticăloșia mea mă împresoară, Doamne! </p>
<p id="v8"><sup><small>8</small></sup>  M-ai acoperit cu zbârcituri, care toate mărturisesc împotriva mea; neputința mea ea însăși mă dă de gol și bârfitorul stă împotriva mea. </p>
<p id="v9"><sup><small>9</small></sup>  El mă sfâșie în furia Lui și se poartă cu mine dușmănos, scrâșnește din dinți împotriva mea; dușmanul meu aruncă asupră-mi săgețile ochilor săi; </p>
<p id="v10"><sup><small>10</small></sup>  Deschis-au gura lor împotriva mea, în batjocură m-au lovit peste obraji. Toți grămadă se înghesuie împotriva mea. </p>
<p id="v11"><sup><small>11</small></sup>  Dumnezeu mă dă pe mâna unui păgân. El mă aruncă pradă celor răi. </p>
<p id="v12"><sup><small>12</small></sup>  Mi-era destul de bine, dar El m-a sfărâmat. M-a luat de ceafă și m-a făcut praf și a aruncat asupră-mi toate săgețile Sale; </p>
<p id="v13"><sup><small>13</small></sup>  În jurul meu se învârtesc săgețile Sale; El îmi străpunge rărunchii fără milă; El varsă pe pământ fierea mea. </p>
<p id="v14"><sup><small>14</small></sup>  El mă dărâmă bucată cu bucată și năvălește asupra mea ca un războinic. </p>
<p id="v15"><sup><small>15</small></sup>  Am cusut un sac pe trupul meu și am vârât în țărână capul meu. </p>
<p id="v16"><sup><small>16</small></sup>  Chipul meu s-a înroșit de plânset și umbra morții s-a sălășluit în pleoapele mele; </p>
<p id="v17"><sup><small>17</small></sup>  Și cu toate acestea, în mâinile mele nu este nici o silnicie și rugăciunea mea este curată! </p>
<p id="v18"><sup><small>18</small></sup>  Pământule, nu ascunde sângele meu și să nu fie nici un loc nestrăbătut de bocetele mele. </p>
<p id="v19"><sup><small>19</small></sup>  Iar acum martorul meu este în ceruri și cel ce dă pentru mine bună mărturie este sus în locurile înalte. </p>
<p id="v20"><sup><small>20</small></sup>  Prietenii mei își bat joc de mine, dar ochiul meu varsă lacrimi înaintea lui Dumnezeu. </p>
<p id="v21"><sup><small>21</small></sup>  O, de-ar fi îngăduit omului să stea de vorbă cu Dumnezeu, cum stă de vorbă un am "u prietenul său! </p>
<p id="v22"><sup><small>22</small></sup>  Căci acești puțini ani se vor scurge și voi apuca pe un drum de pe care nu mă voi mai întoarce. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/ro/Bible/Job/15">Iov - Capitol 15</a></td>
        <td><a href="/ro/Bible/Job/Index">Index</a></td>
        <td><a href="/ro/Bible/Job/17">Iov - Capitol 17</a></td>
      </tr>
    </tbody>
  </table>
</figure>
