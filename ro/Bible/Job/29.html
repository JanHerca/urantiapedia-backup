<!--
title: Iov - Capitol 29
description: 
published: true
date: 2023-11-8T21:58:28Z
tags: bible, bible—job
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/ro/Bible/Job/28">
          <span class="mdi mdi-arrow-left-drop-circle"></span><span class="pl-2">Iov - Capitol 28</span>
        </a>
        </td>
        <td>
        <a href="/ro/Bible/Job/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/Job/30">
          <span class="pr-2">Iov - Capitol 30</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Apoi Iov a mers mai departe cu pildele sale și a zis: </p>
<p id="v2"><sup><small>2</small></sup>  "O, dacă aș fi încă o dată ca în lunile de mai înainte, ca în zilele când Dumnezeu mă ocrotea, </p>
<p id="v3"><sup><small>3</small></sup>  Ca atunci când El ținea strălucitoare deasupra capului meu candela Sa și, luminat de ea, eu străbăteam prin întuneric! </p>
<p id="v4"><sup><small>4</small></sup>  De ce nu sunt încă o dată ca în zilele toamnei mele, când Dumnezeu ținea parte cortului meu, </p>
<p id="v5"><sup><small>5</small></sup>  Când Cel Atotputernic era încă cu mine și împrejurul meu stăteau feciorii mei, </p>
<p id="v6"><sup><small>6</small></sup>  Iar picioarele mele se scăldau în lapte și stânca aspră izvora pentru mine pâraie de untdelemn? </p>
<p id="v7"><sup><small>7</small></sup>  Atunci când ieșeam la poarta de sus a cetății și așezam în piață scaunul meu, </p>
<p id="v8"><sup><small>8</small></sup>  Tineretul, văzându-mă, se ascundea cu sfială, iar cei bătrâni se ridicau în picioare și rămâneau așa. </p>
<p id="v9"><sup><small>9</small></sup>  Fruntașii poporului își opreau cuvântările și își puneau mâna la gură. </p>
<p id="v10"><sup><small>10</small></sup>  Glasul căpeteniilor scădea și limba lor se lipea de cerul gurii. </p>
<p id="v11"><sup><small>11</small></sup>  Căci urechea care mă auzea mă fericea și ochiul care mă vedea îmi dădea mare mărturie. </p>
<p id="v12"><sup><small>12</small></sup>  Fiindcă scăpam de pieire pe cel sărman care striga după ajutor și pe orfanul fără sprijin. </p>
<p id="v13"><sup><small>13</small></sup>  Binecuvântările celui ce era gata să piară veneau asupră-mi și umpleam de bucurie inima văduvei. </p>
<p id="v14"><sup><small>14</small></sup>  Mă îmbrăcam întru dreptate, ca într-un veșmânt și judecata mea cea dreaptă era mantia mea și turbanul meu. </p>
<p id="v15"><sup><small>15</small></sup>  Eram ochii celui orb și piciorul celui șchiop; </p>
<p id="v16"><sup><small>16</small></sup>  Eram tatăl celor neputincioși și cercetam cu sârguință pricinile care îmi erau necunoscute. </p>
<p id="v17"><sup><small>17</small></sup>  Sfărâmam fălcile nelegiuitului și smulgeam prada din dinții lui. </p>
<p id="v18"><sup><small>18</small></sup>  Și îmi ziceam: Voi adormi în cuibul meu și ca pasărea Phoenix voi înmulți zilele mele. </p>
<p id="v19"><sup><small>19</small></sup>  Rădăcina mea se va răsfira pe lângă apă și roua se va lăsa, noaptea, peste ramurile mele. </p>
<p id="v20"><sup><small>20</small></sup>  Slava mea va întineri neîncetat și arcul meu se va înnoi în mâna mea. </p>
<p id="v21"><sup><small>21</small></sup>  Oamenii mă ascultau și stăteau fără grai și așteptau să audă sfatul meu. </p>
<p id="v22"><sup><small>22</small></sup>  După ce le vorbeam eu, ei nu mai spuneau nimic și cuvântul meu cădea asupra lor picătură cu picătură. </p>
<p id="v23"><sup><small>23</small></sup>  Mă așteptau precum aștepți ploaia și căscau gura lor, ca pentru bura de primăvară. </p>
<p id="v24"><sup><small>24</small></sup>  Dacă le surâdeam, nu-și credeau ochilor și surâsul meu nu-l lăsau să se piardă. </p>
<p id="v25"><sup><small>25</small></sup>  Le arătam care este dreapta cale și stăteam mereu în fruntea lor, stăteam ca un împărat, între ostașii săi și, oriunde-i duceam, ei veneau după mine. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/ro/Bible/Job/28">
          <span class="mdi mdi-arrow-left-drop-circle"></span><span class="pl-2">Iov - Capitol 28</span>
        </a>
        </td>
        <td>
        <a href="/ro/Bible/Job/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/Job/30">
          <span class="pr-2">Iov - Capitol 30</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
