<!--
title: Iov - Capitol 19
description: 
published: true
date: 2022-8-28T15:50:57Z
tags: 
editor: ckeditor
dateCreated: 2022-8-28T15:50:57Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/ro/Bible/Job/18">Iov - Capitol 18</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/ro/Bible/Job/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/ro/Bible/Job/20">Iov - Capitol 20</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Atunci Iov a început să vorbească și a zis: </p>
<p id="v2"><sup><small>2</small></sup>  "Câtă vreme veți întrista voi sufletul meu și mă veți zdrobi cu cuvântările voastre? </p>
<p id="v3"><sup><small>3</small></sup>  Iată a zecea oară de când mă batjocoriți. Nu vă este rușine că vă purtați așa? </p>
<p id="v4"><sup><small>4</small></sup>  Chiar dacă ar fi adevărat că am păcătuit, greșeala mea este pe capul meu. </p>
<p id="v5"><sup><small>5</small></sup>  Iar dacă voi vă faceți tari și mari împotriva mea și-mi scoateți ochii cu ticăloșia mea, </p>
<p id="v6"><sup><small>6</small></sup>  Să știi că Dumnezeu este Cel ce mă urmărește și că El m-a învăluit cu lațul Său. </p>
<p id="v7"><sup><small>7</small></sup>  Dacă strig de multa-apăsare, nu primesc nici un răspuns; țip în gura mare, dar nimeni nu-mi face dreptate. </p>
<p id="v8"><sup><small>8</small></sup>  El a astupat calea mea, ca să nu mai trec pe ea, și a acoperit cu beznă toate drumurile mele. </p>
<p id="v9"><sup><small>9</small></sup>  M-a dezbrăcat de mărirea mea și mi-a smuls cununa de pe cap. </p>
<p id="v10"><sup><small>10</small></sup>  M-a dărâmat de jur împrejur și sunt în ceasul morții și nădejdea mea a scos-o din rădăcină ca pe un copac. </p>
<p id="v11"><sup><small>11</small></sup>  Aprins-a împotriva mea mânia Sa și m-a luat drept dușmanul Său. </p>
<p id="v12"><sup><small>12</small></sup>  Hoardele Sale sosesc grămadă, își fac drum până la mine și pun tabără de jur împrejurul cortului meu. </p>
<p id="v13"><sup><small>13</small></sup>  A depărtat pe frații mei de lângă mine și cunoscuții mei își întorc fața când mă văd. <sup id="cite1"><a href="#fn1">[1]</a></sup></p>
<p id="v14"><sup><small>14</small></sup>  Rudele mele au pierit, casnicii mei au uitat de mine. </p>
<p id="v15"><sup><small>15</small></sup>  Cei ce locuiau împreună cu mine și slujnicele mele se uită la mine ca la un străin; sunt în ochii lor ca unul venit din altă țară. </p>
<p id="v16"><sup><small>16</small></sup>  Chem pe sluga mea și nu-mi răspunde, măcar că o rog cu gura mea. </p>
<p id="v17"><sup><small>17</small></sup>  Suflarea mea a ajuns nesuferită pentru femeia mea și am ajuns să miros greu pentru fiii cei născuți din coapsele mele. </p>
<p id="v18"><sup><small>18</small></sup>  Până și copiii îmi arată dispreț; când mă scol, vorbesc pe seama mea. </p>
<p id="v19"><sup><small>19</small></sup>  Toți sfetnicii mei cei mai de aproape mă urgisesc și aceia pe care îi iubeam s-au întors împotriva mea. </p>
<p id="v20"><sup><small>20</small></sup>  Oasele mele ies afară din piele și nu mi-au mai rămas tefere decât gingiile. </p>
<p id="v21"><sup><small>21</small></sup>  Milă fie-vă de mine, aveți milă de mine, o, voi, prietenii mei, căci mâna lui Dumnezeu m-a lovit! <sup id="cite2"><a href="#fn2">[2]</a></sup></p>
<p id="v22"><sup><small>22</small></sup>  De ce mă prigoniți cu urgia lui Dumnezeu și nu vă mai săturați de carnea mea? </p>
<p id="v23"><sup><small>23</small></sup>  Cit aș vrea ca vorbele mele să fie scrise, cât aș vrea să fie săpate pe aramă. </p>
<p id="v24"><sup><small>24</small></sup>  Să fie săpate pe veci, cu un condei de fier și de plumb, într-o stâncă! </p>
<p id="v25"><sup><small>25</small></sup>  Dar eu știu că Răscumpărătorul meu este viu ți că El, în ziua cea de pe urmă, va ridica iar din pulbere această piele a mea ce se destramă. <sup id="cite3"><a href="#fn3">[3]</a></sup></p>
<p id="v26"><sup><small>26</small></sup>  Și afară din trupul meu voi vedea pe Dumnezeu. </p>
<p id="v27"><sup><small>27</small></sup>  Pe El Îl voi vedea și ochii mei Îl vor privi, nu ai altuia. Și de dorul acesta măruntaiele mele tânjesc în mine. </p>
<p id="v28"><sup><small>28</small></sup>  Iar dacă ziceți: Cum îl vom urmări și ce pricină de proces vom găsi noi în el? </p>
<p id="v29"><sup><small>29</small></sup>  Temeți-vă de sabie, pentru voi înșivă, când mânia va izbucni împotriva greșelii voastre. Și atunci veți învăța că este o judecată!" </p>
<h2>Referințe</h2>
<div>
<ol>
  <li id="fn1"><a href="#cite1">↑</a> 19:13-19 <i>Ajută numai de la Dumnezeu</i>: <a href="/ro/The_Urantia_Book/148#p6_9">CU 148:6.9</a>. </li>
  <li id="fn2"><a href="#cite2">↑</a> 19:21-26 <i>Luptă între credință și îndoială</i>: <a href="/ro/The_Urantia_Book/148#p6_9">CU 148:6.9</a>. </li>
  <li id="fn3"><a href="#cite3">↑</a> 19:25 <i>Vindicatorul meu trăiește</i>: <a href="/ro/The_Urantia_Book/148#p6_9">CU 148:6.9</a>. </li>
</ol>
</div>
