<!--
title: Iov - Capitol 40
description: 
published: true
date: 2022-8-28T15:50:57Z
tags: 
editor: ckeditor
dateCreated: 2022-8-28T15:50:57Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/ro/Bible/Job/39">Iov - Capitol 39</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/ro/Bible/Job/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/ro/Bible/Job/41">Iov - Capitol 41</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Și Domnul a vorbit mai departe cu Iov și i-a zis: </p>
<p id="v2"><sup><small>2</small></sup>  "Cel ce s-a apucat la ceartă cu Cel Atotputernic se va da oare bătut? Cel ce judecă pe Dumnezeu va răspunde ceva?" </p>
<p id="v3"><sup><small>3</small></sup>  Și Iov a răspuns Domnului zicând: </p>
<p id="v4"><sup><small>4</small></sup>  "Dacă am fost ușuratic, ce răspuns să-ți mai dau? Voi pune mâna mea pe gura mea. </p>
<p id="v5"><sup><small>5</small></sup>  Am vorbit o dată, dar încă o dată nu voi mai vorbi; de două ori și nu voi lua-o iar de la început". </p>
<p id="v6"><sup><small>6</small></sup>  Atunci Domnul a vorbit cu Iov, din mijlocul furtunii și a zis: </p>
<p id="v7"><sup><small>7</small></sup>  "Încinge-ți coapsele ca un viteaz și te voi întreba și Îmi vei da lămuriri. </p>
<p id="v8"><sup><small>8</small></sup>  Poți tu cu adevărat să găsești cusur judecății Mele? Și Mă vei osândi pe Mine, ca să-ți faci dreptate? </p>
<p id="v9"><sup><small>9</small></sup>  Este brațul tău ca brațul lui Dumnezeu? Și glasul tău este, oare, tunet, precum este glasul Lui? </p>
<p id="v10"><sup><small>10</small></sup>  Atunci împodobește-te cu măreție și cu semeție, îmbracă-te cu strălucire și cu cinste! </p>
<p id="v11"><sup><small>11</small></sup>  Revarsă puhoaiele mâniei tale și doboară cu o privire pe cel trufaș! </p>
<p id="v12"><sup><small>12</small></sup>  Vezi de toți semeții și smerește-i și calcă în picioare, fără zăbavă, pe toți cei răi! </p>
<p id="v13"><sup><small>13</small></sup>  Ascunde-i pe toți grămadă, în pământ, și îi înmormântează. </p>
<p id="v14"><sup><small>14</small></sup>  Și atunci Eu Însumi te voi preamări, pentru toate câte ai izbândit cu dreapta ta. </p>
<p id="v15"><sup><small>15</small></sup>  Ia privește acum înaintea ta, hipopotamul; și el ca și tine este făptura Mea; el paște iarbă ca boul. </p>
<p id="v16"><sup><small>16</small></sup>  Vezi ce putere are în coapsele lui și ce tărie are în mușchii de pe pântece. </p>
<p id="v17"><sup><small>17</small></sup>  Coada lui e dârză ca lemnul cedrului și vinele de pe pulpele lui stau ca niște noduri. </p>
<p id="v18"><sup><small>18</small></sup>  Oasele lui sunt ca niște țevi de aramă și mădularele ca niște drugi de fier. </p>
<p id="v19"><sup><small>19</small></sup>  El este fruntea făpturilor lui Dumnezeu și făcut să fie cel mai mare peste celelalte dobitoace. </p>
<p id="v20"><sup><small>20</small></sup>  Munții îi dau hrană și toate fiarele sălbatice sunt îngrozite când îl văd. </p>
<p id="v21"><sup><small>21</small></sup>  El se culcă sub florile de lotus, în ocolul trestiilor și al bălții. </p>
<p id="v22"><sup><small>22</small></sup>  Frunzele de lotus îi fac umbră și sălciile bălții îl împrejmuiesc. </p>
<p id="v23"><sup><small>23</small></sup>  Dacă fluviul vine mare, fără de veste, el nu se sinchisește; el stă liniștit pe loc, chiar când ar fi ca Iordanul să-i urce năvalnic până la gură. </p>
<p id="v24"><sup><small>24</small></sup>  Cine poate să-l privească? Cine poate să-i străpungă nasul cu un laț? </p>
