<!--
title: Iov - Capitol 12
description: 
published: true
date: 2022-10-8T9:56:58Z
tags: bible, bible—job
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td><a href="/ro/Bible/Job/11">Iov - Capitol 11</a></td>
        <td><a href="/ro/Bible/Job/Index">Index</a></td>
        <td><a href="/ro/Bible/Job/13">Iov - Capitol 13</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Atunci Iov a răspuns și a zis: </p>
<p id="v2"><sup><small>2</small></sup>  "Cu adevărat numai voi sunteți înțelepți și înțelepciunea va muri o dată cu voi. </p>
<p id="v3"><sup><small>3</small></sup>  Dar și eu am minte ca voi și nu sunt mai prejos decât voi și cine nu cunoaște lucrurile pe care mi le-ați spus? </p>
<p id="v4"><sup><small>4</small></sup>  Eu am ajuns pricină de batjocură pentru prietenul meu, eu care chem pe Dumnezeu și căruia El răspunde: cel drept, cel fără vină e pricină de râs. </p>
<p id="v5"><sup><small>5</small></sup>  Să disprețuim nenorocirea (gândesc cei fericiți); încă o lovitură celor ce se poticnesc. </p>
<p id="v6"><sup><small>6</small></sup>  Foarte liniștite stau și sunt corturile jefuitorilor și cei ce mânie pe Dumnezeu sunt plini de încredere, ca unii care au făcut din pumnul lor un dumnezeu. </p>
<p id="v7"><sup><small>7</small></sup>  Dar ia întreabă dobitoacele și te vor învăța, și păsările cerului, și te vor lămuri; </p>
<p id="v8"><sup><small>8</small></sup>  Sau vorbește cu pământul, și-ți va da învățătură și peștii mării îți vor istorisi cu de-amănuntul. </p>
<p id="v9"><sup><small>9</small></sup>  Cine nu cunoaște din toate acestea că mâna Domnului a făcut aceste lucruri? </p>
<p id="v10"><sup><small>10</small></sup>  În mâna Lui El ține viața a tot ce trăiește și suflarea întregii omeniri. <sup id="cite1"><a href="#fn1">[1]</a></sup></p>
<p id="v11"><sup><small>11</small></sup>  Urechea nu deosebește ea cuvintele tot așa, precum cerul gurii deosebește mâncarea? </p>
<p id="v12"><sup><small>12</small></sup>  Oare nu la bătrâni sălășluiește înțelepciunea și priceperea nu merge mână în mână cu vârsta înaintată? </p>
<p id="v13"><sup><small>13</small></sup>  La Dumnezeu se află înțelepciunea și puterea; sfatul și pătrunderea sunt ale Lui. <sup id="cite2"><a href="#fn2">[2]</a></sup></p>
<p id="v14"><sup><small>14</small></sup>  Ceea ce dărâmă El, nimeni nu mai zidește la loc și pe cine-l închide, nimeni nu poate să-l mai deschidă. </p>
<p id="v15"><sup><small>15</small></sup>  Dacă oprește apele pe loc, ele scad și pier; dacă le dă drumul, ele răstoarnă lumea; </p>
<p id="v16"><sup><small>16</small></sup>  Tăria și înțelepciunea sunt la El. El este stăpân și peste rătăcit și peste cel ce-l face să rătăcească. </p>
<p id="v17"><sup><small>17</small></sup>  El gonește pe sfetnici în picioarele goale și pe judecători îi aruncă pradă nebuniei. </p>
<p id="v18"><sup><small>18</small></sup>  El destramă puterea împăraților și pune cingătoare de frânghie în jurul coapselor lor. </p>
<p id="v19"><sup><small>19</small></sup>  El gonește pe preoți în picioarele goale și dă peste cap pe cei puternici. </p>
<p id="v20"><sup><small>20</small></sup>  El taie vorba celor meșteri la cuvânt și ia mintea celor bătrâni. </p>
<p id="v21"><sup><small>21</small></sup>  El face de ocară pe cei mari și slăbește încingătoarea celor voinici. </p>
<p id="v22"><sup><small>22</small></sup>  El scoate din întuneric lucrurile ascunse și aduce la lumină ceea ce era acoperit de umbră. </p>
<p id="v23"><sup><small>23</small></sup>  El sporește neamurile și apoi le pierde, El le lasă să se întindă și apoi le strâmtorează. </p>
<p id="v24"><sup><small>24</small></sup>  El scoate din minți pe căpeteniile popoarelor și îi lasă să rătăcească în singurătăți fără cărări. </p>
<p id="v25"><sup><small>25</small></sup>  Acolo ei orbecăiesc în întuneric, fără nici o lumină, căci Dumnezeu îi lasă să se împleticească aidoma celui ce s-a îmbătat. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/ro/Bible/Job/11">Iov - Capitol 11</a></td>
        <td><a href="/ro/Bible/Job/Index">Index</a></td>
        <td><a href="/ro/Bible/Job/13">Iov - Capitol 13</a></td>
      </tr>
    </tbody>
  </table>
</figure>
<h2>Referințe</h2>
<div>
<ol>
  <li id="fn1"><a href="#cite1">↑</a> 12:10 <i>Trăiește, mișcă-te și avem ființa noastră</i>: <a href="/ro/The_Urantia_Book/105#p2_11">CU 105:2.11</a>.  <i>Trăim, ne mișcăm, avem ființa noastră</i>: <a href="/ro/The_Urantia_Book/117#p3_12">CU 117:3.12</a>. </li>
  <li id="fn2"><a href="#cite2">↑</a> 12:13 <i>Partea 1: Înțelegerea este infinită</i>: <a href="/ro/The_Urantia_Book/2#p1_1">CU 2:1.1</a>. </li>
</ol>
</div>
