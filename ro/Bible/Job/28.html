<!--
title: Iov - Capitol 28
description: 
published: true
date: 2022-10-8T9:56:58Z
tags: bible, bible—job
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td><a href="/ro/Bible/Job/27">Iov - Capitol 27</a></td>
        <td><a href="/ro/Bible/Job/Index">Index</a></td>
        <td><a href="/ro/Bible/Job/29">Iov - Capitol 29</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Argintul are zăcămintele lui de obârșie și aurul are locul lui de unde-l scoți și-l lămurești. </p>
<p id="v2"><sup><small>2</small></sup>  Din pământ scoatem fierul și din stânca topită scoatem arama. </p>
<p id="v3"><sup><small>3</small></sup>  Omul a pus hotare întunericului și cercetează până în cele mai depărtate adâncuri, sfredelind piatra ascunsă în umbră și în beznă. </p>
<p id="v4"><sup><small>4</small></sup>  Un popor străin a săpat cărări pe sub pământ, uitate de piciorul celor de deasupra și departe de oameni; scormonitorii se spânzură pe funii și se clatină încoace și în colo. </p>
<p id="v5"><sup><small>5</small></sup>  Și deasupra este pământul din care iese pâinea, dar pe dedesubt este răvășit ca de foc. </p>
<p id="v6"><sup><small>6</small></sup>  Aici pietrele lui sunt de safir, dincoace sunt puzderii de aur, </p>
<p id="v7"><sup><small>7</small></sup>  Cărări pe care nu le-a cunoscut pasărea de pradă și pe care ochiul vulturului nu și le-a însemnat. <sup id="cite1"><a href="#fn1">[1]</a></sup></p>
<p id="v8"><sup><small>8</small></sup>  Fiarele sălbatice nu le-au călcat niciodată, niciodată leul nu s-a strecurat pe aici. </p>
<p id="v9"><sup><small>9</small></sup>  Dar omul a ajuns cu mâna lui la aceste stânci de cremene și munții i-a răsturnat din temelie. </p>
<p id="v10"><sup><small>10</small></sup>  El a săpat șanțuri în stânci și nimic de preț nu scapă privirii lui. </p>
<p id="v11"><sup><small>11</small></sup>  El a răscolit izvoarele apelor și tot ce era în adâncime a scos afară la lumină. </p>
<p id="v12"><sup><small>12</small></sup>  Dar înțelepciunea de unde izvorăște ea și care este locul de obârșie al priceperii? </p>
<p id="v13"><sup><small>13</small></sup>  Pământeanul nu cunoaște calea către ea, căci ea nu se găsește pe meleagurile celor vii. </p>
<p id="v14"><sup><small>14</small></sup>  Adâncul a grăit: Ea nu se află în sânul meu! Și marea a spus la fel: Ea nu este la mine! </p>
<p id="v15"><sup><small>15</small></sup>  Mintea cea înaltă nu poate fi schimbată cu bulgări de aur și argintul nu-l cântărești ca s-o plătești. </p>
<p id="v16"><sup><small>16</small></sup>  Ea nu poate să fie prețuită nici cu aurul Ofirului, nici cu prețioasa cornalină, nici cu pietre de safir! </p>
<p id="v17"><sup><small>17</small></sup>  Cu ea alături nu pot să stea nici aurul, nici cristalul și cu un vas din aurul cel mai curat nu se poate schimba ea. </p>
<p id="v18"><sup><small>18</small></sup>  Despre mărgean și despre diamant, nici să mai pomenim, iar agonisirea înțelepciunii întrece cu mult pe aceea a mărgăritarelor. </p>
<p id="v19"><sup><small>19</small></sup>  Topazele Etiopiei nu stau în cumpănă cu ea și cu aurul cel mai curat nu vei plăti-o niciodată! </p>
<p id="v20"><sup><small>20</small></sup>  Și această înțelepciune de unde vine ea și care este sălașul priceperii? </p>
<p id="v21"><sup><small>21</small></sup>  Ea a fost ascunsă de ochii oricărei făpturi vii; ea a fost tăinuită și de pasărea cerului. </p>
<p id="v22"><sup><small>22</small></sup>  Adâncul și moartea au zis: Noi am auzit vorbindu-se de ea. </p>
<p id="v23"><sup><small>23</small></sup>  Dumnezeu îi cunoaște drumul și numai El este Cel ce știe locuința ei. </p>
<p id="v24"><sup><small>24</small></sup>  Când El privea până la marginile pământului și îmbrățișa cu ochii tot ce se află sub ceruri, </p>
<p id="v25"><sup><small>25</small></sup>  Ca să dea vântului cumpănă și să chibzuiască legea apelor, </p>
<p id="v26"><sup><small>26</small></sup>  Când El statornicea ploilor un făgaș și o cale bubuitului tunetului, <sup id="cite2"><a href="#fn2">[2]</a></sup></p>
<p id="v27"><sup><small>27</small></sup>  Atunci El a văzut înțelepciunea ș i a cântărit-o, atunci a pus-o în lumină și i-a măsurat adâncimea. </p>
<p id="v28"><sup><small>28</small></sup>  După aceea Dumnezeu a zis omului: Iată, frica de Dumnezeu, aceasta este înțelepciunea, iar în depărtarea de cel rău stă priceperea". <sup id="cite3"><a href="#fn3">[3]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td><a href="/ro/Bible/Job/27">Iov - Capitol 27</a></td>
        <td><a href="/ro/Bible/Job/Index">Index</a></td>
        <td><a href="/ro/Bible/Job/29">Iov - Capitol 29</a></td>
      </tr>
    </tbody>
  </table>
</figure>
<h2>Referințe</h2>
<div>
<ol>
  <li id="fn1"><a href="#cite1">↑</a> 28:7 <i>Ochiul nu a văzut, urechea a auzit etc.</i>: <a href="/ro/The_Urantia_Book/181#p2_20">CU 181:2.20</a>. </li>
  <li id="fn2"><a href="#cite2">↑</a> 28:26 <i>O cale pentru fulger</i>: <a href="/ro/The_Urantia_Book/3#p2_4">CU 3:2.4</a>. </li>
  <li id="fn3"><a href="#cite3">↑</a> 28:28 <i>Frica de Dumnezeu începe înțelepciunea</i>: <a href="/ro/The_Urantia_Book/68#p3_3">CU 68:3.3</a>.  <i>Frica de Domnul, înțelepciunea</i>: <a href="/ro/The_Urantia_Book/131#p2_6">CU 131:2.6</a>. </li>
</ol>
</div>
