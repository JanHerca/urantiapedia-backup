<!--
title: Iov - Capitol 32
description: 
published: true
date: 2023-11-8T21:58:28Z
tags: bible, bible—job
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/ro/Bible/Job/31">
          <span class="mdi mdi-arrow-left-drop-circle"></span><span class="pl-2">Iov - Capitol 31</span>
        </a>
        </td>
        <td>
        <a href="/ro/Bible/Job/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/Job/33">
          <span class="pr-2">Iov - Capitol 33</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Astfel, acești trei bărbați nu mai răspunseră nimic lui Iov, pentru că el se socotea fără vină. </p>
<p id="v2"><sup><small>2</small></sup>  Atunci se aprinse de mânie Elihu, fiul lui Baracheel din Buz, din familia lui Ram. Și mânia lui se aprinse împotriva lui Iov, fiindcă el pretindea că este drept înaintea lui Dumnezeu, <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  Și iarăși se aprinse mânia lui împotriva celor trei prieteni ai lui Iov, fiindcă ei nu găseau nici un răspuns și totuși osândeau pe Iov. </p>
<p id="v4"><sup><small>4</small></sup>  Elihu însă așteptase pe când ei vorbeau cu Iov, fiindcă ei erau mai în vârstă decât Elihu. </p>
<p id="v5"><sup><small>5</small></sup>  Dar când a văzut el că nu mai este nici un răspuns în gura celor trei oameni, atunci s-a aprins mânia lui. </p>
<p id="v6"><sup><small>6</small></sup>  Și așa Elihu, fiul lui Baracheel din Buz, a început a vorbi și a zis: "Eu sunt tânăr și voi sunteți bătrâni, de aceea m-am sfiit și m-am temut să vă dau pe față gândul meu. </p>
<p id="v7"><sup><small>7</small></sup>  Mi-am zis: vârsta trebuie să vorbească și mulțimea anilor să ne învețe înțelepciunea. </p>
<p id="v8"><sup><small>8</small></sup>  Dar duhul din om și suflarea Celui Atotputernic dau priceperea. <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v9"><sup><small>9</small></sup>  Nu cei bătrâni sunt înțelepți și nici moșnegii nu sunt cei ce înțeleg totdeauna dreptatea. </p>
<p id="v10"><sup><small>10</small></sup>  Drept aceea am zis: Luați aminte la mine, voi arăta și eu ce știu. </p>
<p id="v11"><sup><small>11</small></sup>  Iată că am așteptat cuvintele voastre, am stat cu urechea ațintită la judecățile voastre, pe când voi vă căutați ce aveați de spus. </p>
<p id="v12"><sup><small>12</small></sup>  Am stat cu ochii ațintiți asupra voastră și iată că nici unul n-a convins pe Iov, nici unul n-a răsturnat cuvintele lui; </p>
<p id="v13"><sup><small>13</small></sup>  De aceea să nu ziceți: Noi am găsit înțelepciunea și Dumnezeu ne dă învățătura, iar nu un om. </p>
<p id="v14"><sup><small>14</small></sup>  Astfel, nu voi pune înainte niște cuvinte ca acestea și nu-i voi răspunde cu temeiurile voastre. </p>
<p id="v15"><sup><small>15</small></sup>  Ei au fost opăriți, n-au mai răspuns nimic, cuvintele le-au fugit din gură </p>
<p id="v16"><sup><small>16</small></sup>  Și eu am așteptat! Dar pentru că ei nu mai vorbesc, fiindcă au stat pe loc și nu mai răspund, </p>
<p id="v17"><sup><small>17</small></sup>  Voi zice și eu ceva din partea mea, voi arăta și eu știința mea, </p>
<p id="v18"><sup><small>18</small></sup>  Căci sunt plin de cuvinte până în gât și duhul meu lăuntric îmi dă zor. </p>
<p id="v19"><sup><small>19</small></sup>  Iată că cugetul meu în mine este ca un vin care n-are pe unde să răsufle, ca un vin care sparge niște burdufuri noi. </p>
<p id="v20"><sup><small>20</small></sup>  Voi vorbi deci ca să mă ușurez, voi deschide gura mea și nu-l voi lăsa pe Iov fără răspuns. </p>
<p id="v21"><sup><small>21</small></sup>  Nu voi lua partea nimănui și nu voi măguli pe nimeni, </p>
<p id="v22"><sup><small>22</small></sup>  Căci nu mă pricep să lingușesc, altfel într-o clipeală m-ar smulge Ziditorul meu. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/ro/Bible/Job/31">
          <span class="mdi mdi-arrow-left-drop-circle"></span><span class="pl-2">Iov - Capitol 31</span>
        </a>
        </td>
        <td>
        <a href="/ro/Bible/Job/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/Job/33">
          <span class="pr-2">Iov - Capitol 33</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Referințe</h2>
<div>
<ol>
  <li id="fn1"><a href="#cite1">↑</a> 32:2ff <i>Elihu, profet, preot din Salem</i>: <a href="/ro/The_Urantia_Book/96#p7_7">CU 96:7.7</a>. </li>
  <li id="fn2"><a href="#cite2">↑</a> 32:8 <i>Spirit de înțelegere</i>: <a href="/ro/The_Urantia_Book/36#p5_7">CU 36:5.7</a>.  <i>Mintea omului muritor, spiritul Divin</i>: <a href="/ro/The_Urantia_Book/131#p10_3">CU 131:10.3</a>.  <i>Împărăția din tine</i>: <a href="/ro/The_Urantia_Book/170#p1_8">CU 170:1.8</a>. </li>
  <li id="fn3"><a href="#cite3">↑</a> 32:8,18 <i>Spiritul locuitor: Ajustatorul</i>: <a href="/ro/The_Urantia_Book/107#p4_7">CU 107:4.7</a>.  <i>Spirit în om (Ajustator de gândire)</i>: <a href="/ro/The_Urantia_Book/103#p1_6">CU 103:1.6</a>.  <i>Dumnezeu locuiește în sufletul tău</i>: <a href="/ro/The_Urantia_Book/133#p4_4">CU 133:4.4</a>.  <i>Spiritul lui Dumnezeu în tine (T/A)</i>: <a href="/ro/The_Urantia_Book/2#p5_6">CU 2:5.6</a>.  <i>Spiritul Viu al Tatălui (TA)</i>: <a href="/ro/The_Urantia_Book/146#p3_5">CU 146:3.5</a>.  <i>Spiritul lui Dumnezeu locuiește în sufletul omului</i>: <a href="/ro/The_Urantia_Book/131#p10_2">CU 131:10.2</a>.  <i>Duhul lui Dumnezeu în noi</i>: <a href="/ro/The_Urantia_Book/141#p2_1">CU 141:2.1</a>.  <i>Spiritul lui Dumnezeu trăiește în noi (T/A)</i>: <a href="/ro/The_Urantia_Book/16#p9_4">CU 16:9.4</a>.  <i>Dumnezeu locuiește în noi</i>: <a href="/ro/The_Urantia_Book/12#p7_12">CU 12:7.12</a>.  <i>Duhul lui Dumnezeu trăiește în noi</i>: <a href="/ro/The_Urantia_Book/133#p4_5">CU 133:4.5</a>.  <i>El trăiește în noi</i>: <a href="/ro/The_Urantia_Book/3#p1_4">CU 3:1.4</a>.  <i>Spiritul locuitor</i>: <a href="/ro/The_Urantia_Book/134#p4_7">CU 134:4.7</a>.  <i>Spiritul lui Dumnezeu trăiește în</i>: <a href="/ro/The_Urantia_Book/167#p7_4">CU 167:7.4</a>.  <i>Împărăția lui Dumnezeu este în tine</i>: <a href="/ro/The_Urantia_Book/195#p10_4">CU 195:10.4</a>.  <i>Spiritul lui Dumnezeu în tine</i>: <a href="/ro/The_Urantia_Book/5#p2_3">CU 5:2.3</a>.  <i>Împărăția lui Dumnezeu în</i>: <a href="/ro/The_Urantia_Book/170#p2_20">CU 170:2.20</a>.  <i>Împărăția lui Dumnezeu este în tine</i>: <a href="/ro/The_Urantia_Book/140#p1_5">CU 140:1.5</a>.  <i>Duhul lui Dumnezeu în om</i>: <a href="/ro/The_Urantia_Book/34#p6_7">CU 34:6.7</a>.  <i>Spiritul lui Dumnezeu trăiește în inima omului</i>: <a href="/ro/The_Urantia_Book/131#p10_4">CU 131:10.4</a>.  <i>Dumnezeu locuiește în tine</i>: <a href="/ro/The_Urantia_Book/148#p6_10">CU 148:6.10</a>. </li>
</ol>
</div>
