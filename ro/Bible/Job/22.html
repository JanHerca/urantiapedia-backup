<!--
title: Iov - Capitol 22
description: 
published: true
date: 2023-11-8T21:58:28Z
tags: bible, bible—job
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/ro/Bible/Job/21">
          <span class="mdi mdi-arrow-left-drop-circle"></span><span class="pl-2">Iov - Capitol 21</span>
        </a>
        </td>
        <td>
        <a href="/ro/Bible/Job/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/Job/23">
          <span class="pr-2">Iov - Capitol 23</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Elifaz din Teman a răspuns atunci și a zis: </p>
<p id="v2"><sup><small>2</small></sup>  "Poate omul să fie de vreun folos lui Dumnezeu? Nu, fiindcă înțeleptul își este de folos lui însuși. </p>
<p id="v3"><sup><small>3</small></sup>  Ce are Cel Atotputernic dacă tu ești fără prihană? Și care este câștigul Lui, dacă drumurile tale sunt fără vină? </p>
<p id="v4"><sup><small>4</small></sup>  Oare El te pedepsește pentru cucernicia ta și pentru ea intră cu tine în judecată? </p>
<p id="v5"><sup><small>5</small></sup>  Nu, dimpotrivă, fiindcă răutatea ta este mare și fărădelegile tale sunt fără hotar! </p>
<p id="v6"><sup><small>6</small></sup>  Căci tu fără dreptate luai zăloage de la frații tăi și smulgeai veșmântul de pe oameni și-i lăsai goi. </p>
<p id="v7"><sup><small>7</small></sup>  Tu nu dădeai să bea celui însetat și nu dădeai să mănânce celui flămând; </p>
<p id="v8"><sup><small>8</small></sup>  Cel cu pumnul tare cotropește pământul și cel cu trecere îl ia, în stăpânire. </p>
<p id="v9"><sup><small>9</small></sup>  Goneai de la pragul tău pe văduve cu mâinile goale și brațele celor orfani tu le sfărâmai. </p>
<p id="v10"><sup><small>10</small></sup>  Acesta este cuvântul pentru care lațuri te înconjoară și spaimele te-au apucat dintr-o dată. </p>
<p id="v11"><sup><small>11</small></sup>  Lumina s-a stins pentru tine și nu mai vezi și o apă revărsată te-a dat la fund. </p>
<p id="v12"><sup><small>12</small></sup>  Dumnezeu nu este El oare mai presus de ceruri? Privește în sus spre stele cât de sus sunt ele! <sup id="cite1"><a href="#fn1">[1]</a></sup></p>
<p id="v13"><sup><small>13</small></sup>  Tu ai zis: Ce știe Dumnezeu! Judecă El oare prin umbră? </p>
<p id="v14"><sup><small>14</small></sup>  Norii sunt ca o perdea în fața Lui și El nu poate să vadă; El se plimbă numai de jur împrejurul cerurilor. </p>
<p id="v15"><sup><small>15</small></sup>  Voiești tu să urmezi pe străvechea cale pe care au bătătorit-o oamenii cei fără de lege? </p>
<p id="v16"><sup><small>16</small></sup>  Cei ce au fost măturați înainte de vreme, când un fluviu s-a rostogolit peste temeliile lor, </p>
<p id="v17"><sup><small>17</small></sup>  Și ei ziceau lui Dumnezeu: "În lături de la noi! Și ce poate să ne facă Cel Atotputernic?" </p>
<p id="v18"><sup><small>18</small></sup>  Dar tocmai El umpluse casele lor de bunătăți, însă sfatul celor răi rămânea departe de Dumnezeu. </p>
<p id="v19"><sup><small>19</small></sup>  Cei drepți se uită și se bucură, iar cel nevinovat râde de ei. </p>
<p id="v20"><sup><small>20</small></sup>  Iată, avuția lor a nimicit-o și focul a mistuit toată strânsura lor! </p>
<p id="v21"><sup><small>21</small></sup>  Împacă-te cu Dumnezeu și cazi la pace. Atunci bine va fi de tine. </p>
<p id="v22"><sup><small>22</small></sup>  Primește, te rog, învățătură din gura Lui și pune la inimă cuvintele Lui; </p>
<p id="v23"><sup><small>23</small></sup>  Dacă te întorci la Cel puternic și te smerești, dacă depărtezi nedreptatea de cortul tău, </p>
<p id="v24"><sup><small>24</small></sup>  Atunci aurul tău îl vei prețui drept țărână și comorile Ofirului drept pietricele, </p>
<p id="v25"><sup><small>25</small></sup>  Pentru că Cel Atotputernic va fi pentru tine sloi de aur și grămezi de argint. </p>
<p id="v26"><sup><small>26</small></sup>  Atunci tu te vei desfăta întru Cel Atotputernic și ridica-vei fața ta către Dumnezeu. </p>
<p id="v27"><sup><small>27</small></sup>  Tu vei chema numele Lui și El te va auzi și tu vei împlini juruințele tale. </p>
<p id="v28"><sup><small>28</small></sup>  Când te vei hotărî să faci un lucru, lucrul îl vei izbuti și lumina va străluci pe toate drumurile tale, </p>
<p id="v29"><sup><small>29</small></sup>  Fiindcă Dumnezeu smerește pe mândri și mândria, și mântuiește pe acela care-și pleacă ochii în pământ. </p>
<p id="v30"><sup><small>30</small></sup>  El izbăvește pe cel nevinovat și tu la fel vei scăpa, când mâinile tale vor fi curate". </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/ro/Bible/Job/21">
          <span class="mdi mdi-arrow-left-drop-circle"></span><span class="pl-2">Iov - Capitol 21</span>
        </a>
        </td>
        <td>
        <a href="/ro/Bible/Job/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/Job/23">
          <span class="pr-2">Iov - Capitol 23</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Referințe</h2>
<div>
<ol>
  <li id="fn1"><a href="#cite1">↑</a> 22:12-14 <i>Corpuri gravitaționale întunecate</i>: <a href="/ro/The_Urantia_Book/14#p1_7">CU 14:1.7</a>. </li>
</ol>
</div>
