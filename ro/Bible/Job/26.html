<!--
title: Iov - Capitol 26
description: 
published: true
date: 2022-10-8T9:56:58Z
tags: bible, bible—job
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td><a href="/ro/Bible/Job/25">Iov - Capitol 25</a></td>
        <td><a href="/ro/Bible/Job/Index">Index</a></td>
        <td><a href="/ro/Bible/Job/27">Iov - Capitol 27</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Atunci Iov a răspuns și a zis: </p>
<p id="v2"><sup><small>2</small></sup>  "În ce chip ajuți tu pe cel ce este fără de putere și sprijini brațul care a slăbit? </p>
<p id="v3"><sup><small>3</small></sup>  Cum știi tu să sfătuiești pe cel lipsit de înțelepciune și ce belșug de știință ai dat pe față? </p>
<p id="v4"><sup><small>4</small></sup>  Către cine ai îndreptat tu cuvintele tale și al cui duh grăia prin gura ta? </p>
<p id="v5"><sup><small>5</small></sup>  Înaintea lui Dumnezeu, umbrele răposaților tremură sub pământ, iar apele și vietățile din ape se înspăimântă. </p>
<p id="v6"><sup><small>6</small></sup>  Împărăția morților este goală înaintea Lui și adâncul este fără acoperiș. </p>
<p id="v7"><sup><small>7</small></sup>  El întinde miazănoaptea peste genune; El spânzură pământul pe nimic. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v8"><sup><small>8</small></sup>  El închide apele în norii Săi și norii nu se rup sub greutatea apelor. </p>
<p id="v9"><sup><small>9</small></sup>  El acoperă fața lunii pline, desfășurând asupra ei norii Săi. </p>
<p id="v10"><sup><small>10</small></sup>  El a tras un cerc pe suprafața apelor, până la hotarul dintre lumină și întuneric. </p>
<p id="v11"><sup><small>11</small></sup>  Stâlpii cerului se clatină și se înspăimântă la mustrarea Lui. </p>
<p id="v12"><sup><small>12</small></sup>  Cu puterea Lui El a despicat marea și cu înțelepciunea Lui a sfărâmat furia ei. </p>
<p id="v13"><sup><small>13</small></sup>  Suflarea Lui înseninează cerurile și mâna Lui străpunge șarpele fugar! </p>
<p id="v14"><sup><small>14</small></sup>  Și dacă acestea sunt marginile din afară ale înfăptuirilor Sale, cât de puțin lucru este ceea ce străbate până la noi! Dar tunetul puterii Sale, cine ar putea să-l înțeleagă?" </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/ro/Bible/Job/25">Iov - Capitol 25</a></td>
        <td><a href="/ro/Bible/Job/Index">Index</a></td>
        <td><a href="/ro/Bible/Job/27">Iov - Capitol 27</a></td>
      </tr>
    </tbody>
  </table>
</figure>
<h2>Referințe</h2>
<div>
<ol>
  <li id="fn1"><a href="#cite1">↑</a> 26:7 <i>Stabilitate pe fondul instabilității</i>: <a href="/ro/The_Urantia_Book/4#p1_5">CU 4:1.5</a>.  <i>Centru de putere</i>: <a href="/ro/The_Urantia_Book/41#p1_5">CU 41:1.5</a>.  <i>Dumnezeu le păstrează pe toate</i>: <a href="/ro/The_Urantia_Book/4#p1_6">CU 4:1.6</a>. </li>
  <li id="fn2"><a href="#cite2">↑</a> 26:7-14 <i>Creație fizică</i>: <a href="/ro/The_Urantia_Book/29#p0_1">CU 29:0.1</a>. </li>
</ol>
</div>
