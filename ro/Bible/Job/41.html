<!--
title: Iov - Capitol 41
description: 
published: true
date: 2022-8-28T15:50:57Z
tags: 
editor: ckeditor
dateCreated: 2022-8-28T15:50:57Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/ro/Bible/Job/40">Iov - Capitol 40</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/ro/Bible/Job/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/ro/Bible/Job/42">Iov - Capitol 42</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Poți tu să prinzi leviatanul cu undița, ori să-i legi limba cu o sfoară? </p>
<p id="v2"><sup><small>2</small></sup>  Vei putea tu să-i vâri în nas o trestie sau să-i găurești falca cu cârligul? </p>
<p id="v3"><sup><small>3</small></sup>  Îți va face el multe rugăminți și îți va spune el lucruri drăgălașe? </p>
<p id="v4"><sup><small>4</small></sup>  Ori va face cu tine legământ și-l vei lua la tine rob pe toată viața? </p>
<p id="v5"><sup><small>5</small></sup>  Te vei juca tu cu el, cum te joci cu o pasăre, sau îl vei lega tu ca să-ți înveselești fetele? </p>
<p id="v6"><sup><small>6</small></sup>  Pescarii întovărășiți vor putea să-l scoată de vânzare și negustorii să-l vândă cu bucata? </p>
<p id="v7"><sup><small>7</small></sup>  Vei putea tu să-i găurești pielea cu săgeți și capul cu cârligul pescăresc? </p>
<p id="v8"><sup><small>8</small></sup>  Ridică-ți numai mâna împotriva lui și vei pomeni de o asemenea luptă și nu o vei mai începe niciodată! </p>
<p id="v9"><sup><small>9</small></sup>  Iată, este o deșertăciune să mai nădăjduiești în izbândă; numai înfățișarea lui și te dă la pământ. </p>
<p id="v10"><sup><small>10</small></sup>  Cine este atât de nechibzuit încât să-l întărâte? Cine va îndrăzni să dea piept cu Mine? </p>
<p id="v11"><sup><small>11</small></sup>  Cine M-a îndatorat cu ceva, ca să fiu acum dator să-i dau înapoi? Tot ce se află sub ceruri este al Meu. </p>
<p id="v12"><sup><small>12</small></sup>  Cât despre leviatan, voi vorbi despre mădularele lui și despre tăria lui și despre frumoasa lui întocmire. </p>
<p id="v13"><sup><small>13</small></sup>  Cine a ridicat pulpana din față a veșmântului lui și cine poate pătrunde în căptușeala armurei lui? </p>
<p id="v14"><sup><small>14</small></sup>  Cine a deschis vreodată porțile gurii lui? Zimții lui sunt îngrozitori! </p>
<p id="v15"><sup><small>15</small></sup>  Spinarea lui este ca un șirag de scuturi, pe care le-ai fi întărit și pecetluit puternic. </p>
<p id="v16"><sup><small>16</small></sup>  Ele sunt strânse unul într-altul atât de tare, că nici vântul nu pătrunde printre ele. </p>
<p id="v17"><sup><small>17</small></sup>  Fiecare e lipit de cel de lângă el și se țin așa și nu se mai despart. </p>
<p id="v18"><sup><small>18</small></sup>  Din strănutul lui scapără lumină și ochii lui sunt roșii ca pleoapele zorilor. </p>
<p id="v19"><sup><small>19</small></sup>  Din gura lui ies parcă niște torțe aprinse și izbucnesc valuri de scântei. </p>
<p id="v20"><sup><small>20</small></sup>  Din nările lui iese fum, ca dintr-o căldare pusă la foc și care fierbe. </p>
<p id="v21"><sup><small>21</small></sup>  Răsuflarea lui este de cărbuni aprinși și din gura lui țâșnesc flăcări. </p>
<p id="v22"><sup><small>22</small></sup>  Puterea lui e adunată în grumazul lui și înaintea lui țâșnește groaza. </p>
<p id="v23"><sup><small>23</small></sup>  Carnea lui e îndesată; oricât ai apăsa în ea nu se lasă. </p>
<p id="v24"><sup><small>24</small></sup>  Inima lui este tare ca piatra, tare ca piatra râșniței, cea de dedesubt. </p>
<p id="v25"><sup><small>25</small></sup>  De măreția lui se tem și valurile; valurile mării se dau înapoi din fața lui. </p>
<p id="v26"><sup><small>26</small></sup>  Să-l atingi cu sabia nu folosești nimic; nici cu lancea, nici cu săgeata, nici cu toporul. </p>
<p id="v27"><sup><small>27</small></sup>  Fierul pentru pielea lui este ca paiul, iar arama ca lemnul putred. </p>
<p id="v28"><sup><small>28</small></sup>  Săgeata nu-l pune pe fugă și pietrele din praștie cad pe el ca niște pleavă. </p>
<p id="v29"><sup><small>29</small></sup>  O săgeată pentru el este un pai în vânt și își bate joc de vâjâitul unei lănci ce zboară. </p>
<p id="v30"><sup><small>30</small></sup>  Sub pântecele lui sunt niște solzi ascuțiți; când dă prin noroi, pare că dă cu grapa. </p>
<p id="v31"><sup><small>31</small></sup>  Când se afundă, apa fierbe ca într-o căldare; el preface marea într-un cazan de fiert mirodenii. </p>
<p id="v32"><sup><small>32</small></sup>  El lasă în urmă o dâră luminoasă și adâncul pare un cap cu plete albe. </p>
<p id="v33"><sup><small>33</small></sup>  Pe pământ el nu-și află perechea și e făcut să nu cunoască frica. <sup id="cite1"><a href="#fn1">[1]</a></sup></p>
<p id="v34"><sup><small>34</small></sup>  El se uită de sus la toți câți sunt puternici și este împărat peste toate fiarele sălbatice". </p>
<h2>Referințe</h2>
<div>
<ol>
  <li id="fn1"><a href="#cite1">↑</a> 41:33 <i>Dumnezeu este lipsit de frică</i>: <a href="/ro/The_Urantia_Book/2#p1_2">CU 2:1.2</a>. </li>
</ol>
</div>
