<!--
title: Iov - Capitol 34
description: 
published: true
date: 2022-8-28T15:50:57Z
tags: 
editor: ckeditor
dateCreated: 2022-8-28T15:50:57Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/ro/Bible/Job/33">Iov - Capitol 33</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/ro/Bible/Job/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/ro/Bible/Job/35">Iov - Capitol 35</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Elihu a vorbit mai departe și a zis: </p>
<p id="v2"><sup><small>2</small></sup>  "Ascultați, înțelepților, cuvintele mele și voi, învățaților, ațintiți-vă urechile, </p>
<p id="v3"><sup><small>3</small></sup>  Fiindcă urechea deosebește cuvintele, precum cerul gurii gustă rnâncarea. </p>
<p id="v4"><sup><small>4</small></sup>  Să cercetăm între noi ce este drept, să știm între noi ceea ce este bine, </p>
<p id="v5"><sup><small>5</small></sup>  Fiindcă Iov a zis: "Eu sunt drept, dar Dumnezeu nu-mi dă dreptate! </p>
<p id="v6"><sup><small>6</small></sup>  Deși nevinovat, trec drept mincinos; rana mea este nevindecată, deși eu nu am nici o greșeală". </p>
<p id="v7"><sup><small>7</small></sup>  Cine mai este ca Iov, care să bea batjocura, cum ar bea apa? </p>
<p id="v8"><sup><small>8</small></sup>  Care să se însoțească cu cei care fac nedreptate și să meargă în pas cu făcătorii de rele? </p>
<p id="v9"><sup><small>9</small></sup>  Căci Iov a zis: "Omul n-are nici un folos, dacă se străduiește să fie plăcut lui Dumnezeu". </p>
<p id="v10"><sup><small>10</small></sup>  Dar voi oameni de inimă, ascultați-mă! Departe este de Dumnezeu răutatea, departe este de El nedreptatea! </p>
<p id="v11"><sup><small>11</small></sup>  Căci Dumnezeu întoarce omului după faptele lui și se poartă cu fiecare după purtarea lui. </p>
<p id="v12"><sup><small>12</small></sup>  Cu adevărat, Dumnezeu nu făptuiește răul și Cel Atotputernic nu strâmbă dreptatea. </p>
<p id="v13"><sup><small>13</small></sup>  Cine i-a încredințat cârmuirea pământului și cine i-a dat în grijă această lume întreagă? <sup id="cite1"><a href="#fn1">[1]</a></sup></p>
<p id="v14"><sup><small>14</small></sup>  Dacă Dumnezeu n-ar cugeta decât la Sine Însuși și dacă ar lua înapoi la Sine duhul Său și suflarea Sa, </p>
<p id="v15"><sup><small>15</small></sup>  Toate făpturile ar pieri deodată și omul s-ar întoarce în țărână. <sup id="cite2"><a href="#fn2">[2]</a></sup></p>
<p id="v16"><sup><small>16</small></sup>  Dacă ai minte, ascultă aceasta, pleacă urechea la cuvintele mele. </p>
<p id="v17"><sup><small>17</small></sup>  Unul care prigonește dreptatea ar putea oare să domnească? Și vei osândi tu pe Cel mare și drept? </p>
<p id="v18"><sup><small>18</small></sup>  El, Care strigă împăraților: Netrebnicilor! Și celor mai mari de pe pământ: Nelegiuiților! </p>
<p id="v19"><sup><small>19</small></sup>  El nu caută la fala celor mari și nu face deosebire între bogat și sărac, pentru că toți sunt lucrarea mâinilor Sale. <sup id="cite3"><a href="#fn3">[3]</a></sup></p>
<p id="v20"><sup><small>20</small></sup>  Într-o clipită ei mor și se duc; în miez de noapte, un popor se zbuciumă și fără greutate prăbușește pe tiran. </p>
<p id="v21"><sup><small>21</small></sup>  Pentru că ochii Domnului supraveghează cărările omului și vede toți pașii lui. </p>
<p id="v22"><sup><small>22</small></sup>  Pentru El nu este nici întuneric, nici umbră, unde să se poată ascunde cei ce lucrează nelegiuirea. </p>
<p id="v23"><sup><small>23</small></sup>  Dumnezeu n-are nevoie să privească multă vreme pe cineva, ca să-l tragă înaintea judecății Sale. </p>
<p id="v24"><sup><small>24</small></sup>  El zdrobește pe puternici, fără lungă cercetare și pune pe alții în locul lor. </p>
<p id="v25"><sup><small>25</small></sup>  De vreme ce El cunoaște faptele lor, El îi răstoarnă în fapt de noapte și-i zdrobește. </p>
<p id="v26"><sup><small>26</small></sup>  Ca pe niște nelegiuiți ce sunt, El îi lovește de fală cu foarte mulți privitori, </p>
<p id="v27"><sup><small>27</small></sup>  Fiindcă s-au dat la o parte din preajma Sa și n-au voit să priceapă cărările Sale </p>
<p id="v28"><sup><small>28</small></sup>  Și au făcut să urce până la Domnul strigătul celui sărac și să răsune în urechile Sale plânsul celor nenorociți. </p>
<p id="v29"><sup><small>29</small></sup>  Dacă Domnul se odihnește, cine poate să-L smulgă din odihna Lui și dacă Își acoperă fața, cine poate să-L mai zărească? Dar El stă și supraveghează și pe popoare și pe oameni, </p>
<p id="v30"><sup><small>30</small></sup>  Ca unul Care nu voiește stăpânirea celor nelegiuiți, nici poticnirea popoarelor. </p>
<p id="v31"><sup><small>31</small></sup>  Dacă un fățarnic zice lui Dumnezeu: "Am fost târât la păcat și nu voi mai face ce este rău, </p>
<p id="v32"><sup><small>32</small></sup>  Ceea ce nu știu, Tu învață-mă; dacă am săvârșit vreo nedreptate nu voi porni iar de la capăt!" </p>
<p id="v33"><sup><small>33</small></sup>  Crezi tu, după părerea ta, că Dumnezeu îi va face în schimb tot așa? Fiindcă ai fost disprețuitor, fiindcă te faci tu judecător în locul meu, spune-mi atunci ce știi tu? </p>
<p id="v34"><sup><small>34</small></sup>  Oamenii în toată firea vor zice și tot așa orice om cuminte care mă ascultă: </p>
<p id="v35"><sup><small>35</small></sup>  Iov nu vorbește după dreapta învățătură și cuvintele lui nu sunt după sfânta dreptate. </p>
<p id="v36"><sup><small>36</small></sup>  Însă Iov trebuie cercetat până la capăt cu privire la acele răspunsuri vrednice de niște nelegiuiți. </p>
<p id="v37"><sup><small>37</small></sup>  El a sporit păcatul său; aici între noi el pune la îndoială greșeala lui și îngrămădește vorbele sale împotriva lui Dumnezeu". </p>
<h2>Referințe</h2>
<div>
<ol>
  <li id="fn1"><a href="#cite1">↑</a> 34:13 <i>Dumnezeu ca Disposer</i>: <a href="/ro/The_Urantia_Book/2#p1_2">CU 2:1.2</a>. </li>
  <li id="fn2"><a href="#cite2">↑</a> 34:15 <i># 2 Dust to dust</i>: <a href="/ro/The_Urantia_Book/89#p6_7">CU 89:6.7</a>.  <i>Praf în praf</i>: <a href="/ro/The_Urantia_Book/112#p3_5">CU 112:3.5</a>. </li>
  <li id="fn3"><a href="#cite3">↑</a> 34:19 <i>Dumnezeu nu face respect pentru persoane</i>: <a href="/ro/The_Urantia_Book/1#p4_6">CU 1:4.6</a>.  <i>Toți oamenii sunt egali spiritual</i>: <a href="/ro/The_Urantia_Book/134#p4_7">CU 134:4.7</a>.  <i>Dumnezeu nu face respect pentru persoane</i>: <a href="/ro/The_Urantia_Book/133#p0_3">CU 133:0.3</a>.  <i>Fără respect de persoane</i>: <a href="/ro/The_Urantia_Book/148#p6_2">CU 148:6.2</a>.  <i>Dumnezeu nu face respect pentru persoane</i>: <a href="/ro/The_Urantia_Book/40#p10_13">CU 40:10.13</a>.  <i>Fără respect de persoane</i>: <a href="/ro/The_Urantia_Book/143#p1_5">CU 143:1.5</a>.  <i>Nici evreu, nici neamuri</i>: <a href="/ro/The_Urantia_Book/137#p8_11">CU 137:8.11</a>.  <i>Dumnezeu nu face respect pentru rase</i>: <a href="/ro/The_Urantia_Book/155#p6_2">CU 155:6.2</a>.  <i>Dumnezeu nu face respect pentru persoane</i>: <a href="/ro/The_Urantia_Book/3#p1_12">CU 3:1.12</a>.  <i>Dumnezeu nu face respect pentru persoane</i>: <a href="/ro/The_Urantia_Book/2#p3_1">CU 2:3.1</a>.  <i>Dumnezeu nu face respect pentru persoane</i>: <a href="/ro/The_Urantia_Book/12#p7_8">CU 12:7.8</a>.  <i>Dumnezeu nu face respect pentru persoane</i>: <a href="/ro/The_Urantia_Book/192#p2_2">CU 192:2.2</a>.  <i>Fără respect de persoane</i>: <a href="/ro/The_Urantia_Book/117#p6_22">CU 117:6.22</a>.  <i>Isus nu face respect pentru persoane</i>: <a href="/ro/The_Urantia_Book/174#p2_2">CU 174:2.2</a>.  <i>Isus nu face respect pentru persoane</i>: <a href="/ro/The_Urantia_Book/139#p10_9">CU 139:10.9</a>.  <i>Egalitatea persoanelor</i>: <a href="/ro/The_Urantia_Book/150#p1_3">CU 150:1.3</a>.  <i>Dumnezeu nu face respect pentru persoane</i>: <a href="/ro/The_Urantia_Book/112#p0_10">CU 112:0.10</a>.  <i>Fără respect de persoane</i>: <a href="/ro/The_Urantia_Book/137#p8_6">CU 137:8.6</a>.  <i>Dumnezeu nu face respect pentru persoane</i>: <a href="/ro/The_Urantia_Book/166#p4_11">CU 166:4.11</a>.  <i>Fără favoritism de la Dumnezeu</i>: <a href="/ro/The_Urantia_Book/156#p2_4">CU 156:2.4</a>.  <i>Nu Dumnezeul evreului sau al neamurilor</i>: <a href="/ro/The_Urantia_Book/140#p1_2">CU 140:1.2</a>.  <i>Egalitate pentru toți cei care Îl caută pe Dumnezeu</i>: <a href="/ro/The_Urantia_Book/138#p4_2">CU 138:4.2</a>.  <i>În regat, fără diferențe</i>: <a href="/ro/The_Urantia_Book/190#p3_1">CU 190:3.1</a>.  <i>Dumnezeu nu face respect pentru persoane</i>: <a href="/ro/The_Urantia_Book/175#p2_3">CU 175:2.3</a>.  <i>Nici evreu, nici neamuri</i>: <a href="/ro/The_Urantia_Book/190#p4_1">CU 190:4.1</a>.  <i>Dumnezeu/Fiul nu face respect pentru persoane</i>: <a href="/ro/The_Urantia_Book/181#p2_14">CU 181:2.14</a>. </li>
</ol>
</div>
