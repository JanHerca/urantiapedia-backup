<!--
title: Iov - Capitol 17
description: 
published: true
date: 2022-8-28T15:50:57Z
tags: 
editor: ckeditor
dateCreated: 2022-8-28T15:50:57Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/ro/Bible/Job/16">Iov - Capitol 16</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/ro/Bible/Job/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/ro/Bible/Job/18">Iov - Capitol 18</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Sufletul meu e dărăpănat, zilele mele se sting, mormântul mă așteaptă. </p>
<p id="v2"><sup><small>2</small></sup>  Sunt împresurat de batjocoritori și ochii mei trebuie să privească spre ocările lor. </p>
<p id="v3"><sup><small>3</small></sup>  Dă-mi acum chezășia Ta lângă Tine, altfel cine ar vrea să răspundă pentru mine? </p>
<p id="v4"><sup><small>4</small></sup>  Pentru că Tu ai luat priceperea din inima lor, de aceea Tu nu-i vei ridica. </p>
<p id="v5"><sup><small>5</small></sup>  Sunt unii care fac ospăț cu prietenii, atunci când acasă ochii copiilor se sting de foame. </p>
<p id="v6"><sup><small>6</small></sup>  Am ajuns de poveste între oameni; sunt acela pe care-l scuipi în față. </p>
<p id="v7"><sup><small>7</small></sup>  Ochii mei s-au întunecat de supărare, mădularele mele s-au subțiat ca umbra. </p>
<p id="v8"><sup><small>8</small></sup>  Oamenii cei drepți stau înmărmuriți și cel nevinovat se răscoală împotriva celui nelegiuit. </p>
<p id="v9"><sup><small>9</small></sup>  Cel ce este drept se ține însă de calea sa și cine este cu mâinile curate e din ce în ce mai tare. </p>
<p id="v10"><sup><small>10</small></sup>  Cât despre voi ceilalți, voi toți dați înapoi și veniți aici, căci nu voi găsi printre voi nici un înțelept. </p>
<p id="v11"><sup><small>11</small></sup>  Zilele mele s-au scurs, socotințele mele s-au sfărâmat și la fel dorințele inimii mele. </p>
<p id="v12"><sup><small>12</small></sup>  Din noapte ei vor să facă zi și spun că lumina este mai aproape decât întunericul. </p>
<p id="v13"><sup><small>13</small></sup>  Mai pot să nădăjduiesc? Împărăția morții este casa mea, culcușul meu l-am întins în inima întunericului. </p>
<p id="v14"><sup><small>14</small></sup>  Am zis mormântului: Tu ești tatăl meu; am zis viermilor: voi sunteți mama și surorile mele! <sup id="cite1"><a href="#fn1">[1]</a></sup></p>
<p id="v15"><sup><small>15</small></sup>  Atunci unde mai este nădejdea mea și cine a văzut pe undeva norocul meu? </p>
<p id="v16"><sup><small>16</small></sup>  El s-a rostogolit până în fundul iadului și împreună cu mine se va cufunda în țărână". </p>
<h2>Referințe</h2>
<div>
<ol>
  <li id="fn1"><a href="#cite1">↑</a> 17:14-16 <i>Praf în praf</i>: <a href="/ro/The_Urantia_Book/112#p3_5">CU 112:3.5</a>. </li>
</ol>
</div>
