<!--
title: Iov - Capitol 36
description: 
published: true
date: 2022-8-28T15:50:57Z
tags: 
editor: ckeditor
dateCreated: 2022-8-28T15:50:57Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/ro/Bible/Job/35">Iov - Capitol 35</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/ro/Bible/Job/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/ro/Bible/Job/37">Iov - Capitol 37</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Elihu a mers mai departe și a grăit: </p>
<p id="v2"><sup><small>2</small></sup>  "Așteaptă o clipă și vei învăța și altele, căci sunt încă temeiuri și cuvinte de partea lui Dumnezeu. </p>
<p id="v3"><sup><small>3</small></sup>  Voi porni cu știința mea de departe și voi dovedi dreptatea Ziditorului meu. </p>
<p id="v4"><sup><small>4</small></sup>  Căci cu adevărat ceea ce-ți spun eu nu este minciună și cal ce stă lângă tine este unul desăvârșit în cunoștință. <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  Firește, Dumnezeu este prea puternic, dar nu leapădă pe nimeni; El este prea puternic prin înălțimea înțelepciunii Sale. </p>
<p id="v6"><sup><small>6</small></sup>  El nu lasă pe nelegiuit să propășească și celor nenorociți le face dreptate. </p>
<p id="v7"><sup><small>7</small></sup>  El nu despoaie pe cei drepți de dreptatea lor, iar cu împărații la fel: îi pune în jețuri împărătești și-i așază să domnească de-a pururi. Dar ei se umflă de trufie. </p>
<p id="v8"><sup><small>8</small></sup>  Și atunci iată-i ferecați cu lanțuri și iată-i prinși cu funiile mâhnirii. </p>
<p id="v9"><sup><small>9</small></sup>  După aceea, Dumnezeu le dezvăluie fapta pe care au făcut-o și nelegiuirea în care au căzut, anume că s-au trufit. </p>
<p id="v10"><sup><small>10</small></sup>  Dar El le face această destăinuire ca să ia aminte și le dă poruncă să se întoarcă de la răutatea lor; </p>
<p id="v11"><sup><small>11</small></sup>  Dacă dau ascultare și vin la supunere, ei își isprăvesc zilele lor în fericire și anii lor în desfătări; </p>
<p id="v12"><sup><small>12</small></sup>  Iar dacă sunt neascultători, atunci trec prin strâmtorile morții și se sting nepricepuți și orbi. </p>
<p id="v13"><sup><small>13</small></sup>  Nelegiuiții se mânie; ei nu se roagă lui Dumnezeu, când sunt puși în lanțuri. </p>
<p id="v14"><sup><small>14</small></sup>  Unii ca aceștia se sting de tineri și viața lor se veștejește în floare. </p>
<p id="v15"><sup><small>15</small></sup>  Dar pe cel nenorocit Dumnezeu îl scapă prin nenorocirea lui și prin suferință Dumnezeu îi dă învățătură. </p>
<p id="v16"><sup><small>16</small></sup>  Tot așa și pe tine te va scoate din strânsoarea durerii, ca să te pună la loc larg, unde nu mai este nici o stinghereală și unde masa ta va fi încărcată cu mâncări grase și alese. </p>
<p id="v17"><sup><small>17</small></sup>  Dacă tu ai fost pedepsit cu strășnicie, ca un nelegiuit, tu scoate din pedeapsă puterea dreptății; </p>
<p id="v18"><sup><small>18</small></sup>  Certarea Lui să nu te împingă la mânie împotriva Lui și mulțimea bătăii să nu te scoată din calea cugetului drept. </p>
<p id="v19"><sup><small>19</small></sup>  Era oare să pună Dumnezeu vreun preț pe bogățiile tale? Nu! Nici pe aur, nici pe toate mijloacele puterii pământești. </p>
<p id="v20"><sup><small>20</small></sup>  Nu pofti noaptea (depărtării de Dumnezeu), căci în ea, popoare întregi au fost smulse din locul lor. </p>
<p id="v21"><sup><small>21</small></sup>  Ia seama, nu te duce la nedreptate, căci ea este adevărata cauză a suferinței. </p>
<p id="v22"><sup><small>22</small></sup>  Da, Dumnezeu este nespus de mare prin puterea Lui! Cine poate să învețe ca El? <sup id="cite2"><a href="#fn2">[2]</a></sup></p>
<p id="v23"><sup><small>23</small></sup>  Cine I-a dat învățătură cum să se poarte? Și cine poate să-I spună: "Aceasta ai făcut-o rău?" </p>
<p id="v24"><sup><small>24</small></sup>  Adu-ți aminte și preamărește opera Lui, pe care o cântă, în laudele lor, oamenii; </p>
<p id="v25"><sup><small>25</small></sup>  Orice om o privește, măcar că o îmbrățișează cu ochiul, numai de departe. </p>
<p id="v26"><sup><small>26</small></sup>  Cât este de mare Dumnezeu! Dar noi nu putem să-L înțelegem și numărul anilor Săi nu se poate socoti. <sup id="cite3"><a href="#fn3">[3]</a></sup></p>
<p id="v27"><sup><small>27</small></sup>  El atrage picăturile de apă, El le preface în aburi și dă ploaia. </p>
<p id="v28"><sup><small>28</small></sup>  Iar norii o trec prin sita lor și o varsă picături peste mulțimile omenești. </p>
<p id="v29"><sup><small>29</small></sup>  Cine poate să priceapă cum se desfășoară norii și cum bubuie tunetul în cortul lui? </p>
<p id="v30"><sup><small>30</small></sup>  Iată că El a rostogolit aburii Săi și a acoperit adâncimile mării. </p>
<p id="v31"><sup><small>31</small></sup>  Prin el Domnul hrănește popoarele și le dă belșug de mâncare. </p>
<p id="v32"><sup><small>32</small></sup>  El ridică fulgerul, cu amândouă mâinile și-l trimite să lovească la țintă. </p>
<p id="v33"><sup><small>33</small></sup>  El dă din vreme de veste ciobanului și oilor, care simt din aer apropierea vijeliei. </p>
<h2>Referințe</h2>
<div>
<ol>
  <li id="fn1"><a href="#cite1">↑</a> 36:4 <i># 1 Perfect în cunoaștere</i>: <a href="/ro/The_Urantia_Book/3#p3_1">CU 3:3.1</a>. </li>
  <li id="fn2"><a href="#cite2">↑</a> 36:22 <i>Atotputernic</i>: <a href="/ro/The_Urantia_Book/142#p3_7">CU 142:3.7</a>.  <i>Dumnezeu este atotputernic</i>: <a href="/ro/The_Urantia_Book/131#p10_3">CU 131:10.3</a>.  <i>puterea lui Dumnezeu</i>: <a href="/ro/The_Urantia_Book/1#p1_4">CU 1:1.4</a>.  <i>Puterea</i>: <a href="/ro/The_Urantia_Book/131#p10_6">CU 131:10.6</a>. </li>
  <li id="fn3"><a href="#cite3">↑</a> 36:26 <i>Dumnezeu este mare</i>: <a href="/ro/The_Urantia_Book/28#p6_21">CU 28:6.21</a>.  <i>Dumnezeu este mare</i>: <a href="/ro/The_Urantia_Book/2#p1_1">CU 2:1.1</a>.  <i>Partea 2: Iată că Dumnezeu este mare</i>: <a href="/ro/The_Urantia_Book/96#p6_4">CU 96:6.4</a>. </li>
</ol>
</div>
