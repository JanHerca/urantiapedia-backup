<!--
title: Iov - Capitol 37
description: 
published: true
date: 2022-8-28T15:50:57Z
tags: 
editor: ckeditor
dateCreated: 2022-8-28T15:50:57Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/ro/Bible/Job/36">Iov - Capitol 36</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/ro/Bible/Job/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/ro/Bible/Job/38">Iov - Capitol 38</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Și din pricina aceasta inima mea se zbuciumă și se zbate din locul ei. </p>
<p id="v2"><sup><small>2</small></sup>  Ascultați bubuitul glasului Său Și tunetul care iese din gura Sa. </p>
<p id="v3"><sup><small>3</small></sup>  Peste toată întinderea cerului El azvârle fulgerul Său și fulgerul Său ajunge până la marginile pământului. </p>
<p id="v4"><sup><small>4</small></sup>  În urma fulgerului, vine un muget prelung. El tună cu glasul Lui zguduitor, El nu mai împiedică fulgerele cât timp glasul Lui răsună. </p>
<p id="v5"><sup><small>5</small></sup>  Dumnezeu cu tunetul Său săvârșește minuni, El face lucruri mari pe care noi nu putem să le pricepem. </p>
<p id="v6"><sup><small>6</small></sup>  El poruncește zăpezii: "Cazi pe pământ ", și ploilor îmbelșugate: "Stăruiți cu putere!" </p>
<p id="v7"><sup><small>7</small></sup>  Pe fiecare om El pune a Sa pecetie, pentru ca toți oamenii să recunoască puterea Lui. </p>
<p id="v8"><sup><small>8</small></sup>  Fiarele sălbatice se dau înapoi în culcușurile lor și rămân ascunse în vizuinile lor. </p>
<p id="v9"><sup><small>9</small></sup>  Vijelia vine de la miazăzi și frigul vine de la miazănoapte. </p>
<p id="v10"><sup><small>10</small></sup>  La suflarea lui Dumnezeu se încheagă ghiața și întinderea apelor se face sloi. </p>
<p id="v11"><sup><small>11</small></sup>  El umple norii cu apă și din întunecimea furtunii sloboade fulgerele. </p>
<p id="v12"><sup><small>12</small></sup>  Iar norii, învârtindu-se în cercuri, aleargă după planurile Sale, astfel că îndeplinesc tot ce le poruncește, în lungul și în latul lumii Sale pământești. </p>
<p id="v13"><sup><small>13</small></sup>  Și Domnul îi trimite: aici ca o bătaie pentru pământ, dincolo ca o milostivire a voinței Sale. </p>
<p id="v14"><sup><small>14</small></sup>  Iov, ia aminte la aceste lucruri, stai locului și te uită la minunile lui Dumnezeu! </p>
<p id="v15"><sup><small>15</small></sup>  Înțelegi tu cum cârmuiește Dumnezeu norii Săi și în ce fel poate norul să sloboadă fulgerul pe pământ? </p>
<p id="v16"><sup><small>16</small></sup>  Înțelegi tu plutirea norilor, minuni ale Aceluia a Cărui știință este desăvârșită? <sup id="cite1"><a href="#fn1">[1]</a></sup></p>
<p id="v17"><sup><small>17</small></sup>  Tu, care te aprinzi în veșmintele tale, când pământul se odihnește sub vântul arzător din miazăzi, </p>
<p id="v18"><sup><small>18</small></sup>  Poți să întinzi la fel cu El boltitura cerului, ca o oglindă turnată din metal? </p>
<p id="v19"><sup><small>19</small></sup>  Spune-mi și mie ce vom putea să grăim cu El? Ce vorbă vom începe noi cu El, astfel întunecați la minte precum suntem? </p>
<p id="v20"><sup><small>20</small></sup>  Acum, când eu vorbesc, cine-I dă de veste ce zic eu? Când a vorbit cineva ceva, El o știe fiindcă I-a Spus altul? </p>
<p id="v21"><sup><small>21</small></sup>  Oamenii nu pot să privească prealuminosul soare, care strălucește pe cer, acum după ce vântul a împrăștiat norii. </p>
<p id="v22"><sup><small>22</small></sup>  Acum lumină biruitoare se revarsă din norii de la miazănoapte și măreția Domnului robește și cutremură inima. </p>
<p id="v23"><sup><small>23</small></sup>  Pe Cel Atotputernic nu putem să-L ajungem cu priceperea noastră. El este atotînalt în putere și bogat în judecată și nu calcă niciodată dreptatea în picioare. <sup id="cite2"><a href="#fn2">[2]</a></sup></p>
<p id="v24"><sup><small>24</small></sup>  Pentru aceea oamenii se tem de El și I se închină; El însă nu-și pogoară privirile asupra nici unuia dintre cei ce se cred pe sine înțelepți". </p>
<h2>Referințe</h2>
<div>
<ol>
  <li id="fn1"><a href="#cite1">↑</a> 37:16 <i># 1 Perfect în cunoaștere</i>: <a href="/ro/The_Urantia_Book/3#p3_1">CU 3:3.1</a>.  <i>Cel care echilibrează norii</i>: <a href="/ro/The_Urantia_Book/3#p3_1">CU 3:3.1</a>. </li>
  <li id="fn2"><a href="#cite2">↑</a> 37:23 <i>Partea 1: Atingerea infinitului</i>: <a href="/ro/The_Urantia_Book/2#p1_1">CU 2:1.1</a>.  <i>puterea lui Dumnezeu</i>: <a href="/ro/The_Urantia_Book/1#p1_4">CU 1:1.4</a>.  <i>Partea 3: Atingerea celui Atotputernic</i>: <a href="/ro/The_Urantia_Book/96#p6_4">CU 96:6.4</a>.  <i>Puterea</i>: <a href="/ro/The_Urantia_Book/131#p10_6">CU 131:10.6</a>.  <i>Atotputernic</i>: <a href="/ro/The_Urantia_Book/142#p3_7">CU 142:3.7</a>.  <i>Dumnezeul puterii, al judecății,</i>: <a href="/ro/The_Urantia_Book/96#p6_3">CU 96:6.3</a>.  <i>Dumnezeu este atotputernic</i>: <a href="/ro/The_Urantia_Book/131#p10_3">CU 131:10.3</a>. </li>
</ol>
</div>
