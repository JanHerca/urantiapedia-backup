<!--
title: Iov - Capitol 33
description: 
published: true
date: 2022-8-28T15:50:57Z
tags: 
editor: ckeditor
dateCreated: 2022-8-28T15:50:57Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/ro/Bible/Job/32">Iov - Capitol 32</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/ro/Bible/Job/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/ro/Bible/Job/34">Iov - Capitol 34</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Drept aceea, Iov, te rog, ascultă cuvintele mele și ia aminte la toate cuvintele mele. </p>
<p id="v2"><sup><small>2</small></sup>  Iată că am deschis gura mea și limba mea grăiește. </p>
<p id="v3"><sup><small>3</small></sup>  Inima mea va scoate la iveală cuvinte de învățătură, buzele mele se vor rosti cu limpezime, </p>
<p id="v4"><sup><small>4</small></sup>  Duhul lui Dumnezeu este Cel ce m-a făcut și suflarea Celui Atotputernic este dătătoarea vieții mele. <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  Dacă poți, răspunde-mi, apără-ți pricina înaintea mea, fii tare! </p>
<p id="v6"><sup><small>6</small></sup>  Înaintea lui Dumnezeu eu sunt la fel cu tine și eu ca și tine am fost frământat din lut, </p>
<p id="v7"><sup><small>7</small></sup>  De aceea frica de mine să nu te tulbure, nici mâna mea să nu atârne greu asupra ta. </p>
<p id="v8"><sup><small>8</small></sup>  Tu ai spus în auzul meu și eu am auzit rostul vorbelor tale spunând așa: </p>
<p id="v9"><sup><small>9</small></sup>  "Eu sunt curat și fără nici o vină, eu sunt fără prihană și n-am nici o greșeală; </p>
<p id="v10"><sup><small>10</small></sup>  Dar iată că Dumnezeu caută pricină de ură împotriva mea și mă socotește ca un vrăjmaș al Lui. </p>
<p id="v11"><sup><small>11</small></sup>  El pune picioarele mele în butuci și pândește toți pașii mei!" </p>
<p id="v12"><sup><small>12</small></sup>  Dar aici îți voi răspunde că tu n-ai dreptate, fiindcă Dumnezeu este mai mare decât omul. </p>
<p id="v13"><sup><small>13</small></sup>  De ce grăiești împotriva Lui, fiindcă El nu dă nimănui socoteală de toate câte face? </p>
<p id="v14"><sup><small>14</small></sup>  Vezi că Dumnezeu vorbește când într-un fel, când într-alt fel, dar omul nu ia aminte. </p>
<p id="v15"><sup><small>15</small></sup>  Și anume, El vorbește în vis, în vedeniile nopții, atunci când somnul se lasă peste oameni și când ei dorm în așternutul lor. </p>
<p id="v16"><sup><small>16</small></sup>  Atunci El dă înștiințări oamenilor și-i cutremură cu arătările Sale. </p>
<p id="v17"><sup><small>17</small></sup>  Ca să întoarcă pe om de la cele rele și să-l ferească de mândrie </p>
<p id="v18"><sup><small>18</small></sup>  Ca să-i ferească sufletul de prăpastie și viața lui de calea mormântului; </p>
<p id="v19"><sup><small>19</small></sup>  De aceea, prin durere, omul este mustrat în patul lui și oasele lui sunt zguduite de un cutremur neîntrerupt. </p>
<p id="v20"><sup><small>20</small></sup>  Pofta lui este dezgustată de mâncare și inima lui nu mai poftește nici cele mai bune bucate. </p>
<p id="v21"><sup><small>21</small></sup>  Carnea după el se prăpădește și piere și oasele lui, până acum nevăzute, îi ies prin piele. </p>
<p id="v22"><sup><small>22</small></sup>  Sufletul lui vine încet, încet spre prăpastie și viața lui spre împărăția morților. </p>
<p id="v23"><sup><small>23</small></sup>  Dacă atunci se află un înger lângă el, un mijlocitor între vii, care să-i arate omului calea datoriei, </p>
<p id="v24"><sup><small>24</small></sup>  Dumnezeu Se milostivește de el și zice îngerului: "Izbăvește-l ca să nu cadă în prăpastie; am găsit pentru sufletul lui prețul de răscumpărare!" <sup id="cite2"><a href="#fn2">[2]</a></sup></p>
<p id="v25"><sup><small>25</small></sup>  Atunci trupul lui înflorește ca în tinerețe și el vine înapoi la zilele de la începutul vieții sale. </p>
<p id="v26"><sup><small>26</small></sup>  El se roagă lui Dumnezeu și Dumnezeu îi arată bunătatea Sa și-i îngăduie să vadă fața Sa cu mare bucurie și astfel îi dă omului iertarea Sa. <sup id="cite3"><a href="#fn3">[3]</a></sup></p>
<p id="v27"><sup><small>27</small></sup>  Atunci omul privește peste semenii săi și zice: "Păcătuisem și călcasem dreptatea, dar n-am fost pedepsit după faptele mele. <sup id="cite4"><a href="#fn4">[4]</a></sup></p>
<p id="v28"><sup><small>28</small></sup>  Căci El a izbăvit sufletul meu ca să nu treacă prin strâmtorile morții și ochii mei văd încă lumina". </p>
<p id="v29"><sup><small>29</small></sup>  Iată toate acestea le face Dumnezeu de două ori, de trei ori cu omul, </p>
<p id="v30"><sup><small>30</small></sup>  Ca să-i scoată sufletul din pieire și ca să-l lumineze cu lumina celor vii. </p>
<p id="v31"><sup><small>31</small></sup>  Ia aminte Iov, ascultă-mă pe mine, taci și eu voi vorbi! </p>
<p id="v32"><sup><small>32</small></sup>  Dacă ai ceva de spus dă-mi răspuns, vorbește, căci dorința mea este să-ți dau dreptate. </p>
<p id="v33"><sup><small>33</small></sup>  Iar dacă nu, ascultă la mine: ține-ți gura și te voi învăța care este înțelepciunea". </p>
<h2>Referințe</h2>
<div>
<ol>
  <li id="fn1"><a href="#cite1">↑</a> 33:4 <i>Duh în om (Sfântul Duh)</i>: <a href="/ro/The_Urantia_Book/103#p1_6">CU 103:1.6</a>.  <i>Respirație de viață</i>: <a href="/ro/The_Urantia_Book/86#p4_3">CU 86:4.3</a>.  <i>Duhul lui Dumnezeu (Sfântul Duh)</i>: <a href="/ro/The_Urantia_Book/8#p5_3">CU 8:5.3</a>.  <i>Duhul lui Dumnezeu (Sfântul Duh)</i>: <a href="/ro/The_Urantia_Book/8#p5_5">CU 8:5.5</a>.  <i>Duhul dă viață</i>: <a href="/ro/The_Urantia_Book/34#p6_5">CU 34:6.5</a>.  <i>Duh Sfânt</i>: <a href="/ro/The_Urantia_Book/34#p4_1">CU 34:4.1</a>. </li>
  <li id="fn2"><a href="#cite2">↑</a> 33:24 <i>Partea 1: Îndurător față de cel pocăit</i>: <a href="/ro/The_Urantia_Book/96#p7_7">CU 96:7.7</a>. </li>
  <li id="fn3"><a href="#cite3">↑</a> 33:26 <i>El se va ruga lui Dumnezeu</i>: <a href="/ro/The_Urantia_Book/96#p7_7">CU 96:7.7</a>. </li>
  <li id="fn4"><a href="#cite4">↑</a> 33:27-28 <i>El se uită de sus la bărbați</i>: <a href="/ro/The_Urantia_Book/130#p8_2">CU 130:8.2</a>.  <i>Partea 2: Dacă cineva spune că am păcătuit</i>: <a href="/ro/The_Urantia_Book/96#p7_7">CU 96:7.7</a>. </li>
</ol>
</div>
