<!--
title: Iov - Capitol 5
description: 
published: true
date: 2022-10-8T9:56:58Z
tags: bible, bible—job
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td><a href="/ro/Bible/Job/4">Iov - Capitol 4</a></td>
        <td><a href="/ro/Bible/Job/Index">Index</a></td>
        <td><a href="/ro/Bible/Job/6">Iov - Capitol 6</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Strigă acum, dacă o fi cineva care să-ți răspundă. Către care din sfinții îngeri te vei îndrepta? </p>
<p id="v2"><sup><small>2</small></sup>  Mânia ucide pe cel fără de minte, iar aprinderea omoară pe cel rătăcit. <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  Am văzut pe nebun prinzând rădăcină și pe loc am blestemat sălașul lui: </p>
<p id="v4"><sup><small>4</small></sup>  Să se depărteze copiii lui de orice izbăvire și să fie călcați în picioare la poartă și nimeni să nu le vină într-ajutor. </p>
<p id="v5"><sup><small>5</small></sup>  Secerișul lui să-l mănânce flămânzii și să-l ducă cu ei în ascunzișuri și toată averea lui s-o soarbă însetații! </p>
<p id="v6"><sup><small>6</small></sup>  Pentru că nelegiuirea nu iese din pământ și necazul nu răsare din pulbere, <sup id="cite2"><a href="#fn2">[2]</a></sup></p>
<p id="v7"><sup><small>7</small></sup>  Ci omul își naște singur suferința, precum vulturii se ridică în aer, prin puterile lor; </p>
<p id="v8"><sup><small>8</small></sup>  Dar eu alerg la Dumnezeu și Lui Îi arăt necazul meu. </p>
<p id="v9"><sup><small>9</small></sup>  El face lucruri mari și nepătrunse, lucruri minunate și fără număr. <sup id="cite3"><a href="#fn3">[3]</a></sup></p>
<p id="v10"><sup><small>10</small></sup>  El dă ploaie pe pământ și trimite apă pe câmpii. </p>
<p id="v11"><sup><small>11</small></sup>  El înalță pe cei smeriți și izbăvește pe cei necăjiți. </p>
<p id="v12"><sup><small>12</small></sup>  El destramă planurile celor vicleni și cu mâinile lor nu pot să izbândească. <sup id="cite4"><a href="#fn4">[4]</a></sup></p>
<p id="v13"><sup><small>13</small></sup>  El prinde pe înțelepți în istețimea lor și sfatul celor înșelători iese prost. </p>
<p id="v14"><sup><small>14</small></sup>  Ziua în amiaza mare dau de întuneric și umblă ca pe timp de noapte în ceas de zi. </p>
<p id="v15"><sup><small>15</small></sup>  Dar Dumnezeu scapă din gura lor pe omul dosădit și din mâna celui puternic pe cel sărac. </p>
<p id="v16"><sup><small>16</small></sup>  Astfel, sărmanul prinde nădejde și nedreptatea își închide gura. </p>
<p id="v17"><sup><small>17</small></sup>  Fericit este omul pe care Dumnezeu îl mustră! Și să nu disprețuiești certarea Celui Atotputernic. <sup id="cite5"><a href="#fn5">[5]</a></sup></p>
<p id="v18"><sup><small>18</small></sup>  Căci El rănește și El leagă rana, El lovește și mâinile Lui tămăduiesc. </p>
<p id="v19"><sup><small>19</small></sup>  De șase ori din nevoi te va scoate, iar a șaptea oară, răul te va ocoli. <sup id="cite6"><a href="#fn6">[6]</a></sup></p>
<p id="v20"><sup><small>20</small></sup>  În timp de foamete, te va scăpa de la moarte și în bătălie din primejdia sabiei. </p>
<p id="v21"><sup><small>21</small></sup>  Vei fi la adăpost de biciul bârfelii și nu te vei teme de prăpăd când va veni. </p>
<p id="v22"><sup><small>22</small></sup>  Îți vei râde de pustiire și de foamete și nu-ți va păsa de fiarele pământului. </p>
<p id="v23"><sup><small>23</small></sup>  Căci vei avea legământ cu pietrele câmpului și fiara sălbatică va trăi cu tine în pace. </p>
<p id="v24"><sup><small>24</small></sup>  Tu vei ști cortul tău la adăpost și când îți vei cerceta locuința nu vei avea dezamăgire. </p>
<p id="v25"><sup><small>25</small></sup>  Vei ști că urmașii tăi sunt numeroși și că odraslele tale sunt multe ca iarba pământului. </p>
<p id="v26"><sup><small>26</small></sup>  Sosi-vei la mormânt, la adânci bătrânețe, ca o șiră de grâu strânsă la vremea ei. </p>
<p id="v27"><sup><small>27</small></sup>  Iată ceea ce am cercetat și așa este. Ascultă și învață spre folosul tău". </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/ro/Bible/Job/4">Iov - Capitol 4</a></td>
        <td><a href="/ro/Bible/Job/Index">Index</a></td>
        <td><a href="/ro/Bible/Job/6">Iov - Capitol 6</a></td>
      </tr>
    </tbody>
  </table>
</figure>
<h2>Referințe</h2>
<div>
<ol>
  <li id="fn1"><a href="#cite1">↑</a> 5:2 <i>Mânia ucide un om nebun</i>: <a href="/ro/The_Urantia_Book/149#p4_2">CU 149:4.2</a>. </li>
  <li id="fn2"><a href="#cite2">↑</a> 5:6 <i>Partea 2: Suferința nu din praf</i>: <a href="/ro/The_Urantia_Book/148#p5_5">CU 148:5.5</a>. </li>
  <li id="fn3"><a href="#cite3">↑</a> 5:9 <i>Minuni fără număr</i>: <a href="/ro/The_Urantia_Book/2#p1_1">CU 2:1.1</a>. </li>
  <li id="fn4"><a href="#cite4">↑</a> 5:12-13 <i>Dezamăgește dispozitivele viclene</i>: <a href="/ro/The_Urantia_Book/96#p7_6">CU 96:7.6</a>. </li>
  <li id="fn5"><a href="#cite5">↑</a> 5:17-18 <i>Partea 1: Corectarea suferinței</i>: <a href="/ro/The_Urantia_Book/148#p5_5">CU 148:5.5</a>. </li>
  <li id="fn6"><a href="#cite6">↑</a> 5:19 <i>Eliberarea de rău</i>: <a href="/ro/The_Urantia_Book/121#p5_11">CU 121:5.11</a>. </li>
</ol>
</div>
