<!--
title: Iov - Capitol 39
description: 
published: true
date: 2023-11-8T21:58:28Z
tags: bible, bible—job
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/ro/Bible/Job/38">
          <span class="mdi mdi-arrow-left-drop-circle"></span><span class="pl-2">Iov - Capitol 38</span>
        </a>
        </td>
        <td>
        <a href="/ro/Bible/Job/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/Job/40">
          <span class="pr-2">Iov - Capitol 40</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Știi tu când nasc caprele sălbatice? Ai băgat de seamă care este vremea cerboaicelor? </p>
<p id="v2"><sup><small>2</small></sup>  Numeri tu lunile sarcinii lor și știi tu când le vine ceasul să nască? </p>
<p id="v3"><sup><small>3</small></sup>  Ele îngenunchiază, fată puii și scapă de durerile lor, </p>
<p id="v4"><sup><small>4</small></sup>  Iar puii lor prind putere, se fac mari pe câmp, pornesc și nu se mai întorc spre mamele lor. </p>
<p id="v5"><sup><small>5</small></sup>  Cine a lăsat slobod asinul sălbatic și l-a dezlegat de la iesle? </p>
<p id="v6"><sup><small>6</small></sup>  I-am dat pustiul ca să-l locuiască și pământul sărat i l-am hărăzit ocol; </p>
<p id="v7"><sup><small>7</small></sup>  El își bate joc de zarva orașelor; el nu aude strigătele nici unui stăpân; </p>
<p id="v8"><sup><small>8</small></sup>  El străbate munții, locul său de pășune, și umblă după orișice verdeață. </p>
<p id="v9"><sup><small>9</small></sup>  Va voi bivolul sălbatic să se bage la tine slugă și să petreacă noaptea lingă ieslele tale? </p>
<p id="v10"><sup><small>10</small></sup>  Poți tu să-l legi cu funia de gât și să tragă grapa după tine, peste arătură? </p>
<p id="v11"><sup><small>11</small></sup>  Poți să te încrezi în el, fiindcă este atât de tare, și să-i lași în grijă munca ta? </p>
<p id="v12"><sup><small>12</small></sup>  Te bizui tu pe el, că mai vine înapoi să-ți aducă roadele la aria ta? </p>
<p id="v13"><sup><small>13</small></sup>  Aripile struțului sunt negrăit de agere; struțul are pene preafrumoase ți mândru penaj. </p>
<p id="v14"><sup><small>14</small></sup>  Când își lasă ouăle pe pământ și le lasă să se clocească în nisipul fierbinte, </p>
<p id="v15"><sup><small>15</small></sup>  El uită că oarecine poate să le calce cu piciorul și că vreo fiară sălbatică poate să le strivească. </p>
<p id="v16"><sup><small>16</small></sup>  Struțul e hain cu puii săi, ca și cum n-ar fi ai lui, și nu-i pasă deloc de truda sa zadarnică. </p>
<p id="v17"><sup><small>17</small></sup>  Vezi că Dumnezeu nu l-a înzestrat cu pricepere și pătrundere. </p>
<p id="v18"><sup><small>18</small></sup>  Când se scoală însă și pornește, face de ocară și pe cal și pe călăreț. </p>
<p id="v19"><sup><small>19</small></sup>  Tu ești cel ce dai putere calului? Tu i-ai împodobit gâtul cu falnica lui coamă? </p>
<p id="v20"><sup><small>20</small></sup>  Tu l-ai învățat să sară ușor, ca o lăcustă? Nechezatul lui viteaz insuflă spaimă! </p>
<p id="v21"><sup><small>21</small></sup>  El bate pământul cu copita și mândru de puterea lui pornește spre taberele înarmate; </p>
<p id="v22"><sup><small>22</small></sup>  El își bate joc de primejdie și n-are nici o teamă și nu se dă înapoi dinaintea sabiei. </p>
<p id="v23"><sup><small>23</small></sup>  La oblânc îi sună tolba cu săgeți; fulgere aruncă sulița și lancea. </p>
<p id="v24"><sup><small>24</small></sup>  De aprindere, de nerăbdare, el mănâncă, gonind, pământul și, când a sunat trâmbița, nu mai are astâmpăr. </p>
<p id="v25"><sup><small>25</small></sup>  La chemarea trâmbiței, pare că zice: Haide! Și de departe soarbe cu nările bătălia, tunetul poruncilor căpeteniilor și strigătele războinice. </p>
<p id="v26"><sup><small>26</small></sup>  Oare, prin deșteptăciunea ta s-a îmbrăcat în pene șoimul și își întinde aripile ca niște seceri, spre miazăzi? </p>
<p id="v27"><sup><small>27</small></sup>  Nu cumva vulturul se ridică în înălțime din porunca ta și își așază cuibul pe vârfuri neajunse? </p>
<p id="v28"><sup><small>28</small></sup>  El își face sălașul în stânci și acolo petrece noaptea - pe un vârf de stâncă și pe vreo înălțime prăpăstioasă. </p>
<p id="v29"><sup><small>29</small></sup>  Acolo el stă și își pândește prada; ochii săi străpung depărtările, </p>
<p id="v30"><sup><small>30</small></sup>  Puii săi beau sângele prăzii și unde sunt hoiturile, acolo se adună vulturii". </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/ro/Bible/Job/38">
          <span class="mdi mdi-arrow-left-drop-circle"></span><span class="pl-2">Iov - Capitol 38</span>
        </a>
        </td>
        <td>
        <a href="/ro/Bible/Job/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/Job/40">
          <span class="pr-2">Iov - Capitol 40</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
