<!--
title: Iov - Capitol 11
description: 
published: true
date: 2023-11-8T21:58:28Z
tags: bible, bible—job
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/ro/Bible/Job/10">
          <span class="mdi mdi-arrow-left-drop-circle"></span><span class="pl-2">Iov - Capitol 10</span>
        </a>
        </td>
        <td>
        <a href="/ro/Bible/Job/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/Job/12">
          <span class="pr-2">Iov - Capitol 12</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Atunci Țofar, din Naamah, a luat cuvântul și a vorbit: <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  "Cel ce înșiră atâtea vorbe să nu primească nici un răspuns și tocmai vorbărețul să aibă dreptate? </p>
<p id="v3"><sup><small>3</small></sup>  Toate câte le-ai spus îi vor face pe oameni să tacă și vei râde de ei, fără ca nimeni să te înfrunte? </p>
<p id="v4"><sup><small>4</small></sup>  Fiindcă tu zici: Credința mea este curată și în ochii Tăi n-am nici o vină. </p>
<p id="v5"><sup><small>5</small></sup>  Dar cine va face pe Dumnezeu să vorbească, să Își deschidă buzele spre tine, </p>
<p id="v6"><sup><small>6</small></sup>  Și să-ți destăinuiască tainele înțelepciunii? (căci ele sunt cu anevoie de înțeles); atunci de-abia vei ști că Dumnezeu îți cere socoteală de greșeala ta. </p>
<p id="v7"><sup><small>7</small></sup>  Descoperi-vei tu care este firea lui Dumnezeu? Urca-vei tu până la desăvârșirea Celui Atotputernic? <sup id="cite2"><a href="#fn2">[2]</a></sup></p>
<p id="v8"><sup><small>8</small></sup>  Ea este mai înaltă decât cerurile. Și ce vei face tu? Ea este mai adâncă decât împărăția morții. Cum vei pătrunde-o tu? </p>
<p id="v9"><sup><small>9</small></sup>  Măsura ei este mai lungă decât pământul și mai lată decât marea. </p>
<p id="v10"><sup><small>10</small></sup>  Dacă trece cu vederea, dacă ține ascuns, dacă dă pe față, cine poate să-L oprească? </p>
<p id="v11"><sup><small>11</small></sup>  El cunoaște pe cei ce trăiesc din înșelăciune, El vede nedreptatea și o ține în seamă; </p>
<p id="v12"><sup><small>12</small></sup>  Astfel deci un om fără minte câștigă înțelepciune, precum puiul de asin ajunge asin mare. </p>
<p id="v13"><sup><small>13</small></sup>  Cât despre tine, dacă inima ta e credincioasă și dacă întinzi mâinile către El, </p>
<p id="v14"><sup><small>14</small></sup>  Și depărtezi de mâna ta fărădelegea ei și nu rabzi să locuiască nedreptatea în corturile tale, </p>
<p id="v15"><sup><small>15</small></sup>  Atunci vei ridica fruntea ta fără pată pe ea, vei fi puternic și fără frică. </p>
<p id="v16"><sup><small>16</small></sup>  Fiindcă vei uita necazul tău de azi și-ți vei aduce aminte de el numai ca de niște ape, care au fost și au trecut. </p>
<p id="v17"><sup><small>17</small></sup>  Și viața ta va înflori mai mândră decât miezul zilei, iar întunericul se va face revărsat de zori. </p>
<p id="v18"><sup><small>18</small></sup>  Atunci tu vei fi la adăpost, căci vei fi plin de nădejde, te vei simți ocrotit și te vei culca fără grijă. </p>
<p id="v19"><sup><small>19</small></sup>  Te vei întinde fără ca să te strâmtoreze nimeni și mulți vor răsfăța obrazul tău. </p>
<p id="v20"><sup><small>20</small></sup>  Dar ochii nelegiuiților tânjesc și loc de scăpare nu au, iar nădejdea este când își vor da sufletul". </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/ro/Bible/Job/10">
          <span class="mdi mdi-arrow-left-drop-circle"></span><span class="pl-2">Iov - Capitol 10</span>
        </a>
        </td>
        <td>
        <a href="/ro/Bible/Job/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/Job/12">
          <span class="pr-2">Iov - Capitol 12</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Referințe</h2>
<div>
<ol>
  <li id="fn1"><a href="#cite1">↑</a> 11:1-20 <i>Zophar, al treilea prieten</i>: <a href="/ro/The_Urantia_Book/148#p6_8">CU 148:6.8</a>. </li>
  <li id="fn2"><a href="#cite2">↑</a> 11:7 <i>Partea 1: Îl poți găsi pe Dumnezeu</i>: <a href="/ro/The_Urantia_Book/96#p6_4">CU 96:6.4</a>. </li>
</ol>
</div>
