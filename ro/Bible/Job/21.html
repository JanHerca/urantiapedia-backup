<!--
title: Iov - Capitol 21
description: 
published: true
date: 2022-8-28T15:50:57Z
tags: 
editor: ckeditor
dateCreated: 2022-8-28T15:50:57Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/ro/Bible/Job/20">Iov - Capitol 20</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/ro/Bible/Job/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/ro/Bible/Job/22">Iov - Capitol 22</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Atunci Iov a vorbit încă o dată și a zis: </p>
<p id="v2"><sup><small>2</small></sup>  "Ascultați cu luare-aminte cuvântul meu și aici să se oprească mângâierile voastre. </p>
<p id="v3"><sup><small>3</small></sup>  Îngăduiți-mi să vorbesc și eu, și după ce voi vorbi, atunci poți să-ți bați joc. </p>
<p id="v4"><sup><small>4</small></sup>  Oare plângerea mea se înalță împotriva unui om? Și atunci răbdarea mea cum n-o să fie pe sfârșite? </p>
<p id="v5"><sup><small>5</small></sup>  Uitați-vă la mine și mirați-vă foarte și puneți mâna la gură. </p>
<p id="v6"><sup><small>6</small></sup>  Căci, când mă gândesc, mă apucă groaza și toată carnea de pe mine tremură. </p>
<p id="v7"><sup><small>7</small></sup>  Pentru ce ticăloșii au viață, ajung la adânci bătrânețe și sporesc în putere? </p>
<p id="v8"><sup><small>8</small></sup>  Urmașii lor se ridică voinici în fața lor și odraslele lor dăinuiesc sub ochii lor. </p>
<p id="v9"><sup><small>9</small></sup>  Casele lor stau nevătămate, fără teamă și varga lui Dumnezeu nu stă deasupra lor. <sup id="cite1"><a href="#fn1">[1]</a></sup></p>
<p id="v10"><sup><small>10</small></sup>  Taurii sunt plini de vlagă și prăsitori, juncanele lor fată și nu leapădă. </p>
<p id="v11"><sup><small>11</small></sup>  Copiii lor zburdă ca oile și odraslele lor dănțuiesc împrejur. </p>
<p id="v12"><sup><small>12</small></sup>  Ei cântă din tobă și din harfă și se desfată la sunetele flautului. </p>
<p id="v13"><sup><small>13</small></sup>  Își isprăvesc zilele în fericire și coboară cu pace în împărăția morții. </p>
<p id="v14"><sup><small>14</small></sup>  Și tocmai ei ziceau lui Dumnezeu: "În lături de la noi! Nu vrem deloc să cunoaștem căile Tale! </p>
<p id="v15"><sup><small>15</small></sup>  Cine este Cel Atotputernic ca să-I slujim Lui și ce folos vom avea să-I înălțăm rugăciuni?" </p>
<p id="v16"><sup><small>16</small></sup>  N-ai zice, oare, că fericirea lor e în mâna lor? Sfatul celor răi nu este totdeauna departe de Dumnezeu? <sup id="cite2"><a href="#fn2">[2]</a></sup></p>
<p id="v17"><sup><small>17</small></sup>  De câte ori se stinge candela nelegiuiților și nenorocirea dă năvală peste ei? De câte ori Dumnezeu nimicește cu mânia Sa pe cei răufăcători, </p>
<p id="v18"><sup><small>18</small></sup>  Ca să fie ei ca paiul în bătaia vântului și ca pleava pe care o răsucește vârtejul? </p>
<p id="v19"><sup><small>19</small></sup>  Dumnezeu, vei zice, păstrează pentru copiii lui răsplata fărădelegii lui. Dar să-l pedepsească pe el însuși, ca să se învețe. </p>
<p id="v20"><sup><small>20</small></sup>  Să-și vadă cu ochii nenorocirea și să se adape din mânia Celui Atotputernic! </p>
<p id="v21"><sup><small>21</small></sup>  Fiindcă ce-i mai pasă de casa lui, după moartea lui, când numărul lunilor lui a fost retezat? </p>
<p id="v22"><sup><small>22</small></sup>  Dar nu cumva Îi vom da noi învățătură lui Dumnezeu, Lui care stă și judecă pe cei de sus? </p>
<p id="v23"><sup><small>23</small></sup>  Unul moare, în plinătatea puterii sale, când este înconjurat de fericire și de pace, </p>
<p id="v24"><sup><small>24</small></sup>  Când gălețile îi sunt pline de lapte și oasele pe care le suge, pline cu măduvă. </p>
<p id="v25"><sup><small>25</small></sup>  Altul moare, cu sufletul copleșit de amărăciune, fără să fi gustat vreo fericire. </p>
<p id="v26"><sup><small>26</small></sup>  Și unul și altul se culcă în țărână și viermii îi cotropesc. </p>
<p id="v27"><sup><small>27</small></sup>  Știu prea bine gândurile voastre și socotințele pe care vi le făuriți în privința mea. </p>
<p id="v28"><sup><small>28</small></sup>  Voi ziceți în mintea voastră: Unde este casa asupritorului și unde este cortul în care locuiau nelegiuiții? </p>
<p id="v29"><sup><small>29</small></sup>  N-ați întrebat oare pe cei ce trec pe drum și n-ați recunoscut dreptatea spuselor lor? </p>
<p id="v30"><sup><small>30</small></sup>  Anume cum că în ziua nenorocirii cel rău este cruțat și că în ceasul mâniei el scapă? </p>
<p id="v31"><sup><small>31</small></sup>  Cine îl mustră în față pentru purtarea lui și cine-i întoarce cu aceeași măsură faptele pe care le-a făcut? </p>
<p id="v32"><sup><small>32</small></sup>  Iar când este dus la locul de odihnă, din stâlpul de la căpătâi el parcă stă de strajă. </p>
<p id="v33"><sup><small>33</small></sup>  Bulgării pământului îi sunt ușori; în convoi pe urma lui înaintează toată lumea, și înaintea lui o mulțime nenumărată. </p>
<p id="v34"><sup><small>34</small></sup>  Atunci ce sunt deșartele mângâieri pe care mi le dați? Din toate cuvintele voastre nu rămâne decât înșelăciune". </p>
<h2>Referințe</h2>
<div>
<ol>
  <li id="fn1"><a href="#cite1">↑</a> 21:9 <i>Salvat de frică</i>: <a href="/ro/The_Urantia_Book/95#p4_3">CU 95:4.3</a>. </li>
  <li id="fn2"><a href="#cite2">↑</a> 21:16-21 <i>Iov apelează la Dumnezeu</i>: <a href="/ro/The_Urantia_Book/148#p6_9">CU 148:6.9</a>. </li>
</ol>
</div>
