<!--
title: Iov - Capitol 38
description: 
published: true
date: 2023-11-8T21:58:28Z
tags: bible, bible—job
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/ro/Bible/Job/37">
          <span class="mdi mdi-arrow-left-drop-circle"></span><span class="pl-2">Iov - Capitol 37</span>
        </a>
        </td>
        <td>
        <a href="/ro/Bible/Job/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/Job/39">
          <span class="pr-2">Iov - Capitol 39</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Atunci Dumnezeu i-a răspuns lui Iov, din sânul vijeliei, și i-a zis: <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v2"><sup><small>2</small></sup>  "Cine este cel ce pune pronia sub obroc, prin cuvinte fără înțelepciune? </p>
<p id="v3"><sup><small>3</small></sup>  Încinge-ți deci coapsele ca un viteaz și Eu te voi întreba și tu Îmi vei da lămuriri! </p>
<p id="v4"><sup><small>4</small></sup>  Unde erai tu, când am întemeiat pământul? Spune-Mi, dacă știi să spui. </p>
<p id="v5"><sup><small>5</small></sup>  Știi tu cine a hotărât măsurile pământului sau cine a întins deasupra lui lanțul de măsurat? </p>
<p id="v6"><sup><small>6</small></sup>  În ce au fost întărite temeliile lui sau cine a pus piatra lui cea din capul unghiului, </p>
<p id="v7"><sup><small>7</small></sup>  Atunci când stelele dimineții cântau laolaltă și toți îngerii lui Dumnezeu Mă sărbătoreau? <sup id="cite3"><a href="#fn3">[3]</a></sup></p>
<p id="v8"><sup><small>8</small></sup>  Cine a închis marea cu porți, când ea ieșea năvalnică, din sânul firii, </p>
<p id="v9"><sup><small>9</small></sup>  Și când i-am dat ca veșmânt negura și norii drept scutece, <sup id="cite4"><a href="#fn4">[4]</a></sup></p>
<p id="v10"><sup><small>10</small></sup>  Apoi i-am hotărnicit hotarul Meu și i-am pus porți și zăvoare </p>
<p id="v11"><sup><small>11</small></sup>  Și am zis: Până aici vei veni și mai departe nu te vei întinde, aici se va sfărâma trufia valurilor tale? </p>
<p id="v12"><sup><small>12</small></sup>  Ai poruncit tu dimineții, vreodată în viața ta, și i-ai arătat aurorei care este locul ei, </p>
<p id="v13"><sup><small>13</small></sup>  Ca să apuce pământul de colțuri și să scuture pe nelegiuiți de pe pământ? </p>
<p id="v14"><sup><small>14</small></sup>  În revărsatul zorilor, pământul se face roșu ca roșiile peceți și ia culori ca de veșmânt. </p>
<p id="v15"><sup><small>15</small></sup>  Cei răi rămân fără noaptea (prielnică lor) și brațul ridicat este frânt. </p>
<p id="v16"><sup><small>16</small></sup>  Ai fost tu până la izvoarele mării sau te-ai plimbat pe fundul prăpastiei? </p>
<p id="v17"><sup><small>17</small></sup>  Ți s-au arătat oare porțile morții și porțile umbrei le-ai văzut? </p>
<p id="v18"><sup><small>18</small></sup>  Ai cugetat oare la întinderea pământului? Spune, știi toate acestea? </p>
<p id="v19"><sup><small>19</small></sup>  Care drum duce la palatul luminii și care este locul întunericului, </p>
<p id="v20"><sup><small>20</small></sup>  Ca să știi să-l călăuzești în cuprinsul lui și să poți să nimerești potecile care duc la el acasă? </p>
<p id="v21"><sup><small>21</small></sup>  Tu știi bine, căci atunci erai născut și numărul zilelor tale e foarte mare. </p>
<p id="v22"><sup><small>22</small></sup>  Ai ajuns tu la cămările zăpezii? Ai văzut tu cămările grindinei, </p>
<p id="v23"><sup><small>23</small></sup>  Pe care le țin deoparte pentru vremuri de strâmtorare, pentru zilele de bătălie și de război? </p>
<p id="v24"><sup><small>24</small></sup>  Unde se risipesc aburii și se răspândește pe pământ vântul de la răsărit? </p>
<p id="v25"><sup><small>25</small></sup>  Cine a săpat albie puhoaielor cerului și cine a croit drum bubuitului tunetului, <sup id="cite5"><a href="#fn5">[5]</a></sup></p>
<p id="v26"><sup><small>26</small></sup>  Ca să plouă pe un pământ nelocuit și pe o pustietate unde nu se află ființă omenească </p>
<p id="v27"><sup><small>27</small></sup>  Și să adape ținuturile sterpe și uscate și să scoată pajiște de iarbă din întinderea pleșuvă? </p>
<p id="v28"><sup><small>28</small></sup>  Are ploaia un tată? Cine a zămislit stropii de rouă? </p>
<p id="v29"><sup><small>29</small></sup>  Din sânul cui a ieșit gheața? Și cine este cel ce naște promoroaca din cer? </p>
<p id="v30"><sup><small>30</small></sup>  Apele se încheagă și se întăresc ca piatra și fala mării se face sloi! </p>
<p id="v31"><sup><small>31</small></sup>  Poți tu să legi cataramele Pleiadelor sau să deznozi lanțurile Orionului? <sup id="cite6"><a href="#fn6">[6]</a></sup></p>
<p id="v32"><sup><small>32</small></sup>  Poți tu să scoți la vreme cununa Zodiacului și vei fi tu cârmaci Carului Mare și stelelor lui? </p>
<p id="v33"><sup><small>33</small></sup>  Cunoști tu legile cerului și poți tu să faci să fie pe pământ ceea ce este scris în ele? </p>
<p id="v34"><sup><small>34</small></sup>  Poți tu să ridici până la nori glasul tău ca să se sloboadă peste tine potopul ploilor? </p>
<p id="v35"><sup><small>35</small></sup>  Ești tu în stare să azvârli fulgerele și ele să plece și să-ți spună: Iată-ne? </p>
<p id="v36"><sup><small>36</small></sup>  Cine a pus atâta înțelepciune în pasărea ibis sau cine i-a dat pricepere cocoșului? </p>
<p id="v37"><sup><small>37</small></sup>  Cine poate să țină cu destoinicie socoteala norilor și să verse pe pământ burdufurile cerului, </p>
<p id="v38"><sup><small>38</small></sup>  Ca să se adune pulberea și să se întărească, iar bulgării de pământ să se lipească laolaltă? </p>
<p id="v39"><sup><small>39</small></sup>  Tu ești cel ce aduci pradă leoaicei și potolești foamea puilor de leu, </p>
<p id="v40"><sup><small>40</small></sup>  Când s-au ascuns în vizuini sau stau și pândesc ascunși în hățișuri? </p>
<p id="v41"><sup><small>41</small></sup>  Cine are grijă de mâncarea corbului, când puii lui croncănesc la Dumnezeu, de foame, și zboară încoace și încolo după hrană? </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/ro/Bible/Job/37">
          <span class="mdi mdi-arrow-left-drop-circle"></span><span class="pl-2">Iov - Capitol 37</span>
        </a>
        </td>
        <td>
        <a href="/ro/Bible/Job/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/Job/39">
          <span class="pr-2">Iov - Capitol 39</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Referințe</h2>
<div>
<ol>
  <li id="fn1"><a href="#cite1">↑</a> 38:1 <i>Discurs din vârtej</i>: <a href="/ro/The_Urantia_Book/148#p6_10">CU 148:6.10</a>. </li>
  <li id="fn2"><a href="#cite2">↑</a> 38:1-39:30 <i>Dumnezeu ca Controlor</i>: <a href="/ro/The_Urantia_Book/0#p2_9">CU 0:2.9</a>. </li>
  <li id="fn3"><a href="#cite3">↑</a> 38:7 <i>Fiii au proclamat bucurie</i>: <a href="/ro/The_Urantia_Book/7#p6_1">CU 7:6.1</a>.  <i>Îngerii nu „Fiii lui Dumnezeu”</i>: <a href="/ro/The_Urantia_Book/167#p7_2">CU 167:7.2</a>. </li>
  <li id="fn4"><a href="#cite4">↑</a> 38:9-11 <i>Corpuri gravitaționale întunecate</i>: <a href="/ro/The_Urantia_Book/14#p1_7">CU 14:1.7</a>. </li>
  <li id="fn5"><a href="#cite5">↑</a> 38:25 <i>O cale pentru fulger</i>: <a href="/ro/The_Urantia_Book/3#p2_4">CU 3:2.4</a>. </li>
  <li id="fn6"><a href="#cite6">↑</a> 38:31-33 <i>Asociații noștri înstelați</i>: <a href="/ro/The_Urantia_Book/41#p3_1">CU 41:3.1</a>. </li>
</ol>
</div>
