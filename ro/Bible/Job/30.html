<!--
title: Iov - Capitol 30
description: 
published: true
date: 2023-11-8T21:58:28Z
tags: bible, bible—job
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/ro/Bible/Job/29">
          <span class="mdi mdi-arrow-left-drop-circle"></span><span class="pl-2">Iov - Capitol 29</span>
        </a>
        </td>
        <td>
        <a href="/ro/Bible/Job/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/Job/31">
          <span class="pr-2">Iov - Capitol 31</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Iar acum am ajuns de batjocură pentru cei mai tineri decât mine și pe ai căror părinți îi prețuiam prea puțin, ca să-i pun alături cu câinii turmelor mele. </p>
<p id="v2"><sup><small>2</small></sup>  Ce aș fi făcut cu puterea brațelor lor, odată ce vlaga lor se dusese toată? </p>
<p id="v3"><sup><small>3</small></sup>  Din pricina sărăciei și a foametei înspăimântătoare, ei mânțcau rădăcini din locuri uscate și mama lor era câmpia pustie și jalnică. </p>
<p id="v4"><sup><small>4</small></sup>  Ei culegeau ierburi de prin mărăcini și pâinea lor era rădăcina de ienupăr. </p>
<p id="v5"><sup><small>5</small></sup>  Erau goniți din mijlocul oamenilor și după ei lumea urla ca după niște hoți. </p>
<p id="v6"><sup><small>6</small></sup>  Drept aceea, au ajuns să se aciueze pe marginea șuvoaielor, prin găurile pământului și prin văgăunile stâncilor. </p>
<p id="v7"><sup><small>7</small></sup>  Zbiară prin hățișuri, stau grămadă pe sub scaieți. </p>
<p id="v8"><sup><small>8</small></sup>  Neam de oameni ticăloși, neam de oameni fără nume, ei erau gunoaiele pe care le arunci din țară! </p>
<p id="v9"><sup><small>9</small></sup>  și astăzi, iată că sunt cântecul lor, am ajuns basmul lor. </p>
<p id="v10"><sup><small>10</small></sup>  Le e groază de mine, s-au depărtat de mine și pentru obrazul meu n-au făcut economie cu scuipatul lor! </p>
<p id="v11"><sup><small>11</small></sup>  Cel ce și-a deznodat ștreangul robiei mă asuprește și tot așa cel ce și-a scos zăbalele din gură. </p>
<p id="v12"><sup><small>12</small></sup>  În dreapta mea se ridică martori potrivnici mie, în cursa lor au prins picioarele mele și și-au croit drumuri împotrivă-mi. </p>
<p id="v13"><sup><small>13</small></sup>  Au dărâmat poteca mea, cu gând ca să mă piardă, ei se suie încoace și nimeni nu le este stavilă. </p>
<p id="v14"><sup><small>14</small></sup>  Ca printr-o spărtură largă, ei dau iureș și în dărâmături se tăvălesc. </p>
<p id="v15"><sup><small>15</small></sup>  Mulțimea spaimelor s-a întors asupra mea, slava mea au gonit-o ca vântul și izbăvirea mea a trecut ca un nor. </p>
<p id="v16"><sup><small>16</small></sup>  Și acum sufletul meu se topește în mine, zile de amărăciune mă cuprind. </p>
<p id="v17"><sup><small>17</small></sup>  Noaptea oasele mele sunt ca sfredelite și nervii mei nu știu de odihnă. </p>
<p id="v18"><sup><small>18</small></sup>  Cu o putere năpraznică, Dumnezeu mă tine de haină și mă strânge de gât ca gulerul cămășii. </p>
<p id="v19"><sup><small>19</small></sup>  Mi-a dat brânci în noroi și am ajuns să fiu la fel cu praful și cu cenușa. </p>
<p id="v20"><sup><small>20</small></sup>  Strig către Tine și nu-mi răspunzi, stau în picioare și Tu nu mă vezi. </p>
<p id="v21"><sup><small>21</small></sup>  Tu Te-ai făcut asupritorul meu și cu toată puterea brațului Tău mă prigonești. </p>
<p id="v22"><sup><small>22</small></sup>  Tu mă ridici deasupra vântului și mă pui pe el călare și apoi mă nimicești cu iureșul furtunii. </p>
<p id="v23"><sup><small>23</small></sup>  Știu foarte bine că Tu mă duci spre moarte și la locul de întâlnire al tuturor muritorilor. </p>
<p id="v24"><sup><small>24</small></sup>  Totuși împotriva sărmanului nu ridicam mâna mea, când striga către mine, în nenorocirea lui. </p>
<p id="v25"><sup><small>25</small></sup>  N-am plâns oare și eu împreună cu cel care-și ducea viața greu? Sufletul meu n-avea milă de cel sărman? </p>
<p id="v26"><sup><small>26</small></sup>  Mă așteptam la fericire și iată că a venit nenorocirea; așteptam lumina și a venit întunericul. </p>
<p id="v27"><sup><small>27</small></sup>  Măruntaiele mele au fiert în clocote fără încetare; zile de jale grea mi-au sosit înainte. </p>
<p id="v28"><sup><small>28</small></sup>  Am umblat înnegrit la față, dar nu de soare; m-am ridicat în adunare și am strigat. </p>
<p id="v29"><sup><small>29</small></sup>  Am ajuns frate cu șacalii, am ajuns tovarăș cu struții. </p>
<p id="v30"><sup><small>30</small></sup>  Pielea s-a făcut pe mine neagră și oasele mele sunt arse de friguri. </p>
<p id="v31"><sup><small>31</small></sup>  Astfel harfa mea a ajuns instrument tânguirii și flautul meu glasul bocitoarelor. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/ro/Bible/Job/29">
          <span class="mdi mdi-arrow-left-drop-circle"></span><span class="pl-2">Iov - Capitol 29</span>
        </a>
        </td>
        <td>
        <a href="/ro/Bible/Job/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/Job/31">
          <span class="pr-2">Iov - Capitol 31</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
