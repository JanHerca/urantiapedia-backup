<!--
title: Iov - Capitol 24
description: 
published: true
date: 2022-10-8T9:56:58Z
tags: bible, bible—job
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td><a href="/ro/Bible/Job/23">Iov - Capitol 23</a></td>
        <td><a href="/ro/Bible/Job/Index">Index</a></td>
        <td><a href="/ro/Bible/Job/25">Iov - Capitol 25</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  De ce, pentru Cel Atotputernic, vremurile răsplătirilor sunt ascunse și cei ce-L cunosc n-au văzut zilele Sale de judecător? </p>
<p id="v2"><sup><small>2</small></sup>  Viclenii mută hotarele țarinilor, fură turma de oi cu cioban cu tot. </p>
<p id="v3"><sup><small>3</small></sup>  Duc la ei acasă asinul copiilor orfani și iau zălog boul văduvei. </p>
<p id="v4"><sup><small>4</small></sup>  Dau la o parte de pe cale pe cei săraci din țară, iar pe toți nenorociții din țară îi silesc să se ascundă. </p>
<p id="v5"><sup><small>5</small></sup>  Aceștia la fel cu asinii sălbatici din pustie ies pe furiș să-și caute de mâncare și, după ce lucrează până seara, tot n-au pâine pentru copii. </p>
<p id="v6"><sup><small>6</small></sup>  Ei seceră noaptea pe câmp, ei culeg via nelegiuitului; </p>
<p id="v7"><sup><small>7</small></sup>  Petrec noaptea goi, fiindcă n-au cu ce să se învelească, pentru că n-au veșmânt să se apere de frig. </p>
<p id="v8"><sup><small>8</small></sup>  Ploaia repede din munți îi udă până la piele și în loc de adăpost strâng în brațe stâncile. </p>
<p id="v9"><sup><small>9</small></sup>  Cei dintâi smulg pe orfan de la țâță și iau zălog haina săracului. </p>
<p id="v10"><sup><small>10</small></sup>  Și săracii umblă goi, fără îmbrăcăminte și, istoviți de foame, duc în spinare snopii. </p>
<p id="v11"><sup><small>11</small></sup>  La teascul bogatului, ei storc untdelemnul, ei calcă jghiaburile cu struguri și tânjesc de sete. </p>
<p id="v12"><sup><small>12</small></sup>  În cetate, muribunzii se vaită și sufletul celor răniți cere ajutor; dar Dumnezeu n-aude rugăciunea lor! </p>
<p id="v13"><sup><small>13</small></sup>  Mai sunt răzvrătiți împotriva zilei, care nu cunosc cărările ei și nu rămân în potecile ei. </p>
<p id="v14"><sup><small>14</small></sup>  Ucigașul se scoală dis-de-dimineață, ucide pe cel sărac și nevoiaș și jefuiește. </p>
<p id="v15"><sup><small>15</small></sup>  Ochii celui desfrânat pândesc amurgul zilei și el își zice: Nu mă vede nici țipenie de om, și își pune o mahramă pe față. </p>
<p id="v16"><sup><small>16</small></sup>  Tâlharul, acoperit de întuneric, sparge casele și intră în ele, căci el le-a pus semn de cu ziuă, </p>
<p id="v17"><sup><small>17</small></sup>  Iar când vine dimineața, parcă ar fi pentru ei umbra morții. Când zorii strălucesc, toate spaimele morții dau peste ei. </p>
<p id="v18"><sup><small>18</small></sup>  Nelegiuitul plutește ușor ca pe fața apelor, dar pe pământ partea lui este plină de blestem și fericirea nu va călca niciodată via lui. </p>
<p id="v19"><sup><small>19</small></sup>  Precum seceta și arșița sorb apele zăpezilor topite, tot astfel soarbe locuința morților pe păcătoși. </p>
<p id="v20"><sup><small>20</small></sup>  Pântecele mamei lor l-au uitat, viermii se desfătează din el, nimeni nu-l mai ține minte și astfel nelegiuirea lor s-a frânt ca un copac. </p>
<p id="v21"><sup><small>21</small></sup>  Ei chinuiau pe femeia stearpă și fără de copii, ei s-au purtat aprig cu femeia văduvă. </p>
<p id="v22"><sup><small>22</small></sup>  Dar Cel ce, prin puterea Lui, strunește pe cei puternici, se ridică răzbunător și toți aceștia nu se mai țin stăpâni pe viața lor. </p>
<p id="v23"><sup><small>23</small></sup>  El îi lasă să se sprijine cu bună încredințare, dar ochii Lui erau asupra căilor lor. </p>
<p id="v24"><sup><small>24</small></sup>  Se ridicaseră, dar acum nu mai sunt, s-au așternut ca nalba, când o cosești și ca spicul ierbii s-au veștejit. </p>
<p id="v25"><sup><small>25</small></sup>  Dacă ziceți că nu este așa, cine îmi va dovedi că am mințit și cine va spulbera cuvântul meu?" </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/ro/Bible/Job/23">Iov - Capitol 23</a></td>
        <td><a href="/ro/Bible/Job/Index">Index</a></td>
        <td><a href="/ro/Bible/Job/25">Iov - Capitol 25</a></td>
      </tr>
    </tbody>
  </table>
</figure>
