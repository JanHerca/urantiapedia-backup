<!--
title: Iov - Capitol 18
description: 
published: true
date: 2022-8-28T15:50:57Z
tags: 
editor: ckeditor
dateCreated: 2022-8-28T15:50:57Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/ro/Bible/Job/17">Iov - Capitol 17</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/ro/Bible/Job/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/ro/Bible/Job/19">Iov - Capitol 19</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Atunci Bildad din Șuah a început să vorbească și a zis: <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  "Când vei ajunge odată la capătul unor astfel de vorbe? Vino-ți în fire și apoi vom vorbi. </p>
<p id="v3"><sup><small>3</small></sup>  Pentru ce suntem socotiți ca niște dobitoace? De ce să trecem în ochii tăi drept vite cornute? </p>
<p id="v4"><sup><small>4</small></sup>  Nu cumva pentru tine care te sfâșii în mânia ta, o să ajungă pământul să se pustiiască și stâncile să se mute din locul lor? <sup id="cite2"><a href="#fn2">[2]</a></sup></p>
<p id="v5"><sup><small>5</small></sup>  Firește, lumina nelegiuitului se stinge și flacăra focului lui nu mai strălucește. </p>
<p id="v6"><sup><small>6</small></sup>  Lumina se întunecă în cortul lui și candela de deasupra lui se isprăvește. </p>
<p id="v7"><sup><small>7</small></sup>  Pașii lui, altădată vânjoși, se îngustează și propriul lui sfat acum îl poticnește. </p>
<p id="v8"><sup><small>8</small></sup>  El dă cu picioarele în laț și se plimbă în rețeaua de sfori. </p>
<p id="v9"><sup><small>9</small></sup>  Capcana l-a prins de călcâi și lațul s-a încolăcit pe el. </p>
<p id="v10"><sup><small>10</small></sup>  Cursa care trebuia să-l prindă este ascunsă în pământ și prinzătoarea stă în poteca lui; </p>
<p id="v11"><sup><small>11</small></sup>  Spaimele dau peste el din toate părțile și se țin de el pas cu pas. </p>
<p id="v12"><sup><small>12</small></sup>  Lângă bunătățile lui el moare de foame și nenorocirea lui stă gata lângă el. </p>
<p id="v13"><sup><small>13</small></sup>  Boala mușcă din trupul lui. Primul născut al morții roade mădularele lui. </p>
<p id="v14"><sup><small>14</small></sup>  Din cortul unde stătea la adăpost este scos afară și târât înaintea groaznicului împărat. </p>
<p id="v15"><sup><small>15</small></sup>  Nimeni din ai lui nu mai sălășluiește în cortul lui, care nu mai este al lui. Pe locuința lui plouă cu pucioasă. </p>
<p id="v16"><sup><small>16</small></sup>  Rădăcinile lui se usucă în pământ, iar ramurile lui se veștejesc în aer. </p>
<p id="v17"><sup><small>17</small></sup>  Pomenirea lui se șterge de pe pământ și în toată lumea numele i-a pierit. </p>
<p id="v18"><sup><small>18</small></sup>  De la lumină i-au dat brânci în întuneric și de pretutindeni e scos afară. </p>
<p id="v19"><sup><small>19</small></sup>  Nu lasă nici urmași, nici sămânță în poporul său și nimeni nu mai trăiește după el prin locurile prin care a locuit. </p>
<p id="v20"><sup><small>20</small></sup>  Cei din apus s-au mirat foarte de soarta lui și cei din răsărit au simțit fiori în ei. </p>
<p id="v21"><sup><small>21</small></sup>  Aceasta rămâne din sălașurile celui nelegiuit și iată locul celui ce n-a cunoscut pe Dumnezeu". </p>
<h2>Referințe</h2>
<div>
<ol>
  <li id="fn1"><a href="#cite1">↑</a> 18:1-21 <i>Bildad indignat</i>: <a href="/ro/The_Urantia_Book/148#p6_9">CU 148:6.9</a>. </li>
  <li id="fn2"><a href="#cite2">↑</a> 18:4 <i>Omul se rupe de sine de furie</i>: <a href="/ro/The_Urantia_Book/149#p4_2">CU 149:4.2</a>. </li>
</ol>
</div>
