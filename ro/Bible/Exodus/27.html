<!--
title: Exod - Capitol 27
description: 
published: true
date: 2023-11-8T21:58:28Z
tags: bible, bible—exodus
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/ro/Bible/Exodus/26">
          <span class="mdi mdi-arrow-left-drop-circle"></span><span class="pl-2">Exod - Capitol 26</span>
        </a>
        </td>
        <td>
        <a href="/ro/Bible/Exodus/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/Exodus/28">
          <span class="pr-2">Exod - Capitol 28</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  "Să faci un jertfelnic din lemn de salcâm, lung de cinci coți, lat de cinci coți. Jertfelnicul să fie în patru colțuri și înălțimea lui de trei coți. </p>
<p id="v2"><sup><small>2</small></sup>  În cele patru colțuri ale lui să faci coarne. Coarnele să fie ca răsărite din el și să-l îmbraci cu aramă. </p>
<p id="v3"><sup><small>3</small></sup>  Apoi să-i faci căldări pentru pus cenușa, lopățele, lighene, furculițe și clește. Toate uneltele acestea să le faci de aramă. </p>
<p id="v4"><sup><small>4</small></sup>  Să faci jertfelnicului o împletitură, un fel de cămașă din sârmă de aramă, și la împletitura aceasta să faci, în cele patru colțuri ale ei, patru inele de aramă. </p>
<p id="v5"><sup><small>5</small></sup>  Să îmbraci cu cămașa aceasta partea de jos a jertfelnicului, ca să fie împletitura până la jumătatea jertfelnicului. </p>
<p id="v6"><sup><small>6</small></sup>  Să faci pentru jertfelnic pârghii, din lemn de salcâm, și să le îmbraci cu aramă. </p>
<p id="v7"><sup><small>7</small></sup>  Drugii aceștia să-i vâri prin inele, pe o parte și pe alta a jertfelnicului, ca să poată fi purtat. </p>
<p id="v8"><sup><small>8</small></sup>  Iar jertfelnicul să-l faci de scânduri, gol înăuntru. După cum ți s-a arătat în munte, așa să-l faci. </p>
<p id="v9"><sup><small>9</small></sup>  Cortului să-i faci curte. Pe partea dinspre miazăzi, perdelele să fie de in răsucit, lungi de o sută de coti numai pe partea aceasta. </p>
<p id="v10"><sup><small>10</small></sup>  Pentru ele să faci douăzeci de stâlpi și pentru ei douăzeci de postamente de aramă; cârligele la stâlpi și verigile lor să fie de argint. </p>
<p id="v11"><sup><small>11</small></sup>  Tot așa și pe latura dinspre miazănoapte să fie perdele de o sută de coți în lungime și la ele douăzeci de stâlpi, iar sub ei douăzeci de postamente de aramă; cârligele și verigile stâlpilor să fie de argint. </p>
<p id="v12"><sup><small>12</small></sup>  În latul curții, pe partea dinspre asfințit, să fie perdelele lungi de cincizeci de coți și la ele zece stâlpi și la stâlpi zece postamente. </p>
<p id="v13"><sup><small>13</small></sup>  Tot de cincizeci de coți să fie perdelele din latul curții în partea dinainte, cea dinspre răsărit; și la ele zece stâlpi și sub ei zece postamente. </p>
<p id="v14"><sup><small>14</small></sup>  Din aceștia, cincisprezece coți la un capăt al laturii să fie perdelele, cu trei stâlpi ai lor și cu trei postamente, </p>
<p id="v15"><sup><small>15</small></sup>  Și la celălalt capăt cincisprezece coți să fie perdele la fel, cu trei stâlpi ai lor și cu trei postamente. </p>
<p id="v16"><sup><small>16</small></sup>  Iar la mijloc, poarta curții, largă da douăzeci de coți, să aibă perdele de lână violetă, stacojie și vișinie, răsucită și de in răsucit, cu patru stâlpi și patru postamente. </p>
<p id="v17"><sup><small>17</small></sup>  Toți stâlpii curții împrejur să fie ferecați cu argint și uniți cu legături de argint, iar postamentele lor să fie de aramă. </p>
<p id="v18"><sup><small>18</small></sup>  Așadar lungimea curții să fie de o sută de coți, lățimea peste tot de cincizeci de coți, înălțimea de cinci coți, perdelele să fie de in răsucit, iar postamentele stâlpilor de aramă. </p>
<p id="v19"><sup><small>19</small></sup>  Toate lucrurile, toate uneltele și toți țărușii curții să fie de aramă. </p>
<p id="v20"><sup><small>20</small></sup>  Să poruncești fiilor lui Israel să-ți aducă untdelemn curat pentru luminat, stors din măsline, ca să ardă sfeșnicul în toată vremea, în cortul adunării, în fața perdelei celei de dinaintea chivotului legii. </p>
<p id="v21"><sup><small>21</small></sup>  Sfeșnicul îl va aprinde Aaron și fiii lui, de seara până dimineața, înaintea Domnului. Aceasta e lege veșnică pentru fiii lui Israel din neam în neam". </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/ro/Bible/Exodus/26">
          <span class="mdi mdi-arrow-left-drop-circle"></span><span class="pl-2">Exod - Capitol 26</span>
        </a>
        </td>
        <td>
        <a href="/ro/Bible/Exodus/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/Exodus/28">
          <span class="pr-2">Exod - Capitol 28</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
