<!--
title: Exod - Capitol 4
description: 
published: true
date: 2022-8-28T15:50:57Z
tags: 
editor: ckeditor
dateCreated: 2022-8-28T15:50:57Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/ro/Bible/Exodus/3">Exod - Capitol 3</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/ro/Bible/Exodus/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/ro/Bible/Exodus/5">Exod - Capitol 5</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Și răspunzând, Moise a zis: "Dar de nu mă vor crede și nu vor asculta de glasul meu, ci vor zice: "Nu ți S-a arătat Domnul!", ce să le spun?" </p>
<p id="v2"><sup><small>2</small></sup>  Zis-a Domnul către el: "Ce ai în mână?" Și el a răspuns: "Un toiag!" <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  "Aruncă-l jos!" îi zise Domnul. Și a aruncat Moise toiagul jos și s-a făcut toiagul șarpe și a fugit Moise de el. </p>
<p id="v4"><sup><small>4</small></sup>  Și a zis Domnul către Moise: "Întinde mâna și-l apucă de coadă!" Și și-a întins Moise mâna și l-a apucat de coadă și s-a făcut toiag în mâna lui. </p>
<p id="v5"><sup><small>5</small></sup>  Apoi a zis Domnul: "Așa să faci înaintea lor, ca să te creadă că ți S-a arătat Dumnezeul părinților lor, Dumnezeul lui Avraam, Dumnezeul lui Isaac și Dumnezeul lui Iacov!" </p>
<p id="v6"><sup><small>6</small></sup>  Zis-a Domnul iarăși: "Bagă-ți mâna în sân!" Și când a scos-o din sân, iată mâna lui era albă ca zăpada de lepră. </p>
<p id="v7"><sup><small>7</small></sup>  Și i-a zis din nou Domnul: "Bagă-ți iarăși mina în sân!" Și și-a băgat Moise mâna în sân; și când a scos-o din sân, iată, era iar curată, ca tot trupul său. </p>
<p id="v8"><sup><small>8</small></sup>  "Dacă nu te vor crede și nu vor asculta glasul semnului întâi, te vor crede la săvârșirea semnului al doilea. </p>
<p id="v9"><sup><small>9</small></sup>  Iar de nu te vor crede nici după amândouă semnele și nu vor asculta glasul tău, atunci să iei apă din fluviu și s-o verși pe uscat; apa luată din râu se va face pe usca: sânge". </p>
<p id="v10"><sup><small>10</small></sup>  Atunci Moise a zis către Domnul: "O, Doamne, eu nu sunt om îndemânatic la vorbă, ci grăiesc cu anevoie și sunt gângav; și aceasta nu de ieri de alaltăieri, nici de când ai început Tu a grăi cu robul Tău; gura mea și limba mea sunt anevoioase". </p>
<p id="v11"><sup><small>11</small></sup>  Dumnezeu însă a zis către Moise: "Cine a dat omului gură și cine face pe om mut, sau surd, sau cu vedere, sau orb? Oare nu Eu, Domnul Dumnezeu? </p>
<p id="v12"><sup><small>12</small></sup>  Mergi dar: Eu voi deschide gura ta și te voi învăța ce să grăiești". </p>
<p id="v13"><sup><small>13</small></sup>  Zis-a Moise: "Rogu-mă, Doamne, trimite pe altul, pe care vei vrea să-l trimiți!" </p>
<p id="v14"><sup><small>14</small></sup>  Atunci, aprinzându-se mânia Domnului asupra lui Moise, a zis: "Nu ai tu, oare, pe fratele tău Aaron levitul? Știu că el poate să vorbească în locul tău. Iată el te va întâmpina și, când te va vedea, se va bucura în inima sa. <sup id="cite2"><a href="#fn2">[2]</a></sup></p>
<p id="v15"><sup><small>15</small></sup>  Tu-i vei grăi lui și îi vei pune în gură cuvintele Mele, iar Eu voi deschide gura ta și gura lui și vă voi învăța ce să faceți. </p>
<p id="v16"><sup><small>16</small></sup>  Va grăi el poporului, în locul tău, vorbind pentru tine, iar tu îi vei fi grăitor din partea lui Dumnezeu. </p>
<p id="v17"><sup><small>17</small></sup>  Toiagul acesta, care a fost prefăcut în șarpe, ia-l în mâna ta, căci cu el ai să faci minuni". </p>
<p id="v18"><sup><small>18</small></sup>  Deci, a plecat Moise de acolo și s-a întors la Ietro, socrul său, și a zis către el: "Mă duc înapoi la frații mei, care sunt în Egipt, ca să văd de mai trăiesc". Iar Ietro i-a zis: "Mergi în pace!" </p>
<p id="v19"><sup><small>19</small></sup>  După atât de multe zile a murit regele Egiptului care prigonise pe Moise, și Domnul a grăit aceasta lui Moise în pământul Madian: "Scoală și întoarce-te în Egipt, că au murit toți cei ce căutau sufletul tău!" </p>
<p id="v20"><sup><small>20</small></sup>  Luând atunci femeia și copiii, Moise i-a pus pe asini și s-a întors în Egipt. Și a luat Moise în mâna sa și toiagul cel de la Dumnezeu. </p>
<p id="v21"><sup><small>21</small></sup>  Și a zis Domnul către Moise: "Când vei merge și vei ajunge în țara Egiptului, caută să faci înaintea lui Faraon toate minunile ce ți-am poruncit. Eu însă voi învârtoșa inima lui și nu va da drumul poporului. <sup id="cite3"><a href="#fn3">[3]</a></sup></p>
<p id="v22"><sup><small>22</small></sup>  Dar tu să zici lui Faraon: Așa zice Domnul Dumnezeul Evreilor: Israel este fiul Meu, întâi-născutul Meu. </p>
<p id="v23"><sup><small>23</small></sup>  Îți zic dar: Lasă pe fiul Meu să Mi se închine; iar de nu-l vei lăsa, iată, îți voi ucide pe fiul tău cel întâi-născut". </p>
<p id="v24"><sup><small>24</small></sup>  Însă, la un popas de noapte, pe cale, l-a întâmpinat îngerul Domnului și a încercat să-l omoare. </p>
<p id="v25"><sup><small>25</small></sup>  Dar Sefora, luând un cuțit de piatră, a tăiat împrejur pe fiul său și atingând picioarele lui Moise a zis; "Tu-mi ești un soț crud!" </p>
<p id="v26"><sup><small>26</small></sup>  Și S-a dus Domnul de la el; iar ea, din pricina acestei tăieri împrejur, i-a zis lui Moise: "Soț crud!" </p>
<p id="v27"><sup><small>27</small></sup>  Atunci a zis Domnul către Aaron: "Mergi în întâmpinarea lui Moise în pustie!" Și s-a dus acesta și s-a întâlnit cu el în muntele lui Dumnezeu și s-au sărutat amândoi. </p>
<p id="v28"><sup><small>28</small></sup>  Atunci a spus Moise lui Aaron toate cuvintele Domnului, pe care i le poruncise, și toate semnele ce-i încredințase să facă. </p>
<p id="v29"><sup><small>29</small></sup>  După aceea s-au dus Moise și Aaron și au adunat pe toți bătrânii fiilor lui Israel </p>
<p id="v30"><sup><small>30</small></sup>  Și le-a spus Aaron toate cuvintele pe care le grăise Domnul lui Moise, și a făcut Moise semne înaintea poporului; </p>
<p id="v31"><sup><small>31</small></sup>  Și poporul a crezut și s-a bucurat că a cercetat Domnul pe fiii lui Israel și a văzut necazurile lor și, plecându-se, s-au închinat. </p>
<h2>Referințe</h2>
<div>
<ol>
  <li id="fn1"><a href="#cite1">↑</a> 4:2-4 <i>Evlavia șarpelui</i>: <a href="/ro/The_Urantia_Book/88#p1_5">CU 88:1.5</a>.  <i>Închinarea șarpelui</i>: <a href="/ro/The_Urantia_Book/85#p3_3">CU 85:3.3</a>. </li>
  <li id="fn2"><a href="#cite2">↑</a> 4:14 <i>Dumnezeu a spus să fie supărat</i>: <a href="/ro/The_Urantia_Book/4#p3_2">CU 4:3.2</a>. </li>
  <li id="fn3"><a href="#cite3">↑</a> 4:21 <i>Întărește inima lui Faraon</i>: <a href="/ro/The_Urantia_Book/156#p5_4">CU 156:5.4</a>. </li>
</ol>
</div>
