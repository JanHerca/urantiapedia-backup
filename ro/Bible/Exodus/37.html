<!--
title: Exod - Capitol 37
description: 
published: true
date: 2023-11-8T21:58:28Z
tags: bible, bible—exodus
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/ro/Bible/Exodus/36">
          <span class="mdi mdi-arrow-left-drop-circle"></span><span class="pl-2">Exod - Capitol 36</span>
        </a>
        </td>
        <td>
        <a href="/ro/Bible/Exodus/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/Exodus/38">
          <span class="pr-2">Exod - Capitol 38</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  După aceea Bețaleel a făcut chivotul din lemn de salcâm, lung de doi coți și jumătate, larg de un cot și jumătate și înalt tot de un cot și jumătate; <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  L-a îmbrăcat cu aur curat pe dinăuntru și pe din afară, iar împrejur i-a făcut o cunună de aur. </p>
<p id="v3"><sup><small>3</small></sup>  A turnat pentru el patru inele de aur, pentru cele patru colțuri de jos ale lui: două inele pe o latură și două inele pe cealaltă latură. </p>
<p id="v4"><sup><small>4</small></sup>  A făcut două pârghii de lemn de salcâm, le-a îmbrăcat cu aur, </p>
<p id="v5"><sup><small>5</small></sup>  Și le-a vârât prin inelele de pe laturile chivotului, ca să poarte chivotul cu ele. </p>
<p id="v6"><sup><small>6</small></sup>  A făcut apoi capacul chivotului de aur curat: lung de doi coți și jumătate și lat de un cot și jumătate. </p>
<p id="v7"><sup><small>7</small></sup>  A făcut de asemenea doi heruvimi de aur, lucrați din ciocan, pentru cele două capete ale capacului, </p>
<p id="v8"><sup><small>8</small></sup>  Și i-a așezat unul la un capăt și altul la celălalt capăt al capacului. Heruvimii aceștia erau făcuți ca ieșind din capac la cele două capete ale lui. </p>
<p id="v9"><sup><small>9</small></sup>  Cei doi heruvimi își întindeau aripile unul spre altul, umbrind capacul, iar fețele lor erau îndreptate una către alta, privind spre capac. </p>
<p id="v10"><sup><small>10</small></sup>  A făcut apoi masa din lemn de salcâm, lungă de doi coți, lată de un cot și înaltă de un cot și jumătate. </p>
<p id="v11"><sup><small>11</small></sup>  A îmbrăcat-o cu aur curat și împrejur i-a făcut o cunună de aur. </p>
<p id="v12"><sup><small>12</small></sup>  I-a făcut de asemenea un pervaz împrejur înalt de o palmă, iar împrejurul pervazului a făcut cunună împletită de aur. </p>
<p id="v13"><sup><small>13</small></sup>  A turnat pentru ea patru inele de aur și a prins aceste inele în cele patru colțuri de la cele patru picioare ale ei. </p>
<p id="v14"><sup><small>14</small></sup>  Inelele erau prinse de pervaz și prin ele se petreceau două pârghii pentru purtat masa. </p>
<p id="v15"><sup><small>15</small></sup>  Pârghiile de purtat masa le-a făcut din lemn de salcâm și le-a îmbrăcat cu aur. </p>
<p id="v16"><sup><small>16</small></sup>  A făcut vase trebuitoare pentru masă: talere, cădelnițe, linguri și cupe pentru turnat, toate de aur curat. </p>
<p id="v17"><sup><small>17</small></sup>  După aceea a făcut un sfeșnic de aur curat și sfeșnicul acesta l-a lucrat din ciocan. Fusul lui, brațele lui, cupele lui, nodurile lui și florile lui erau toate dintr-o bucată. </p>
<p id="v18"><sup><small>18</small></sup>  Din laturile lui ieșeau șase brațe: trei brațe ale sfeșnicului ieșeau dintr-o latură a lui și trei brațe ale sfeșnicului ieșeau din cealaltă latură a lui; </p>
<p id="v19"><sup><small>19</small></sup>  Un braț avea trei cupe în forma florii de migdal, cu nodurile și florile lor; alt braț avea trei cupe tot în forma florii de migdal, cu nodurile și florile lor; așa aveau toate cele șase brațe, care ieșeau din laturile sfeșnicului. </p>
<p id="v20"><sup><small>20</small></sup>  Iar pe fusul sfeșnicului erau patru cupe în forma florii de migdal, cu nodurile și florile lor. </p>
<p id="v21"><sup><small>21</small></sup>  Cele șase brațe, care ieșeau din el, aveau: un nod sub primele două brațe, un nod sub alte două brațe și un nod sub ultimele două brațe. </p>
<p id="v22"><sup><small>22</small></sup>  Nodurile și ramurile de pe ele erau una cu fusul. Sfeșnicul întreg era lucrat din ciocan, dintr-o singură bucată de aur curat. </p>
<p id="v23"><sup><small>23</small></sup>  Apoi i-a făcut șapte candele, mucări și tăvițe de aur curat. </p>
<p id="v24"><sup><small>24</small></sup>  Dintr-un talant de aur curat au făcut sfeșnicul cu toate cele necesare lui. </p>
<p id="v25"><sup><small>25</small></sup>  A făcut apoi jertfelnicul tămâierii, din lemn de salcâm, lung de un cot, lat de un cot, adică pătrat și înalt de doi coți; coarnele lui erau din el; </p>
<p id="v26"><sup><small>26</small></sup>  Și l-a îmbrăcat cu aur curat pe deasupra, pe laturile lui de jur împrejur și pe coarnele lui, iar împrejur i-a făcut cunună de aur. </p>
<p id="v27"><sup><small>27</small></sup>  Sub pervazul lui, la două din colțurile lui, a prins două inele de aur, și le-a prins de o parte și de alta a lui, ca să se petreacă prin ele pârghiile de purtat. </p>
<p id="v28"><sup><small>28</small></sup>  Pârghiile le-au făcut din lemn de salcâm și le-au îmbrăcat cu aur. </p>
<p id="v29"><sup><small>29</small></sup>  A făcut de asemenea mir pentru sfânta ungere și tămâie mirositoare, curate și cu iscusință alcătuite de pregătitorii de aromate. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/ro/Bible/Exodus/36">
          <span class="mdi mdi-arrow-left-drop-circle"></span><span class="pl-2">Exod - Capitol 36</span>
        </a>
        </td>
        <td>
        <a href="/ro/Bible/Exodus/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/Exodus/38">
          <span class="pr-2">Exod - Capitol 38</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Referințe</h2>
<div>
<ol>
  <li id="fn1"><a href="#cite1">↑</a> 37:1-9 <i>Fetișuri noi</i>: <a href="/ro/The_Urantia_Book/88#p2_5">CU 88:2.5</a>. </li>
</ol>
</div>
