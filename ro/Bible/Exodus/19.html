<!--
title: Exod - Capitol 19
description: 
published: true
date: 2022-10-8T9:56:58Z
tags: bible, bible—exodus
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td><a href="/ro/Bible/Exodus/18">Exod - Capitol 18</a></td>
        <td><a href="/ro/Bible/Exodus/Index">Index</a></td>
        <td><a href="/ro/Bible/Exodus/20">Exod - Capitol 20</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Iar în luna a treia de la ieșirea fiilor lui Israel din pământul Egiptului, chiar în ziua de lună plină, au ajuns în pustia Sinai. </p>
<p id="v2"><sup><small>2</small></sup>  Plecase deci Israel de la Rafidim și ajungând în pustia Sinai, au tăbărât acolo în pustie, în fața muntelui. </p>
<p id="v3"><sup><small>3</small></sup>  Apoi s-a suit Moise în munte, la Dumnezeu; și l-a strigat Domnul din vârful muntelui și i-a zis: "Grăiește casei lui Iacov și vestește fiilor lui Israel așa: <sup id="cite1"><a href="#fn1">[1]</a></sup></p>
<p id="v4"><sup><small>4</small></sup>  "Ați văzut ce am făcut Egiptenilor și cum v-am luat pe aripi de vultur și v-am adus la Mine. </p>
<p id="v5"><sup><small>5</small></sup>  Deci, de veți asculta glasul Meu și de veți păzi legământul Meu, dintre toate neamurile Îmi veți fi popor ales că al Meu este tot pământul; </p>
<p id="v6"><sup><small>6</small></sup>  Îmi veți fi împărăție preoțească și neam sfânt!" Acestea sunt cuvintele pe care le vei spune fiilor lui Israel". <sup id="cite2"><a href="#fn2">[2]</a></sup></p>
<p id="v7"><sup><small>7</small></sup>  Și venind, Moise a chemat pe bătrânii poporului și le-a spus toate cuvintele acestea pe care le poruncise Domnul. </p>
<p id="v8"><sup><small>8</small></sup>  Atunci tot poporul, răspunzând într-un glas, a zis: "Toate câte a zis Domnul vom face și vom fi ascultători!" Și a dus Moise cuvintele poporului la Domnul. </p>
<p id="v9"><sup><small>9</small></sup>  Iar Domnul a zis către Moise: "Iată voi veni la tine în stâlp de nor des, ca să audă poporul că Eu grăiesc cu tine, și să te creadă pururea". Iar Moise a spus Domnului cuvintele poporului. <sup id="cite3"><a href="#fn3">[3]</a></sup></p>
<p id="v10"><sup><small>10</small></sup>  Zis-a Domnul către Moise: "Pogoară-te de grăiește poporului să se țină curat astăzi și mâine, și să-și spele hainele, <sup id="cite4"><a href="#fn4">[4]</a></sup></p>
<p id="v11"><sup><small>11</small></sup>  Ca să fie gata pentru poimâine, căci poimâine Se va pogorî Domnul înaintea ochilor a tot poporul pe Muntele Sinai. </p>
<p id="v12"><sup><small>12</small></sup>  Să-i tragi poporului hotar împrejurul muntelui și să-i spui: Păziți-vă de a vă sui în munte și de a vă atinge de ceva din el, că tot cel ce se va atinge de munte va muri. </p>
<p id="v13"><sup><small>13</small></sup>  Nici cu mâna să nu se atingă de el, că va fi ucis cu pietre sau se va săgeta cu săgeata; nu va rămâne în viață, fie om, fie dobitoc. Iar dacă se vor îndepărta tunetele și trâmbițele și norul de pe munte, se vor putea sui în munte". </p>
<p id="v14"><sup><small>14</small></sup>  Pogorându-se deci Moise din munte la popor, el a sfințit poporul și, spălându-și ei hainele, </p>
<p id="v15"><sup><small>15</small></sup>  Le-a zis Moise: "Să fiți gata pentru poimâine și de femei să nu vă atingeți!" </p>
<p id="v16"><sup><small>16</small></sup>  Iar a treia zi, când s-a făcut ziuă, erau tunete și fulgere și nor des pe Muntele Sinai și sunet de trâmbițe foarte puternic. Și s-a cutremurat tot poporul în tabără. <sup id="cite5"><a href="#fn5">[5]</a></sup></p>
<p id="v17"><sup><small>17</small></sup>  Atunci a scos Moise poporul din tabără în întâmpinarea lui Dumnezeu și au stat la poalele muntelui. </p>
<p id="v18"><sup><small>18</small></sup>  Iar Muntele Sinai fumega tot, că Se pogorâse Dumnezeu pe el în foc; și se ridica de pe el fum, ca fumul dintr-un cuptor, și tot muntele se cutremura puternic. <sup id="cite6"><a href="#fn6">[6]</a></sup></p>
<p id="v19"><sup><small>19</small></sup>  De asemenea și sunetul trâmbiței se auzea din ce în ce mai tare; și Moise grăia, iar Dumnezeu îi răspundea cu glas. </p>
<p id="v20"><sup><small>20</small></sup>  Deci, fiind pogorât Domnul pe Muntele Sinai, pe vârful muntelui, a chemat Domnul pe Moise în vârful muntelui și s-a suit Moise acolo. </p>
<p id="v21"><sup><small>21</small></sup>  Atunci a zis Domnul către Moise: "Pogoară-te și oprește poporul, ca să nu năvălească spre Domnul, să vadă slava Lui, că vor cădea mulți dintre ei. </p>
<p id="v22"><sup><small>22</small></sup>  Iar preoții, care se apropie de Domnul Dumnezeu, să se sfințească, ca nu cumva să-i lovească Domnul". </p>
<p id="v23"><sup><small>23</small></sup>  Zis-a Moise către Domnul: "Nu se poate ca poporul să se suie pe Muntele Sinai, pentru că Tu ne-ai oprit din vreme, și ai zis: Trage hotar împrejurul muntelui și-l sfințește!" </p>
<p id="v24"><sup><small>24</small></sup>  Iar Domnul i-a răspuns: "Du-te și te pogoară și apoi te vei sui împreună cu Aaron; iar preoții și poporul să nu îndrăznească a se sui la Domnul, ca să nu-i lovească Domnul". </p>
<p id="v25"><sup><small>25</small></sup>  Și s-a pogorât Moise la popor și i-a spus toate. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/ro/Bible/Exodus/18">Exod - Capitol 18</a></td>
        <td><a href="/ro/Bible/Exodus/Index">Index</a></td>
        <td><a href="/ro/Bible/Exodus/20">Exod - Capitol 20</a></td>
      </tr>
    </tbody>
  </table>
</figure>
<h2>Referințe</h2>
<div>
<ol>
  <li id="fn1"><a href="#cite1">↑</a> 19:3,11-23 <i>munți sfinți</i>: <a href="/ro/The_Urantia_Book/85#p1_5">CU 85:1.5</a>. </li>
  <li id="fn2"><a href="#cite2">↑</a> 19:6 <i>Partea 1: Un popor sfânt</i>: <a href="/ro/The_Urantia_Book/137#p8_4">CU 137:8.4</a>. </li>
  <li id="fn3"><a href="#cite3">↑</a> 19:9,16 <i>nori de rău augur</i>: <a href="/ro/The_Urantia_Book/85#p4_3">CU 85:4.3</a>. </li>
  <li id="fn4"><a href="#cite4">↑</a> 19:10,14 <i>Sfințiți oamenii</i>: <a href="/ro/The_Urantia_Book/90#p5_3">CU 90:5.3</a>. </li>
  <li id="fn5"><a href="#cite5">↑</a> 19:16-18 <i>Muntele Sinai</i>: <a href="/ro/The_Urantia_Book/142#p3_21">CU 142:3.21</a>. </li>
  <li id="fn6"><a href="#cite6">↑</a> 19:18 <i>Muntele lui Yahweh în flăcări</i>: <a href="/ro/The_Urantia_Book/96#p4_5">CU 96:4.5</a>.  <i>Îngerii de foc</i>: <a href="/ro/The_Urantia_Book/85#p4_2">CU 85:4.2</a>. </li>
</ol>
</div>
