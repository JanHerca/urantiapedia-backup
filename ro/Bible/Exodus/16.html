<!--
title: Exod - Capitol 16
description: 
published: true
date: 2022-8-28T15:50:57Z
tags: 
editor: ckeditor
dateCreated: 2022-8-28T15:50:57Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/ro/Bible/Exodus/15">Exod - Capitol 15</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/ro/Bible/Exodus/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/ro/Bible/Exodus/17">Exod - Capitol 17</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Plecând apoi din Elim, a venit toată obștea fiilor lui Israel în pustia Sin, câre este între Elim și între Sinai, în ziua a cincisprezecea a lunii a doua, după ieșirea din Egipt. </p>
<p id="v2"><sup><small>2</small></sup>  În pustia aceasta toată obștea fiilor lui Israel a cârtit împotriva lui Moise și Aaron. </p>
<p id="v3"><sup><small>3</small></sup>  Și au zis către ei fiii lui Israel: "Mai bine muream bătuți de Domnul în pământul Egiptului, când ședeam împrejurul căldărilor cu carne și mâncam pâine de ne săturam! Dar voi ne-ați adus în pustia aceasta, ca toată obștea aceasta să moară de foame". </p>
<p id="v4"><sup><small>4</small></sup>  Domnul însă a zis către Moise: "Iată Eu le voi ploua pâine din cer. Să iasă dar poporul și să adune în fiecare zi cât trebuie pentru o zi, ca să-l încerc dacă va umbla sau nu după legea Mea. </p>
<p id="v5"><sup><small>5</small></sup>  Iar în ziua a șasea să adune de două ori mai mult decât adunau în celelalte zile, pentru o zi". </p>
<p id="v6"><sup><small>6</small></sup>  Atunci au zis Moise și Aaron către toată adunarea fiilor lui Israel: "Diseară veți cunoaște că Domnul v-a scos din pământul Egiptului. </p>
<p id="v7"><sup><small>7</small></sup>  Și dimineață veți vedea slava Domnului, că El a auzit cârtirea voastră împotriva lui Dumnezeu; iar noi ce suntem de cârtiți împotriva noastră?" </p>
<p id="v8"><sup><small>8</small></sup>  Și a mai zis Moise: "Când Domnul vă va da diseară carne să mâncați și dimineață pâine să vă săturați, din aceea veri afla că a auzit Domnul cârtirea ce ați ridicat asupra Lui. Căci noi ce suntem? Cârtirea voastră nu este împotriva noastră, ci împotriva lui Dumnezeu". </p>
<p id="v9"><sup><small>9</small></sup>  Apoi a zis Moise către Aaron: "Spune la toată adunarea fiilor lui Israel: Apropiați-vă înaintea lui Dumnezeu, că a auzit cârtirea voastră!" </p>
<p id="v10"><sup><small>10</small></sup>  Iar când vorbea Aaron către toată adunarea fiilor lui Israel, au căutat ei spre pustie și iată slava Domnului s-a arătat în nor. <sup id="cite1"><a href="#fn1">[1]</a></sup></p>
<p id="v11"><sup><small>11</small></sup>  Și a grăit Domnul cu Moise și a zis: </p>
<p id="v12"><sup><small>12</small></sup>  "Am auzit cârtirea fiilor lui Israel. Spune-le dar: Diseară carne veți mânca, iar dimineață vă veți sătura de pâine și veți cunoaște că Eu, Domnul, sunt Dumnezeul vostru". </p>
<p id="v13"><sup><small>13</small></sup>  Iar, dacă s-a făcut seară, au venit prepelițe și au acoperit tabăra, iar dimineața, după ce s-a luat roua dimprejurul taberei, </p>
<p id="v14"><sup><small>14</small></sup>  Iată, se afla pe fața pustiei ceva mărunt, ca niște grăunțe, și albicios, ca grindina pe pământ. <sup id="cite2"><a href="#fn2">[2]</a></sup></p>
<p id="v15"><sup><small>15</small></sup>  Și văzând fiii lui Israel, au zis unii către alții: "Ce e asta?" Că nu știau ce e. Iar Moise le-a zis: "Aceasta e pâinea pe care v-o dă Dumnezeu să o mâncați. </p>
<p id="v16"><sup><small>16</small></sup>  Iată ce a poruncit Domnul: Adunați fiecare cât să vă ajungă de mâncat; câte un omer de om, după numărul sufletelor voastre; fiecare câți are în cort, atâtea omere să adune!" </p>
<p id="v17"><sup><small>17</small></sup>  Și au făcut așa fiii lui Israel; au adunat unii mai mult, alții mai puțin; </p>
<p id="v18"><sup><small>18</small></sup>  Dar măsurând cu omerul, nici celui ce adunase mult n-a prisosit, nici celui ce adunase puțin n-a lipsit, ci fiecare, cât era deajuns la cei ce erau cu sine, atât a adunat. </p>
<p id="v19"><sup><small>19</small></sup>  Zis-a iarăși Moise către ei: "Nimeni să nu lase din aceasta pe a doua zi". </p>
<p id="v20"><sup><small>20</small></sup>  Dar ei n-au ascultat pe Moise, ci unii au lăsat din aceasta pe a doua zi; dar a făcut viermi și s-a stricat. Și s-a mâniat pe ei Moise. </p>
<p id="v21"><sup><small>21</small></sup>  Fiecare aduna mană dimineața cât îi trebuia pentru mâncat în ziua aceea, căci, dacă se înfierbânta soarele, ceea ce rămânea se topea. </p>
<p id="v22"><sup><small>22</small></sup>  Iar în ziua a șasea adunară de două ori mai multă: câte două omere de fiecare. Și au venit toate căpeteniile adunării să-l înștiințeze pe Moise. </p>
<p id="v23"><sup><small>23</small></sup>  Iar Moise le-a zis: "Iată ce a zis Domnul: Mâine e odihnă, odihna cea sfântă în cinstea Domnului; ce trebuie copt coaceți, ce trebuie fiert, fierbeți astăzi, și ce va rămâne, păstrați pe a doua zi!" <sup id="cite3"><a href="#fn3">[3]</a></sup></p>
<p id="v24"><sup><small>24</small></sup>  Și au lăsat din acestea până dimineața, după cum le poruncise Moise, și nu s-au stricat nici n-au făcut viermi. </p>
<p id="v25"><sup><small>25</small></sup>  Apoi a zis Moise: "Mâncați aceasta astăzi, că astăzi este odihna în cinstea Domnului și nu veți găsi de aceasta astăzi pe câmp. </p>
<p id="v26"><sup><small>26</small></sup>  Șase zile să adunați, iar ziua a șaptea este zi de odihnă și nu veți afla din ea în această zi". </p>
<p id="v27"><sup><small>27</small></sup>  Dar unii din popor au ieșit să adune și în ziua a șaptea și n-au găsit. </p>
<p id="v28"><sup><small>28</small></sup>  Atunci Domnul a zis către Moise: "Până când nu veți voi să ascultați de poruncile Mele și de învățăturile Mele? </p>
<p id="v29"><sup><small>29</small></sup>  Vedeți că Domnul v-a dat ziua aceasta de odihnă și de aceea vă dă El în ziua a șasea și pâine pentru două zile; rămâneți fiecare în casele voastre și nimeni să nu iasă de la locul său în ziua a șaptea". </p>
<p id="v30"><sup><small>30</small></sup>  Și s-a odihnit poporul în ziua a șaptea. </p>
<p id="v31"><sup><small>31</small></sup>  Casa lui Israel i-a pus numele mană și aceasta era albă, ca sămânța de coriandru, iar la gust ca turta cu miere. </p>
<p id="v32"><sup><small>32</small></sup>  După aceea Moise a zis: "Iată ce poruncește Domnul: Umpleți cu mană un omer, ca să se păstreze în viitor urmașilor voștri, ca să vadă pâinea cu care v-am hrănit Eu în pustie, după ce v-am scos din țara Egiptului". </p>
<p id="v33"><sup><small>33</small></sup>  Iar către Aaron a zis Moise: "Ia un vas de aur și toarnă în el un omer plin cu mană și pune-l înaintea Domnului, ca să se păstreze în viitor pentru urmașii voștri!" </p>
<p id="v34"><sup><small>34</small></sup>  Și l-a pus Aaron înaintea chivotului mărturiei, ca să se păstreze, cum poruncise Domnul lui Moise. </p>
<p id="v35"><sup><small>35</small></sup>  Iar fiii lui Israel au mâncat mană patruzeci de ani, până ce au ajuns în țară locuită; până ce au ajuns în hotarele pământului Canaan au mâncat mană. </p>
<p id="v36"><sup><small>36</small></sup>  Iar omerul este a zecea parte dintr-o efă. </p>
<h2>Referințe</h2>
<div>
<ol>
  <li id="fn1"><a href="#cite1">↑</a> 16:10 <i>nori de rău augur</i>: <a href="/ro/The_Urantia_Book/85#p4_3">CU 85:4.3</a>. </li>
  <li id="fn2"><a href="#cite2">↑</a> 16:14-15 <i>Mana în sălbăticie</i>: <a href="/ro/The_Urantia_Book/153#p2_8">CU 153:2.8</a>. </li>
  <li id="fn3"><a href="#cite3">↑</a> 16:23-26 <i>Păzirea Sabatului</i>: <a href="/ro/The_Urantia_Book/95#p1_2">CU 95:1.2</a>. </li>
</ol>
</div>
