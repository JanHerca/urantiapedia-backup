<!--
title: Exod - Capitol 38
description: 
published: true
date: 2022-10-8T9:56:58Z
tags: bible, bible—exodus
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td><a href="/ro/Bible/Exodus/37">Exod - Capitol 37</a></td>
        <td><a href="/ro/Bible/Exodus/Index">Index</a></td>
        <td><a href="/ro/Bible/Exodus/39">Exod - Capitol 39</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  După aceea a făcut jertfelnicul pentru arderile de tot, din lemn de salcâm, lung de cinci coți, lat de cinci coți, adică cu fața pătrată și înalt de trei coți. </p>
<p id="v2"><sup><small>2</small></sup>  I-a făcut patru coarne, ce ieșeau din el, în cele patru colțuri ale lui, și l-a îmbrăcat cu aramă. </p>
<p id="v3"><sup><small>3</small></sup>  A făcut apoi toate lucrurile trebuitoare jertfelnicului: oale, lopățele, cupe, furculițe și vase pentru cărbuni; toate obiectele acestea le-a făcut din aramă. </p>
<p id="v4"><sup><small>4</small></sup>  A mai făcut pentru jertfelnic o cămașă, un fel de împletitură de aramă, care îmbrăca partea lui de jos până la jumătatea lui. </p>
<p id="v5"><sup><small>5</small></sup>  A turnat apoi patru verigi de aramă pentru cele patru colțuri ale împletiturii celei de aramă, pentru petrecut prin ele pârghiile de purtat; </p>
<p id="v6"><sup><small>6</small></sup>  Iar pârghiile le-au făcut din lemn de salcâm și le-a îmbrăcat cu aramă. </p>
<p id="v7"><sup><small>7</small></sup>  Pârghiile se petreceau prin inelele din laturile jertfelnicului, ca să poată fi purtat cu ajutorul lor. Jertfelnicul l-a făcut din scânduri, gol înăuntru. </p>
<p id="v8"><sup><small>8</small></sup>  A făcut apoi baia de aramă și postamentul ei tot de aramă, cu chipuri iscusit lucrate care împodobeau intrarea cortului adunării. </p>
<p id="v9"><sup><small>9</small></sup>  După aceea a făcut curtea. Spre miazăzi curtea avea perdele de in răsucit, lungi de o sută de coți, </p>
<p id="v10"><sup><small>10</small></sup>  Și la ele douăzeci de stâlpi cu douăzeci de postamente de aramă sub ei și cu cârligele și legătorile lor de argint; </p>
<p id="v11"><sup><small>11</small></sup>  Pe latura de miazănoapte a făcut perdele lungi de o sută de coți și la ele douăzeci de stâlpi, cu douăzeci de postamente de aramă sub ei, cu cârligele și legătorile lor de argint. </p>
<p id="v12"><sup><small>12</small></sup>  În partea dinspre asfințit a făcut perdele lungi de cincizeci de coți și pentru ele zece stâlpi, cu zece postamente de aramă și cu cârligele și legăturile lor de argint; </p>
<p id="v13"><sup><small>13</small></sup>  Iar în partea de dinainte, dinspre răsărit, a făcut perdele lungi de cincizeci de coți, </p>
<p id="v14"><sup><small>14</small></sup>  Și anume: de o parte a porții curții cincisprezece coți de perdele și la ele trei stâlpi cu trei postamente de aramă; </p>
<p id="v15"><sup><small>15</small></sup>  De cealaltă parte a porții curții cincisprezece coți de perdele și la ele trei stâlpi cu trei postamente de aramă. </p>
<p id="v16"><sup><small>16</small></sup>  Toate perdelele pe toate laturile curții erau de in răsucit. </p>
<p id="v17"><sup><small>17</small></sup>  Iar stâlpii aveau postamentele de aramă, cârligele și legătorile lor de argint, vârfurile îmbrăcate în argint și toți erau uniți între ei prin legători de argint. </p>
<p id="v18"><sup><small>18</small></sup>  Iar perdeaua pentru poarta curții a făcut-o din lână violetă, stacojie și vișinie și din in răsucit, cu alesături, lungă de douăzeci de coți și înaltă de cinci coți, pe toată întinderea, ca și perdelele curții. </p>
<p id="v19"><sup><small>19</small></sup>  Pentru ea a făcut patru stâlpi cu patru postamente de aramă sub ei, cu cârligele și legătorile de argint ș cu vârfurile îmbrăcate în argint. </p>
<p id="v20"><sup><small>20</small></sup>  Toți țărușii împrejurul cortului și curții erau de aramă. </p>
<p id="v21"><sup><small>21</small></sup>  Iată acum și socoteala lucrurilor ce s-au întrebuințat la cortul adunării, care s-a făcut după porunca lui Moise, prin leviți, sub supravegherea lui Itamar, fiul preotului Aaron. </p>
<p id="v22"><sup><small>22</small></sup>  Toate însă, câte a poruncit Domnul lui Moise, s-au lucrat de Bețaleel, fiul lui Uri al lui Or, din seminția lui Iuda, </p>
<p id="v23"><sup><small>23</small></sup>  Ajutat de Oholiab, fiul lui Ahisamac, din seminția lui Dan, săpător în piatră și țesător iscusit și cusător pe pânze de in și de mătase violetă, stacojie și vișinie. </p>
<p id="v24"><sup><small>24</small></sup>  Tot aurul întrebuințat la cort și la toate lucrurile lui a fost douăzeci și nouă de talanți și șapte sute treizeci sicli de aur, ce s-au adus în dar, socotit după siclul sfânt. </p>
<p id="v25"><sup><small>25</small></sup>  Iar argintul, ce s-a adus dar de la cei numărați ai obștei, a fost o sută de talanți și o mie șapte sute șaptezeci și cinci de sicli, socotit după siclul sfânt. </p>
<p id="v26"><sup><small>26</small></sup>  Argintul acesta s-a luat de la șase sute trei mii cinci sute cincizeci de oameni, în vârstă de la douăzeci de ani în sus, trecuți prin numărătoare, câte o jumătate de siclu de cap, socotit după siclul sfânt. </p>
<p id="v27"><sup><small>27</small></sup>  O sută de talanți de argint s-au întrebuințat la turnarea postamentelor scândurilor cortului și a postamentelor stâlpilor perdelelor lui: o sută de postamente din o sută de talanți, câte un talant la postament; </p>
<p id="v28"><sup><small>28</small></sup>  Iar din o mie șapte sute șaptezeci și cinci de sicli au făcut cârligele de la stâlpii curții, au îmbrăcat vârfurile lor și au făcut pentru ei legători. </p>
<p id="v29"><sup><small>29</small></sup>  Aramă, adusă în dar, a fost: trei sute șaptezeci de talanți și două mii patru sute de sicli. </p>
<p id="v30"><sup><small>30</small></sup>  Din ea au făcut postamente pentru stâlpii de la intrarea cortului adunării, jertfelnicul cel de aramă, cămașa de aramă a lui și toate uneltele jertfelnicului; </p>
<p id="v31"><sup><small>31</small></sup>  Postamentele pentru toți stâlpii curții, postamentele pentru stâlpii de la intrarea curții, toți țărușii cortului și toți țărușii dimprejurul curții. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/ro/Bible/Exodus/37">Exod - Capitol 37</a></td>
        <td><a href="/ro/Bible/Exodus/Index">Index</a></td>
        <td><a href="/ro/Bible/Exodus/39">Exod - Capitol 39</a></td>
      </tr>
    </tbody>
  </table>
</figure>
