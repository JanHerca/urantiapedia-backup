<!--
title: Exod - Capitol 1
description: 
published: true
date: 2023-11-8T21:58:28Z
tags: bible, bible—exodus
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td>
        </td>
        <td>
        <a href="/ro/Bible/Exodus/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/Exodus/2">
          <span class="pr-2">Exod - Capitol 2</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Numele fiilor lui Israel, care au intrat în Egipt împreună cu Iacov, tatăl lor, aducând fiecare toată casa sa, sunt acestea: </p>
<p id="v2"><sup><small>2</small></sup>  Ruben, Simeon, Levi și Iuda; </p>
<p id="v3"><sup><small>3</small></sup>  Isahar, Zabulon și Veniamin; </p>
<p id="v4"><sup><small>4</small></sup>  Dan, Neftali, Gad și Așer. </p>
<p id="v5"><sup><small>5</small></sup>  Sufletele însă ieșite din Iacov erau de toate șaptezeci și cinci, iar Iosif era de mai înainte în Egipt. </p>
<p id="v6"><sup><small>6</small></sup>  Dar au murit și Iosif și toți frații lui și toți cei de pe vremea lor. </p>
<p id="v7"><sup><small>7</small></sup>  Iar fiii lui Israel s-au născut în număr mare și s-au înmulțit, au crescut și s-au întărit foarte, foarte tare, și s-a umplut țara de ei. </p>
<p id="v8"><sup><small>8</small></sup>  Dar s-a ridicat alt rege peste Egipt, care nu cunoscuse pe Iosif. </p>
<p id="v9"><sup><small>9</small></sup>  Acesta a zis către poporul său: "Iată, neamul fiilor lui Israel e mulțime mare și e mai tare decât noi. </p>
<p id="v10"><sup><small>10</small></sup>  Veniți dar să-i împilăm, ca să nu se mai înmulțească și ca nu cumva la vreme de război să se unească cu vrăjmașii noștri și, bătându-ne, să iasă din țara noastră!" </p>
<p id="v11"><sup><small>11</small></sup>  De aceea au pus peste ei supraveghetori de lucrări, ca să-i împileze cu munci grele. Atunci a zidit Israel cetăți tari lui Faraon: Pitom și Ramses, care serveau lui Faraon ca hambare, și cetatea On sau Iliopolis. </p>
<p id="v12"><sup><small>12</small></sup>  Însă cu cât îi împilau mai mult, cu atât mai mult se înmulțeau și se întăreau foarte, foarte tare, așa că Egiptenii se îngrozeau de fiii lui Israel. </p>
<p id="v13"><sup><small>13</small></sup>  De aceea Egiptenii sileau încă și mai strașnic la muncă pe fiii lui Israel </p>
<p id="v14"><sup><small>14</small></sup>  Și le făceau viața amară prin munci grele, la lut, la cărămidă și la tot felul de lucru de câmp și prin alte felurite munci, la care-i sileau cu strășnicie. </p>
<p id="v15"><sup><small>15</small></sup>  Ba, regele Egiptului a poruncit moașelor evreiești, care se numeau: una Șifra și alta Pua, </p>
<p id="v16"><sup><small>16</small></sup>  Și le-a zis: "Când moșiți la evreice, să luați seama când nasc: de va fi băiat, să-l omorâți, iar de va fi fată, să o cruțați!" </p>
<p id="v17"><sup><small>17</small></sup>  Moașele însă s-au temut de Dumnezeu și n-au făcut cum le poruncise regele Egiptului, ci au lăsat și pe băieți să trăiască. </p>
<p id="v18"><sup><small>18</small></sup>  Atunci a chemat regele Egiptului pe moașe și le-a zis: "pentru ce ați făcut așa și ați lăsat să trăiască și copiii de parte bărbătească?" </p>
<p id="v19"><sup><small>19</small></sup>  Iar moașele au răspuns lui Faraon: "Femeile evreice nu sunt ca egiptencele, ci ele sunt voinice și nasc până nu vin moașele la ele". </p>
<p id="v20"><sup><small>20</small></sup>  De aceea Dumnezeu a făcut bine moașelor, iar poporul lui Israel se înmulțea și se întărea mereu. </p>
<p id="v21"><sup><small>21</small></sup>  Și fiindcă moașele se temeau de Dumnezeu, de aceea El le-a întărit neamul. </p>
<p id="v22"><sup><small>22</small></sup>  Atunci Faraon a poruncit la tot poporul său și a zis: "Tot copilul de parte bărbătească, ce se va naște Evreilor, să-l aruncați în Nil, iar fetele să le lăsați să trăiască toate!" </p>
<br/>
<figure class="table chapter-navigator">
  <table>
    <tbody>
      <tr>
        <td>
        </td>
        <td>
        <a href="/ro/Bible/Exodus/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/Exodus/2">
          <span class="pr-2">Exod - Capitol 2</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
