<!--
title: Exod - Capitol 34
description: 
published: true
date: 2022-10-8T9:56:58Z
tags: bible, bible—exodus
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td><a href="/ro/Bible/Exodus/33">Exod - Capitol 33</a></td>
        <td><a href="/ro/Bible/Exodus/Index">Index</a></td>
        <td><a href="/ro/Bible/Exodus/35">Exod - Capitol 35</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Zis-a Domnul către Moise: "Cioplește două table de piatră, ca cele dintâi, și suie-te la Mine în munte și voi scrie pe aceste table cuvintele care au fost scrise pe tablele cele dintâi, pe care le-ai sfărâmat. </p>
<p id="v2"><sup><small>2</small></sup>  Să fii gata dis-de-dimineață și dimineață să te sui în Muntele Sinai și să stai înaintea Mea acolo pe vârful muntelui. </p>
<p id="v3"><sup><small>3</small></sup>  Dar nimeni să nu se suie cu tine, nici să se arate în tot muntele: nici oi, nici vite mari să nu pască împrejurul acestui munte". </p>
<p id="v4"><sup><small>4</small></sup>  Deci a cioplit Moise două table de piatră, asemenea cu cele dintâi, și, sculându-se dis-de-dimineață, a luat Moise în mâini cele două table de piatră și s-a suit în Muntele Sinai, cum îi poruncise Domnul. </p>
<p id="v5"><sup><small>5</small></sup>  Atunci S-a pogorât Domnul în nor, a stat acolo și a rostit numele lui Iahve. </p>
<p id="v6"><sup><small>6</small></sup>  Și Domnul, trecând pe dinaintea lui, a zis: "Iahve, Iahve, Dumnezeu, iubitor da oameni, milostiv, îndelung-răbdător, plin de îndurare și de dreptate, <sup id="cite1"><a href="#fn1">[1]</a></sup></p>
<p id="v7"><sup><small>7</small></sup>  Care păzește adevărul și arată milă la mii de neamuri; Care iartă vina și răzvrătirea și păcatul, dar nu lasă nepedepsit pe cel ce păcătuiește; Care pentru păcatele părinților pedepsește pe copii și pe copiii copiilor până la al treilea și al patrulea neam!" </p>
<p id="v8"><sup><small>8</small></sup>  Atunci a căzut Moise îndată la pământ și s-a închinat lui Dumnezeu, </p>
<p id="v9"><sup><small>9</small></sup>  Zicând: "De am aflat bunăvoință în ochii Tăi, Stăpâne, să meargă Stăpânul în mijlocul nostru, căci poporul acesta e îndărătnic; dar, iartă nelegiuirile noastre și păcatele și ne fă moștenirea Ta!" </p>
<p id="v10"><sup><small>10</small></sup>  Domnul însă a zis către Moise: "Iată, Eu închei legământ înaintea a tot poporul tău: Voi face lucruri slăvite, cum n-au fost în tot pământul și la toate popoarele; și tot poporul în mijlocul căruia te vei afla tu, va vedea lucrurile Domnului, căci înfricoșător va fi ceea ce voi face pentru tine. </p>
<p id="v11"><sup><small>11</small></sup>  Păstrează ceea ce îți poruncesc Eu acum: Iată Eu voi izgoni de la fața ta pe Amorei, pe Canaanei, pe Hetei, pe Ferezei, pe Hevei, pe Gherghesei și pe Iebusei. </p>
<p id="v12"><sup><small>12</small></sup>  Ferește-te să intri în legătură cu locuitorii țării aceleia, în care ai să intri, ca să nu fie ei o cursă între voi. </p>
<p id="v13"><sup><small>13</small></sup>  Jertfelnicele lor să le stricați, stâlpii lor să-i sfărâmați; să tăiați dumbrăvile lor cele sfințite și dumnezeii lor cei ciopliți să-i ardeți în foc, </p>
<p id="v14"><sup><small>14</small></sup>  Căci tu nu trebuie să te închini la alt dumnezeu, fără numai Domnului Dumnezeu, pentru că numele Lui este "Zelosul"; Dumnezeu este zelos. <sup id="cite2"><a href="#fn2">[2]</a></sup></p>
<p id="v15"><sup><small>15</small></sup>  Nu cumva să intri în legătură cu locuitorii țării aceleia, pentru că ei, urmând după dumnezeii lor și aducând jertfe dumnezeilor lor, te vor pofti și pe tine să guști din jertfa lor. </p>
<p id="v16"><sup><small>16</small></sup>  Și vei lua fetele lor soții pentru fiii tăi și fetele tale le vei mărita după feciorii lor; și vor merge fetele tale după dumnezeii lor și fiii tăi vor merge după dumnezeii lor. </p>
<p id="v17"><sup><small>17</small></sup>  Să nu-ți faci dumnezei turnați. <sup id="cite3"><a href="#fn3">[3]</a></sup></p>
<p id="v18"><sup><small>18</small></sup>  Sărbătoarea azimelor să o păzești: șapte zile, cum ți-am poruncit Eu, să mănânci azime, la vremea rânduită în luna Aviv, căci în luna Aviv ai ieșit tu din Egipt. <sup id="cite4"><a href="#fn4">[4]</a></sup></p>
<p id="v19"><sup><small>19</small></sup>  Tot întâiul născut de parte bărbătească este al Meu; asemenea și tot întâiul născut al vacii și tot întâiul născut al oii. <sup id="cite5"><a href="#fn5">[5]</a></sup></p>
<p id="v20"><sup><small>20</small></sup>  Iar întâiul născut al asinei să-l răscumperi cu un miel, iar de nu-l vei răscumpăra, să-i frângi gâtul. Toți întâii născuți din fiii tăi să-i răscumperi și nimeni să nu se înfățișeze înaintea Mea cu mâna goală. <sup id="cite6"><a href="#fn6">[6]</a></sup></p>
<p id="v21"><sup><small>21</small></sup>  Șase zile lucrează, iar în ziua a șaptea să te odihnești; chiar în vremea semănatului și a secerișului să te odihnești. <sup id="cite7"><a href="#fn7">[7]</a></sup></p>
<p id="v22"><sup><small>22</small></sup>  Să ții și sărbătoarea săptămânilor, sărbătoarea pârgei, la secerișul grâului, și sărbătoarea strângerii roadelor, la sfârșitul toamnei. <sup id="cite8"><a href="#fn8">[8]</a></sup> <sup id="cite9"><a href="#fn9">[9]</a></sup></p>
<p id="v23"><sup><small>23</small></sup>  De trei ori pe an să se înfățișeze înaintea Domnului Dumnezeului lui Israel toți cei de parte bărbătească ai tăi, </p>
<p id="v24"><sup><small>24</small></sup>  Căci când voi goni popoarele de la fața ta și voi lărgi hotarele tale, nimeni nu va pofti ogorul tău, de te vei sui să te înfățișezi înaintea Domnului Dumnezeului tău de trei ori pe an. </p>
<p id="v25"><sup><small>25</small></sup>  Să nu torni sângele jertfei Mele pe pâine dospită și jertfa de la sărbătoarea Paștilor să nu rămână până a doua zi. <sup id="cite10"><a href="#fn10">[10]</a></sup> <sup id="cite11"><a href="#fn11">[11]</a></sup></p>
<p id="v26"><sup><small>26</small></sup>  Cele dintâi roade ale țarinii tale să le aduci în casa Domnului Dumnezeului tău. Să nu fierbi iedul în laptele mamei sale". <sup id="cite12"><a href="#fn12">[12]</a></sup></p>
<p id="v27"><sup><small>27</small></sup>  Și a mai zis Domnul către Moise: "Scrie-ți cuvintele acestea, căci pe cuvintele acestea închei Eu legământ cu tine și cu Israel!" </p>
<p id="v28"><sup><small>28</small></sup>  Moise a stat acolo la Domnul patruzeci de zile și patruzeci de nopți; și nici pâine n-a mâncat, nici apă n-a băut. Și a scris Moise pe table cuvintele legământului: cele zece porunci. </p>
<p id="v29"><sup><small>29</small></sup>  Iar când se pogora Moise din Muntele Sinai, având în mâini cele două table ale legii, el nu știa că fața sa strălucea, pentru că grăise Dumnezeu cu el. </p>
<p id="v30"><sup><small>30</small></sup>  Deci Aaron și toți fiii lui Israel, văzând pe Moise că are fața strălucitoare, s-au temut să se apropie de el. </p>
<p id="v31"><sup><small>31</small></sup>  Atunci i-a chemat Moise și au venit la el Aaron și toate căpeteniile obștei și Moise a grăit cu ei. </p>
<p id="v32"><sup><small>32</small></sup>  După aceasta s-au apropiat de el toți fiii lui Israel și el le-a poruncit tot ce-i grăise Domnul în Muntele Sinai. </p>
<p id="v33"><sup><small>33</small></sup>  Iar după ce a încetat de a grăi cu ei, Moise și-a acoperit fața cu un văl. </p>
<p id="v34"><sup><small>34</small></sup>  Când însă intra el înaintea Domnului, ca să vorbească cu El, atunci își ridica vălul până când ieșea; iar la ieșire spunea fiilor lui Israel cele ce i se porunciseră de către Domnul. </p>
<p id="v35"><sup><small>35</small></sup>  Și vedeau fiii lui Israel că fața lui Moise strălucea și Moise își punea iar vălul peste fața sa, până când intra din nou să vorbească cu Domnul. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/ro/Bible/Exodus/33">Exod - Capitol 33</a></td>
        <td><a href="/ro/Bible/Exodus/Index">Index</a></td>
        <td><a href="/ro/Bible/Exodus/35">Exod - Capitol 35</a></td>
      </tr>
    </tbody>
  </table>
</figure>
<h2>Referințe</h2>
<div style="column-width: 30em;">
<ol>
  <li id="fn1"><a href="#cite1">↑</a> 34:6 <i>Bunătatea lui Dumnezeu</i>: <a href="/ro/The_Urantia_Book/2#p6_3">CU 2:6.3</a>.  <i>bunătatea lui Dumnezeu</i>: <a href="/ro/The_Urantia_Book/2#p5_7">CU 2:5.7</a>.  <i>Îndelung răbdător, bun și adevărat</i>: <a href="/ro/The_Urantia_Book/131#p2_3">CU 131:2.3</a>.  <i>Dumnezeu este milostiv și milostiv</i>: <a href="/ro/The_Urantia_Book/2#p6_3">CU 2:6.3</a>. </li>
  <li id="fn2"><a href="#cite2">↑</a> 34:14 <i>Să nu te închini altui zeu</i>: <a href="/ro/The_Urantia_Book/142#p3_11">CU 142:3.11</a>.  <i>Moise a spus că Dumnezeu este gelos</i>: <a href="/ro/The_Urantia_Book/142#p2_1">CU 142:2.1</a>.  <i>Dumnezeu a spus să fie gelos pe</i>: <a href="/ro/The_Urantia_Book/4#p3_1">CU 4:3.1</a>.  <i>Un singur Dumnezeu și zei falși</i>: <a href="/ro/The_Urantia_Book/160#p5_9">CU 160:5.9</a>.  <i>Gelos de</i>: <a href="/ro/The_Urantia_Book/96#p4_6">CU 96:4.6</a>. </li>
  <li id="fn3"><a href="#cite3">↑</a> 34:17 <i>Nicio imagine gravată a nimic</i>: <a href="/ro/The_Urantia_Book/88#p2_5">CU 88:2.5</a>.  <i>Nici un zeu topit</i>: <a href="/ro/The_Urantia_Book/142#p3_12">CU 142:3.12</a>. </li>
  <li id="fn4"><a href="#cite4">↑</a> 34:18 <i>Păstrați azimele</i>: <a href="/ro/The_Urantia_Book/142#p3_13">CU 142:3.13</a>. </li>
  <li id="fn5"><a href="#cite5">↑</a> 34:19-20 <i>Dumnezeu susține primii bărbați</i>: <a href="/ro/The_Urantia_Book/142#p3_14">CU 142:3.14</a>. </li>
  <li id="fn6"><a href="#cite6">↑</a> 34:20 <i>Miel de sacrificiu</i>: <a href="/ro/The_Urantia_Book/85#p3_4">CU 85:3.4</a>.  <i>Răscumpărarea</i>: <a href="/ro/The_Urantia_Book/122#p9_1">CU 122:9.1</a>. </li>
  <li id="fn7"><a href="#cite7">↑</a> 34:21 <i>Odihnește-te în Sabat</i>: <a href="/ro/The_Urantia_Book/142#p3_15">CU 142:3.15</a>. </li>
  <li id="fn8"><a href="#cite8">↑</a> 34:22 <i>Faceți două sărbători</i>: <a href="/ro/The_Urantia_Book/142#p3_16">CU 142:3.16</a>. </li>
  <li id="fn9"><a href="#cite9">↑</a> 34:22,26a <i>Aduceți primele fructe</i>: <a href="/ro/The_Urantia_Book/142#p3_19">CU 142:3.19</a>. </li>
  <li id="fn10"><a href="#cite10">↑</a> 34:25a <i>Fără sacrificiu cu pâine dospită</i>: <a href="/ro/The_Urantia_Book/142#p3_17">CU 142:3.17</a>. </li>
  <li id="fn11"><a href="#cite11">↑</a> 34:25b <i>Nu a mai rămas mâncare până dimineață</i>: <a href="/ro/The_Urantia_Book/142#p3_18">CU 142:3.18</a>. </li>
  <li id="fn12"><a href="#cite12">↑</a> 34:26b <i>Nu pune copilul în laptele mamei</i>: <a href="/ro/The_Urantia_Book/142#p3_20">CU 142:3.20</a>. </li>
</ol>
</div>
