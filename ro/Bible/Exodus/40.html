<!--
title: Exod - Capitol 40
description: 
published: true
date: 2023-11-8T21:58:28Z
tags: bible, bible—exodus
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/ro/Bible/Exodus/39">
          <span class="mdi mdi-arrow-left-drop-circle"></span><span class="pl-2">Exod - Capitol 39</span>
        </a>
        </td>
        <td>
        <a href="/ro/Bible/Exodus/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Apoi iarăși a grăit Domnul cu Moise și a zis: <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  "În ziua întâi a lunii întâi, să așezi cortul adunării. </p>
<p id="v3"><sup><small>3</small></sup>  Și să pui într-însul chivotul legii și dinaintea chivotului să atârni perdeaua; </p>
<p id="v4"><sup><small>4</small></sup>  Apoi să aduci înăuntru masa și să așezi pe ea toate lucrurile ei; și sfeșnicul să-l duci înăuntru și să aprinzi într-însul candelele lui. </p>
<p id="v5"><sup><small>5</small></sup>  Să așezi jertfelnicul cel de aur pentru tămâiere înaintea chivotului legii și să atârni perdeaua la intrare în cortul adunării. </p>
<p id="v6"><sup><small>6</small></sup>  Apoi să așezi jertfelnicul arderilor de tot înaintea intrării în cortul adunării. </p>
<p id="v7"><sup><small>7</small></sup>  Iar între cortul adunării și jertfelnic să așezi baia și să torni în ea apă; </p>
<p id="v8"><sup><small>8</small></sup>  Și împrejurul cortului să așezi împrejmuirea curții și la intrarea curții să atârni perdeaua. </p>
<p id="v9"><sup><small>9</small></sup>  După aceea să iei mir de ungere și să ungi cortul și toate cele din el și să-l sfințești pe el și toate lucrurile lui și va fi sfânt; <sup id="cite2"><a href="#fn2">[2]</a></sup></p>
<p id="v10"><sup><small>10</small></sup>  Să ungi jertfelnicul arderilor de tot și toate lucrurile lui și să sfințești jertfelnicul și va fi sfințenie mare; </p>
<p id="v11"><sup><small>11</small></sup>  Să ungi apoi baia și postamentul ei și să o sfințești. </p>
<p id="v12"><sup><small>12</small></sup>  Apoi să aduci pe Aaron și pe fiii lui la ușa cortului adunării și să-i speli cu apă; </p>
<p id="v13"><sup><small>13</small></sup>  Să îmbraci pe Aaron în sfintele veșminte și să-l ungi și să-l sfințești, ca să-mi fie preot. </p>
<p id="v14"><sup><small>14</small></sup>  Să aduci și pe fiii lui, să-i îmbraci cu hitoane, </p>
<p id="v15"><sup><small>15</small></sup>  Și să-i ungi, cum ai uns pe tatăl lor, ca să-Mi fie preoți, și această ungere îi va sfinți preoți pentru totdeauna în neamul lor!" </p>
<p id="v16"><sup><small>16</small></sup>  și a făcut Moise tot; cum i-a poruncit Domnul așa a făcut: </p>
<p id="v17"><sup><small>17</small></sup>  În luna întâi a anului al doilea de la ieșirea lor din Egipt, în ziua întâi a lunii a fost așezat cortul. </p>
<p id="v18"><sup><small>18</small></sup>  Și a așezat Moise cortul, a pus postamentele lui, scândurile lui, pârghiile lui și stâlpii lui; </p>
<p id="v19"><sup><small>19</small></sup>  A întins deasupra cortului acoperămintele și peste aceste acoperăminte a pus acoperișul, cum poruncise Domnul lui Moise. </p>
<p id="v20"><sup><small>20</small></sup>  Apoi a luat și a pus legea în chivot, a petrecut pârghiile prin inelele chivotului și a pus deasupra, la chivot, capacul; <sup id="cite3"><a href="#fn3">[3]</a></sup></p>
<p id="v21"><sup><small>21</small></sup>  A dus apoi chivotul în cort, a atârnat perdeaua și a închis chivotul legii, precum poruncise Domnul lui Moise. </p>
<p id="v22"><sup><small>22</small></sup>  După aceea a pus masa în cortul adunării, în partea de miazănoapte a cortului, în afară de perdea, </p>
<p id="v23"><sup><small>23</small></sup>  Și a așezat pe ea pâinile punerii înaintea Domnului, cum poruncise Dumnezeu lui Moise. </p>
<p id="v24"><sup><small>24</small></sup>  Sfeșnicul l-a așezat în cortul adunării, în fața mesei, în partea de miazăzi a cortului, </p>
<p id="v25"><sup><small>25</small></sup>  Și a aprins candelele lui înaintea Domnului, precum poruncise Domnul lui Moise. </p>
<p id="v26"><sup><small>26</small></sup>  A așezat jertfelnicul cel de aur în cortul adunării, înaintea perdelei, </p>
<p id="v27"><sup><small>27</small></sup>  Și a aprins pe el tămâie mirositoare, cum poruncise Domnul lui Moise; </p>
<p id="v28"><sup><small>28</small></sup>  A atârnat perdeaua la ușa cortului; </p>
<p id="v29"><sup><small>29</small></sup>  Iar jertfelnicul arderilor de tot 1-a așezat la intrarea în cortul adunării și a pus pe el arderi de tot și prinoase de pâine, cum poruncise Domnul lui Moise. </p>
<p id="v30"><sup><small>30</small></sup>  Apoi a așezat baia între cortul adunării și jertfelnic și a turnat în ea apă pentru spălat; </p>
<p id="v31"><sup><small>31</small></sup>  Moise, Aaron și fiii lui trebuia să-și spele din ea mâinile și picioarele; </p>
<p id="v32"><sup><small>32</small></sup>  Când intrau ei în cortul adunării sau când se apropiau de jertfelnic ca să slujească, se spălau din ea cum poruncise Domnul lui Moise. </p>
<p id="v33"><sup><small>33</small></sup>  După aceea au pus împrejmuirea curții împrejurul cortului și a jertfelnicului și a atârnat perdeaua la intrarea curții. Și așa a isprăvit Moise lucrările. </p>
<p id="v34"><sup><small>34</small></sup>  Atunci un nor a acoperit cortul adunării și locașul s-a umplut de slava Domnului; </p>
<p id="v35"><sup><small>35</small></sup>  Și Moise n-a putut să intre în cortul adunării, pentru că-l cuprinsese pe acesta norul și slava Domnului umpluse locașul. </p>
<p id="v36"><sup><small>36</small></sup>  În tot timpul călătoriei fiilor lui Israel, când se ridica norul de pe cort, atunci plecau la drum, </p>
<p id="v37"><sup><small>37</small></sup>  Iar de nu se ridica norul, nici ei nu plecau la drum până nu se ridica; </p>
<p id="v38"><sup><small>38</small></sup>  Pentru că în tot timpul călătoriei, ziua stătea peste cort norul Domnului, iar noaptea se afla peste el foc, înaintea ochilor întregii case a lui Israel. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/ro/Bible/Exodus/39">
          <span class="mdi mdi-arrow-left-drop-circle"></span><span class="pl-2">Exod - Capitol 39</span>
        </a>
        </td>
        <td>
        <a href="/ro/Bible/Exodus/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        </td>
      </tr>
    </tbody>
  </table>
</figure>
<h2>Referințe</h2>
<div>
<ol>
  <li id="fn1"><a href="#cite1">↑</a> 40:1-8 <i>Cabana fetiș ridicată de Moise</i>: <a href="/ro/The_Urantia_Book/88#p2_3">CU 88:2.3</a>. </li>
  <li id="fn2"><a href="#cite2">↑</a> 40:9-11 <i>Sfințiți prin ungere</i>: <a href="/ro/The_Urantia_Book/90#p5_3">CU 90:5.3</a>. </li>
  <li id="fn3"><a href="#cite3">↑</a> 40:20 <i>Fetișuri noi</i>: <a href="/ro/The_Urantia_Book/88#p2_5">CU 88:2.5</a>. </li>
</ol>
</div>
