<!--
title: Plângerile lui Ieremia - Capitol 3
description: 
published: true
date: 2022-8-28T15:50:57Z
tags: 
editor: ckeditor
dateCreated: 2022-8-28T15:50:57Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/ro/Bible/Lamentations/2">Plângerile lui Ieremia - Capitol 2</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/ro/Bible/Lamentations/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/ro/Bible/Lamentations/4">Plângerile lui Ieremia - Capitol 4</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Eu sunt omul care am văzut nenorocirea sub varga aprinderii Lui. </p>
<p id="v2"><sup><small>2</small></sup>  El m-a purtat și m-a dus în întuneric și în beznă. </p>
<p id="v3"><sup><small>3</small></sup>  Da, împotriva mea întoarce și iar întoarce în toată vremea mâna Sa. </p>
<p id="v4"><sup><small>4</small></sup>  Mistuit-a trupul meu și pielea mea, zdrobit-a oasele mele; </p>
<p id="v5"><sup><small>5</small></sup>  A ridicat zid împotriva mea și m-a înconjurat de venin și de zbucium, </p>
<p id="v6"><sup><small>6</small></sup>  Mutându-mă în împărăția morii, ca pe morții cei din veac. </p>
<p id="v7"><sup><small>7</small></sup>  M-a împrejmuit cu zid și n-am pe unde să ies, îngreuiat-a lanțurile mele; </p>
<p id="v8"><sup><small>8</small></sup>  Chiar când strig și răcnesc, rugăciunea mea nu se aude; </p>
<p id="v9"><sup><small>9</small></sup>  El a astupat cărările mele cu piatră și a întortochiat potecile mele. </p>
<p id="v10"><sup><small>10</small></sup>  El a ajuns pentru mine ca un urs la pândă, ca un leu în ascunzătoare. </p>
<p id="v11"><sup><small>11</small></sup>  Rătăcit-a căile mele, m-a sfâșiat și m-a pustiit; </p>
<p id="v12"><sup><small>12</small></sup>  A încordat arcul Său și m-a așezat ca țintă săgeții Sale, </p>
<p id="v13"><sup><small>13</small></sup>  Trimițând în rărunchii mei pe fiii tolbei Sale. </p>
<p id="v14"><sup><small>14</small></sup>  Făcutu-m-am de râs față de poporul meu, cântecul lor de batjocură în fiecare zi. </p>
<p id="v15"><sup><small>15</small></sup>  El m-a săturat de amărăciuni, adăpatu-m-a cu pelin. </p>
<p id="v16"><sup><small>16</small></sup>  A zdrobit de piatră dinții mei și m-a afundat în cenușă. </p>
<p id="v17"><sup><small>17</small></sup>  Tu ai răpit pacea sufletului meu, uitat-am fericirea </p>
<p id="v18"><sup><small>18</small></sup>  ți am zis: "S-a dus puterea vieții mele și nădejdea mea în Domnul". </p>
<p id="v19"><sup><small>19</small></sup>  Adu-ți aminte de nevoia și necazul meu, de pelin și otravă! </p>
<p id="v20"><sup><small>20</small></sup>  Să-ți aduci aminte că împovărat este în mine sufletul meu. </p>
<p id="v21"><sup><small>21</small></sup>  Aceasta voi pune-o la inimă, de aceea voi nădăjdui: </p>
<p id="v22"><sup><small>22</small></sup>  Milele Domnului nu s-au sfârșit, milostivirile Lui nu încetează. </p>
<p id="v23"><sup><small>23</small></sup>  În fiecare dimineață sunt altele, credincioșia Ta este mare! </p>
<p id="v24"><sup><small>24</small></sup>  "Partea mea este Domnul, a zis sufletul meu, de aceea voi nădăjdui în El". </p>
<p id="v25"><sup><small>25</small></sup>  Bun este Domnul cu cei ce se încred în El, pentru omul care Îl caută. <sup id="cite1"><a href="#fn1">[1]</a></sup></p>
<p id="v26"><sup><small>26</small></sup>  Bine este să aștepți în tăcere ajutorul Domnului. </p>
<p id="v27"><sup><small>27</small></sup>  Bine este omului să poarte un jug din tinerețile lui. </p>
<p id="v28"><sup><small>28</small></sup>  Să stea la o parte în tăcere, dacă Domnul îi dă poruncă! </p>
<p id="v29"><sup><small>29</small></sup>  Să atingă pulberea cu buzele lui; poate mai este nădejde! </p>
<p id="v30"><sup><small>30</small></sup>  Să dea obrazul lui spre lovire și să se sature de ocară! </p>
<p id="v31"><sup><small>31</small></sup>  Căci Domnul nu aruncă pe oameni pentru totdeauna; </p>
<p id="v32"><sup><small>32</small></sup>  Ci El pedepsește și are milă după mulțimea milelor Lui. </p>
<p id="v33"><sup><small>33</small></sup>  Că nu de bună voie umilește și pedepsește pe fiii oamenilor. <sup id="cite2"><a href="#fn2">[2]</a></sup></p>
<p id="v34"><sup><small>34</small></sup>  Când călcăm în picioare pe toți robii pământului, </p>
<p id="v35"><sup><small>35</small></sup>  Când călcăm dreptatea omului înaintea feței Celui Preaînalt, <sup id="cite3"><a href="#fn3">[3]</a></sup></p>
<p id="v36"><sup><small>36</small></sup>  Când nu dăm dreptate cuiva în pricina lui, oare Stăpânul a toate nu vede? </p>
<p id="v37"><sup><small>37</small></sup>  Cine este Cel ce a grăit și s-a făcut, fără numai Domnul, Care a poruncit? </p>
<p id="v38"><sup><small>38</small></sup>  Nu iese oare din gura Celui Preaînalt binele și răul? </p>
<p id="v39"><sup><small>39</small></sup>  De ce suspină omul toată viața, fiecare pentru păcatul lui? </p>
<p id="v40"><sup><small>40</small></sup>  Să cercetăm căile noastre, luând aminte și întorcându-ne la Domnul! </p>
<p id="v41"><sup><small>41</small></sup>  Să ridicăm inimile și mâinile noastre la Domnul din cer! </p>
<p id="v42"><sup><small>42</small></sup>  Noi am păcătuit și ne-am răzvrătit și Tu ne-ai iertat. </p>
<p id="v43"><sup><small>43</small></sup>  Tu Te-ai învesmântat cu mânie și ne-ai urmărit; Tu ai ucis fără milă; </p>
<p id="v44"><sup><small>44</small></sup>  Tu Te-ai ascuns în nori, ca să nu străbată rugăciunea la Tine; </p>
<p id="v45"><sup><small>45</small></sup>  Tu ai făcut din mine o măturătură și un gunoi, în mijlocul popoarelor. </p>
<p id="v46"><sup><small>46</small></sup>  Toți dușmanii noștri au deschis gura împotriva noastră; </p>
<p id="v47"><sup><small>47</small></sup>  De spaimă și de groapă am avut parte, de pustiire și de ruină. </p>
<p id="v48"><sup><small>48</small></sup>  Șuvoaie de apă lăcrimează ochiul meu, din pricina prăpădului fiicei poporului meu. </p>
<p id="v49"><sup><small>49</small></sup>  Ochiul meu varsă lacrimi fără încetare, căci nu este ușurare, </p>
<p id="v50"><sup><small>50</small></sup>  Până să se uite în jos și să privească Domnul din ceruri. </p>
<p id="v51"><sup><small>51</small></sup>  Ochiul meu mă doare din pricina fiicelor cetății mele. </p>
<p id="v52"><sup><small>52</small></sup>  Ca pe o pasăre m-au vânat fără cuvânt vrăjmașii mei, </p>
<p id="v53"><sup><small>53</small></sup>  Au vrut să nimicească în groapă viața mea, și au aruncat cu pietre în mine. </p>
<p id="v54"><sup><small>54</small></sup>  Ape năvăleau peste capul meu și cugetam: "Sunt pierdut!" </p>
<p id="v55"><sup><small>55</small></sup>  Chemat-am numele Tău, Doamne, din groapa cea mai dedesubt. </p>
<p id="v56"><sup><small>56</small></sup>  Tu ai auzit glasul meu: "Nu astupa urechea la suspinul și strigătul meu". </p>
<p id="v57"><sup><small>57</small></sup>  Tu erai aproape în ziua când Te-am strigat și ai zis: "Nu-ți fie frică!" </p>
<p id="v58"><sup><small>58</small></sup>  O, Doamne, Tu ai judecat pricina mea, Tu ai izbăvit viața mea! </p>
<p id="v59"><sup><small>59</small></sup>  Văzut-ai, Doamne, apăsarea mea, ajută-mi și-mi fă dreptate! </p>
<p id="v60"><sup><small>60</small></sup>  Tu ai văzut toată răzbunarea lor, toate uneltirile lor împotriva mea; </p>
<p id="v61"><sup><small>61</small></sup>  O, Doamne, Tu ai auzit ocările lor, toate chibzuielile lor împotriva mea, </p>
<p id="v62"><sup><small>62</small></sup>  Graiurile potrivnicilor mei și gândul lor ascuns împotriva mea. </p>
<p id="v63"><sup><small>63</small></sup>  Privește: de stau sau de se scoală, eu sunt de râsul lor! </p>
<p id="v64"><sup><small>64</small></sup>  Răsplătește-le, Doamne, după faptele mâinilor lor, </p>
<p id="v65"><sup><small>65</small></sup>  Dă-le învârtoșare inimii, blestemul Tău să fie pentru ei! </p>
<p id="v66"><sup><small>66</small></sup>  Urmărește-i cu mânie și nimicește-i sub cerurile Tale, Doamne! </p>
<h2>Referințe</h2>
<div>
<ol>
  <li id="fn1"><a href="#cite1">↑</a> 3:25 <i>Partea 1: Dumnezeu este bun</i>: <a href="/ro/The_Urantia_Book/2#p6_3">CU 2:6.3</a>. </li>
  <li id="fn2"><a href="#cite2">↑</a> 3:33 <i>Nu chinuiește de bunăvoie</i>: <a href="/ro/The_Urantia_Book/2#p4_1">CU 2:4.1</a>.  <i>Domnul nu chinuie de bunăvoie</i>: <a href="/ro/The_Urantia_Book/148#p5_5">CU 148:5.5</a>.  <i>El nu chinuie de bunăvoie</i>: <a href="/ro/The_Urantia_Book/97#p6_3">CU 97:6.3</a>.  <i>Tatăl nu chinuieşte de bunăvoie</i>: <a href="/ro/The_Urantia_Book/148#p6_11">CU 148:6.11</a>. </li>
  <li id="fn3"><a href="#cite3">↑</a> 3:35,38 <i>Cele mai mari</i>: <a href="/ro/The_Urantia_Book/43#p3_1">CU 43:3.1</a>.  <i>Cel mai înalt</i>: <a href="/ro/The_Urantia_Book/93#p3_2">CU 93:3.2</a>.  <i>Dumnezeu Preaînalt</i>: <a href="/ro/The_Urantia_Book/93#p2_3">CU 93:2.3</a>. </li>
</ol>
</div>
