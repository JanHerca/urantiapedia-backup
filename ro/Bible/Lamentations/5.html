<!--
title: Plângerile lui Ieremia - Capitol 5
description: 
published: true
date: 2022-10-8T9:56:58Z
tags: bible, bible—lamentations
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td><a href="/ro/Bible/Lamentations/4">Plângerile lui Ieremia - Capitol 4</a></td>
        <td><a href="/ro/Bible/Lamentations/Index">Index</a></td>
        <td> </td>
      </tr>
    </tbody>
  </table>
</figure>
<p id="v1"><sup><small>1</small></sup>  Adu-ți aminte, Doamne, de cele întâmplate, și vezi ocara noastră! </p>
<p id="v2"><sup><small>2</small></sup>  Moștenirea și casele noastre au căzut în mâna celor străini, de alt neam. </p>
<p id="v3"><sup><small>3</small></sup>  Am ajuns orfani, fără de tată, mamele noastre sunt văduve. </p>
<p id="v4"><sup><small>4</small></sup>  Bem apa noastră cu bani, lemnele noastre le primim cu plată. </p>
<p id="v5"><sup><small>5</small></sup>  Pe grumajii noștri stau prigonitorii și, deși n-avem puteri, nu ne dau răgaz. </p>
<p id="v6"><sup><small>6</small></sup>  Întindem mâna către Egipt și Asiria ca să ne sature de pâine. </p>
<p id="v7"><sup><small>7</small></sup>  Părinții noștri au greșit și nu mai sunt, dar noi purtăm fărădelegile lor. </p>
<p id="v8"><sup><small>8</small></sup>  Slugi ne stăpânesc și nimeni nu vine să ne scoată din mina lor. </p>
<p id="v9"><sup><small>9</small></sup>  Cu primejdia vieții noastre ne agonisim pâinea, în fața sabiei care ne amenință în pustiu. </p>
<p id="v10"><sup><small>10</small></sup>  Pielea noastră s-a înnegrit ca un cuptor de văpaia foametei. </p>
<p id="v11"><sup><small>11</small></sup>  Ei au batjocorit femeile în Sion, fecioarele din cetățile lui Iuda. </p>
<p id="v12"><sup><small>12</small></sup>  Căpeteniile au fost spânzurate de mâna lor, fețele bătrânilor nu au mai fost luate în seamă. </p>
<p id="v13"><sup><small>13</small></sup>  Flăcăii au învârtit la râșniță și tinerii s-au poticnit cărând lemne. </p>
<p id="v14"><sup><small>14</small></sup>  Bătrânii nu mai stau la poartă, cei tineri nu mai cântă din alăute. </p>
<p id="v15"><sup><small>15</small></sup>  S-a dus veselia inimii noastre, jocul nostru s-a schimbat în plâns. </p>
<p id="v16"><sup><small>16</small></sup>  Căzut-a cununa de pe capul nostru; vai nouă, că am păcătuit! </p>
<p id="v17"><sup><small>17</small></sup>  Pentru aceasta inima noastră tânjește și ochii s-au întunecat. </p>
<p id="v18"><sup><small>18</small></sup>  Muntele Sionului a rămas pustiu și pe el se plimbă vulpile. </p>
<p id="v19"><sup><small>19</small></sup>  Tu, Doamne, împărățești în veci și scaunul Tău în neam de neam! </p>
<p id="v20"><sup><small>20</small></sup>  Pentru ce vrei să ne uiți, să ne părăsești atât de multă vreme? </p>
<p id="v21"><sup><small>21</small></sup>  Întoarce-Te către noi și ne vom întoarce; înnoiește zilele noastre ca în vremea cea de demult! </p>
<p id="v22"><sup><small>22</small></sup>  Sau Tu ne-ai urgisit și Te-ai mâniat pe noi, fără măsură? </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/ro/Bible/Lamentations/4">Plângerile lui Ieremia - Capitol 4</a></td>
        <td><a href="/ro/Bible/Lamentations/Index">Index</a></td>
        <td> </td>
      </tr>
    </tbody>
  </table>
</figure>
