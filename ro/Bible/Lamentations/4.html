<!--
title: Plângerile lui Ieremia - Capitol 4
description: 
published: true
date: 2022-10-8T9:56:58Z
tags: bible, bible—lamentations
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td><a href="/ro/Bible/Lamentations/3">Plângerile lui Ieremia - Capitol 3</a></td>
        <td><a href="/ro/Bible/Lamentations/Index">Index</a></td>
        <td><a href="/ro/Bible/Lamentations/5">Plângerile lui Ieremia - Capitol 5</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  O, cum s-a întunecat aurul, și cel mai curat aur și-a schimbat fața; pietrele nestemate vărsate au fost la colțul tuturor ulițelor! </p>
<p id="v2"><sup><small>2</small></sup>  Feciorii Sionului, cei mai de seamă altădată, cântăriți cu aur, cum au ajuns să fie socotiți ca vasele de lut, lucru de mână de olar! </p>
<p id="v3"><sup><small>3</small></sup>  Chiar și șacalii își dau sânul, ca puii lor să sugă, dar fiica poporului meu ajuns-a crudă, ca struții în pustiu. </p>
<p id="v4"><sup><small>4</small></sup>  Din pricina setei lipitu-s-a limba sugaciului de cerul gurii lui; copiii cer pâine, dar nimeni nu le-o întinde. </p>
<p id="v5"><sup><small>5</small></sup>  Cei care mâncau odinioară mâncăruri alese cad de foame pe ulițe; cei care au fost crescuți în purpură stau trântiți în gunoi. </p>
<p id="v6"><sup><small>6</small></sup>  Vina fiicei poporului meu a fost mai mare decât a Sodomei, prăbușită într-o clipă, nu de mână omenească. </p>
<p id="v7"><sup><small>7</small></sup>  Căpeteniile ei erau mai strălucitoare decât zăpada, mai albe decât laptele; trupul lor era mai roșu decât mărgeanul, ca safirul era înfățișarea lor. </p>
<p id="v8"><sup><small>8</small></sup>  Chipul lor a ajuns mai negru decât funinginea, pe ulițe nu-i poți cunoaște; pielea lor s-a zbârcit pe oase, s-a uscat ca o așchie de lemn. </p>
<p id="v9"><sup><small>9</small></sup>  Mai fericiți au fost cei care au căzut de sabie, decât cei morți de foame, care se prăpădesc încet, doborâți de lipsa roadelor de pe câmp. </p>
<p id="v10"><sup><small>10</small></sup>  Femeile, deși miloase, au fiert cu mâinile lor copiii și i-au mâncat în vremea căderii fiicei poporului meu. </p>
<p id="v11"><sup><small>11</small></sup>  Sfârșit-a Domnul mânia, vărsat-a pe deplin urgia aprinderii Lui; și în Sion a aprins un fac care l-a mistuit. </p>
<p id="v12"><sup><small>12</small></sup>  Nici n-ar fi putut să creadă regii pământului și toți locuitorii lumii că vrăjmașul și apăsătorul ar putea să intre pe porțile Ierusalimului! </p>
<p id="v13"><sup><small>13</small></sup>  Dar s-a întâmplat, din pricina păcatelor profeților (mincinoși) și a fărădelegilor preoților, care au vărsat în mijlocul lui sângele celor drepți. </p>
<p id="v14"><sup><small>14</small></sup>  Pe ulițe rătăceau pătați de sânge, și nimeni nu se atingea de hainele lor. </p>
<p id="v15"><sup><small>15</small></sup>  "Păziți-vă! Un necurat!" Striga lumea după ei. "Fugiți, la o parte, nu-i atingeți!" Și dacă mai voiesc să rătăcească undeva - se zicea printre neamuri - n-ar trebui să rămână aici! </p>
<p id="v16"><sup><small>16</small></sup>  Fața plină de mânie a Domnului i-a risipit pe ei. Pe preoți nimeni nu-i mai lua în seamă, de bătrâni nu se îndura. </p>
<p id="v17"><sup><small>17</small></sup>  Și ochii noștri se sting de supărare, așteptând zadarnic un ajutor! Din turnul nostru ne-am uitat departe spre un popor al cărui ajutor nu vine. </p>
<p id="v18"><sup><small>18</small></sup>  Și pândeau pașii noștri ca să nu umblăm prin piețele noastre. Sfârșitul nostru se apropia, sosise! </p>
<p id="v19"><sup><small>19</small></sup>  Prigonitorii noștri erau mai iuți decât vulturii de pe cer; umblau după noi prin munți, ne pândeau în pustiu. </p>
<p id="v20"><sup><small>20</small></sup>  Suflarea vieții noastre, unsul Domnului, a fost prins în groapa lor - acela despre care noi ziceam: "La umbra lui vom viețui printre popoare". </p>
<p id="v21"><sup><small>21</small></sup>  Bucură-te și te veselește, fiica Edomului, tu care locuiești în pământul Uț; și la tine va veni cupa; vei bea și te vei lăsa goală. </p>
<p id="v22"><sup><small>22</small></sup>  Fărădelegea ta, o, fiică a Sionului, s-a sfârșit; la fel robia. Dar ție îți cercetează păcatele, o, fiică a Edomului, și dă pe față fărădelegile tale! </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/ro/Bible/Lamentations/3">Plângerile lui Ieremia - Capitol 3</a></td>
        <td><a href="/ro/Bible/Lamentations/Index">Index</a></td>
        <td><a href="/ro/Bible/Lamentations/5">Plângerile lui Ieremia - Capitol 5</a></td>
      </tr>
    </tbody>
  </table>
</figure>
