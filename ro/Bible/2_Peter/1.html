<!--
title: 2 Petru - Capitol 1
description: 
published: true
date: 2023-11-8T21:58:28Z
tags: bible, bible—2 peter
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td>
        </td>
        <td>
        <a href="/ro/Bible/2_Peter/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/2_Peter/2">
          <span class="pr-2">2 Petru - Capitol 2</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Simon Petru, slujitor și apostol al lui Iisus Hristos, celor ce prin dreptatea Dumnezeului nostru și a Mântuitorului Iisus Hristos au dobândit o credință de același preț cu a noastră: </p>
<p id="v2"><sup><small>2</small></sup>  Har vouă și pacea să se înmulțească, întru cunoștința lui Dumnezeu și a lui Iisus, Domnul nostru. </p>
<p id="v3"><sup><small>3</small></sup>  Dumnezeiasca Lui putere ne-a dăruit toate cele ce sunt spre viață și spre bună cucernicie, făcându-ne să cunoaștem pe Cel ce ne-a chemat prin slava Sa și prin puterea Sa, <sup id="cite1"><a href="#fn1">[1]</a></sup></p>
<p id="v4"><sup><small>4</small></sup>  Prin care El ne-a hărăzit mari și prețioase făgăduințe, ca prin ele să vă faceți părtași dumnezeieștii firi, scăpând de stricăciunea poftei celei din lume. <sup id="cite2"><a href="#fn2">[2]</a></sup></p>
<p id="v5"><sup><small>5</small></sup>  Pentru aceasta, puneți și din partea voastră toată sârguința și adăugați la credința voastră: fapta bună, iar la fapta bună: cunoștința, </p>
<p id="v6"><sup><small>6</small></sup>  La cunoștință: înfrânarea; la înfrânare: răbdarea; la răbdare: evlavia; </p>
<p id="v7"><sup><small>7</small></sup>  La evlavie: iubirea frățească, iar la iubirea frățească: dragostea. </p>
<p id="v8"><sup><small>8</small></sup>  Căci dacă aceste lucruri sunt în voi și tot sporesc, ele nu vă vor lăsa nici trândavi, nici fără roade în cunoașterea Domnului nostru Iisus Hristos. <sup id="cite3"><a href="#fn3">[3]</a></sup></p>
<p id="v9"><sup><small>9</small></sup>  Iar cel ce nu are acestea este slab văzător și orb și a uitat de curățirea păcatelor lui de demult. </p>
<p id="v10"><sup><small>10</small></sup>  Pentru aceea, fraților, siliți-vă cu atât mai vârtos să faceți temeinică chemarea și alegerea voastră, căci, făcând acestea, nu veți greși niciodată. </p>
<p id="v11"><sup><small>11</small></sup>  Că așa vi se va da cu bogăție intrarea în veșnica împărăție a Domnului nostru și Mântuitorului Iisus Hristos. <sup id="cite4"><a href="#fn4">[4]</a></sup></p>
<p id="v12"><sup><small>12</small></sup>  Drept aceea, vă voi aminti pururea de acestea, cu toate că le știți și sunteți întăriți întru adevărul în care stați. </p>
<p id="v13"><sup><small>13</small></sup>  Socotesc, dar, că este drept, câtă vreme sunt în acest cort, să vă țin treji, prin aducerea aminte, </p>
<p id="v14"><sup><small>14</small></sup>  Fiindcă știu că degrabă voi lepăda cortul acesta, precum mi-a arătat Domnul nostru Iisus Hristos. </p>
<p id="v15"><sup><small>15</small></sup>  Dar mă voi sili ca, și după plecarea mea, să vă amintiți necontenit de acestea, </p>
<p id="v16"><sup><small>16</small></sup>  Pentru că noi v-am adus la cunoștință puterea Domnului nostru Iisus Hristos și venirea Lui, nu luându-ne după basme meșteșugite, ci fiindcă am văzut slava Lui cu ochii noștri. </p>
<p id="v17"><sup><small>17</small></sup>  Căci El a primit de la Dumnezeu-Tatăl cinste și slavă atunci când, din înălțimea slavei, un glas ca acesta a venit către El: "Acesta este Fiul Meu cel iubit, întru Care am binevoit". <sup id="cite5"><a href="#fn5">[5]</a></sup></p>
<p id="v18"><sup><small>18</small></sup>  Și acest glas noi l-am auzit, pogorându-se din cer, pe când eram cu Domnul în muntele cel sfânt. </p>
<p id="v19"><sup><small>19</small></sup>  Și avem cuvântul proorocesc mai întărit, la care bine faceți luând aminte, ca la o făclie ce strălucește în loc întunecos, până când va străluci ziua și Luceafărul va răsări în inimile voastre, </p>
<p id="v20"><sup><small>20</small></sup>  Aceasta știind mai dinainte că nici o proorocie a Scripturii nu se tâlcuiește după socotința fiecăruia; </p>
<p id="v21"><sup><small>21</small></sup>  Pentru că niciodată proorocia nu s-a făcut din voia omului, ci oamenii cei sfinți ai lui Dumnezeu au grăit, purtați fiind de Duhul Sfânt. </p>
<br/>
<figure class="table chapter-navigator">
  <table>
    <tbody>
      <tr>
        <td>
        </td>
        <td>
        <a href="/ro/Bible/2_Peter/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/2_Peter/2">
          <span class="pr-2">2 Petru - Capitol 2</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Referințe</h2>
<div>
<ol>
  <li id="fn1"><a href="#cite1">↑</a> 1:3-4 <i>Dumnezeu este Divin</i>: <a href="/ro/The_Urantia_Book/2#p1_2">CU 2:1.2</a>. </li>
  <li id="fn2"><a href="#cite2">↑</a> 1:4 <i>Credință în promisiuni</i>: <a href="/ro/The_Urantia_Book/143#p2_4">CU 143:2.4</a>. </li>
  <li id="fn3"><a href="#cite3">↑</a> 1:8 <i>Cunoaște-L pe Domnul Isus Hristos</i>: <a href="/ro/The_Urantia_Book/5#p4_8">CU 5:4.8</a>. </li>
  <li id="fn4"><a href="#cite4">↑</a> 1:11 <i>domeniu veșnic al Împărăției</i>: <a href="/ro/The_Urantia_Book/137#p8_16">CU 137:8.16</a>. </li>
  <li id="fn5"><a href="#cite5">↑</a> 1:17 <i>Acesta este un fiu iubit</i>: <a href="/ro/The_Urantia_Book/47#p8_4">CU 47:8.4</a>. </li>
</ol>
</div>
