<!--
title: Judecători - Capitol 4
description: 
published: true
date: 2022-10-8T9:56:58Z
tags: bible, bible—judges
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td><a href="/ro/Bible/Judges/3">Judecători - Capitol 3</a></td>
        <td><a href="/ro/Bible/Judges/Index">Index</a></td>
        <td><a href="/ro/Bible/Judges/5">Judecători - Capitol 5</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  După ce a murit Aod, fiii lui Israel au început iar să facă rele înaintea ochilor Domnului. </p>
<p id="v2"><sup><small>2</small></sup>  Și Domnul i-a dat în mâinile lui Iabin, regele Canaanului, care domnea în Hațor. Acesta avea căpetenie peste oștire pe Sisera care locuia în Haroșet-Goim. </p>
<p id="v3"><sup><small>3</small></sup>  Și au strigat fiii lui Israel către Domnul; căci Iabin avea nouă sute de care de fier și a apăsat cumplit pe fiii lui Israel douăzeci de ani. </p>
<p id="v4"><sup><small>4</small></sup>  În vremea aceea era judecător în Israel Debora-proorocița, soția lui Lapidot. </p>
<p id="v5"><sup><small>5</small></sup>  Aceasta locuia sub palmierul Deborei, între Rama și Betel, pe muntele Efraim și veneau acolo la ea fiii lui Israel să se judece. </p>
<p id="v6"><sup><small>6</small></sup>  Și a trimis Debora de a chemat pe Barac, fiul lui Abinoam, din Chedeșul Neftalimului și i-a zis: "Domnul Dumnezeul lui Israel îți poruncește: Du-te și te suie pe muntele Tabor și ia cu tine zece mii de oameni din fiii lui Neftali și din fiii lui Zabulon; </p>
<p id="v7"><sup><small>7</small></sup>  Iar Eu voi aduce la tine, la pârâul Chișon, pe Sisera, căpetenia oștirilor lui Iabin și carele lui și oastea lui cea multă și-l voi da în mâinile tale". </p>
<p id="v8"><sup><small>8</small></sup>  Iar Barac a zis către dânsa: "De mergi tu cu mine, mă voi duce; iar de nu mergi cu mine, eu nu mă voi duce. Căci eu nu știu ziua când are să trimită Domnul pe îngerul Său în ajutorul meu". </p>
<p id="v9"><sup><small>9</small></sup>  Atunci ea a zis către el: "De mers voi merge cu tine, dar să știi că nu va mai fi slava ta în calea aceasta în care mergi; ci în mâna unei femei va da Domnul pe Sisera". Și s-a sculat Debora și s-a dus cu Barac la Chedeș. </p>
<p id="v10"><sup><small>10</small></sup>  Și a chemat Barac pe Zabulonieni și Neftalimieni la Chedeș și s-au dus după dânsul zece mii de oameni și s-a dus și Debora cu dânșii. <sup id="cite1"><a href="#fn1">[1]</a></sup></p>
<p id="v11"><sup><small>11</small></sup>  Atunci Heber Cheneul s-a despărțit de Chenei, fiii lui Hobab, rudenia lui Moise, și și-a întins cortul său la dumbrava din Țaanaim, aproape de Chedeș. </p>
<p id="v12"><sup><small>12</small></sup>  Și i s-a spus lui Sisera că Barac, fiul lui Abinoam, s-a suit pe muntele Taborului. </p>
<p id="v13"><sup><small>13</small></sup>  Atunci Sisera a adunat toate carele sale, nouă sute de care de fier, și tot poporul pe care-l avea și a venit din Haroșet-Goim la râul Chișon. </p>
<p id="v14"><sup><small>14</small></sup>  Iar Debora a zis către Barac: "Scoală, că aceasta este ziua aceea în care Domnul are să dea pe Sisera în mâinile tale. Însuși Domnul are să meargă înaintea ta". Și s-a coborât Barac din muntele Taborului și după el și cei zece mii de oameni. </p>
<p id="v15"><sup><small>15</small></sup>  Atunci Domnul a pus pe fugă pe Sisera și toate carele lui și toată tabăra lui prin sabia lui Barac; și s-a coborât Sisera din carul său și a fugit pe jos. </p>
<p id="v16"><sup><small>16</small></sup>  Iar Barac a urmărit carele lui și tabăra lui până la Haroșet-Goim și a căzut toată oștirea lui Sisera de sabie și nimeni n-a rămas. <sup id="cite2"><a href="#fn2">[2]</a></sup></p>
<p id="v17"><sup><small>17</small></sup>  Sisera însă a fugit pe jos în cortul Iaelei, femeia lui Heber Cheneul; căci între Iabin, regele Hațorului, și casa lui Heber Cheneul era pace. </p>
<p id="v18"><sup><small>18</small></sup>  Și a ieșit Iaela în întâmpinarea lui Sisera și i-a zis: "Intră, domnul meu intră la mine, nu te teme!" Și el a intrat la ea în cort și ea l-a acoperit cu haina sa. </p>
<p id="v19"><sup><small>19</small></sup>  Și a zis Sisera către ea: "Dă-mi putină apă să beau, că mi-e sete! Și ea a dezlegat un burduf cu lapte și l-a adăpat și iar l-a acoperit. </p>
<p id="v20"><sup><small>20</small></sup>  Apoi Sisera i-a zis: "Stai la ușa cortului și de va veni cineva să te întrebe și va zice: Nu este aici cineva? Tu să zici: Nu!" </p>
<p id="v21"><sup><small>21</small></sup>  Apoi Iaela, femeia lui Heber, a luat un țăruș de la cort și un ciocan în mâna sa și s-a apropiat de el încetișor și i-a înfipt țărușul în tâmpla lui, așa încât l-a pironit la pământ, căci el dormea, fiind obosit; și așa a murit. </p>
<p id="v22"><sup><small>22</small></sup>  Și iată Barac alerga în urmărirea lui Sisera. Atunci Iaela a ieșit în întâmpinarea lui și i-a zis: "Intră și-ți voi arăta pe omul pe care tu îl cauți". și el a intrat și iată Sisera zăcea mort cu țărușul în tâmplă. </p>
<p id="v23"><sup><small>23</small></sup>  Și a supus Domnul Dumnezeu în ziua aceea pe Iabin, regele Canaanului, în fața fiilor lui Israel. </p>
<p id="v24"><sup><small>24</small></sup>  Și s-a întărit mâna fiilor lui Israel din ce în ce mai mult asupra lui Iabin, regele Canaanului, până ce au stârpit pe Iabin, regele Canaaneilor, </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/ro/Bible/Judges/3">Judecători - Capitol 3</a></td>
        <td><a href="/ro/Bible/Judges/Index">Index</a></td>
        <td><a href="/ro/Bible/Judges/5">Judecători - Capitol 5</a></td>
      </tr>
    </tbody>
  </table>
</figure>
<h2>Referințe</h2>
<div>
<ol>
  <li id="fn1"><a href="#cite1">↑</a> 4:10-16 <i>Sisera a învins</i>: <a href="/ro/The_Urantia_Book/126#p1_2">CU 126:1.2</a>. </li>
  <li id="fn2"><a href="#cite2">↑</a> 4:16 <i>sacrificare</i>: <a href="/ro/The_Urantia_Book/70#p1_17">CU 70:1.17</a>. </li>
</ol>
</div>
