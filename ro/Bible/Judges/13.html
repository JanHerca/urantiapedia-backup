<!--
title: Judecători - Capitol 13
description: 
published: true
date: 2022-8-28T15:50:57Z
tags: 
editor: ckeditor
dateCreated: 2022-8-28T15:50:57Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/ro/Bible/Judges/12">Judecători - Capitol 12</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/ro/Bible/Judges/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/ro/Bible/Judges/14">Judecători - Capitol 14</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Și fiii lui Israel au făcut iarăși rele înaintea ochilor Domnului și i-a dat Domnul în mâinile Filistenilor pentru patruzeci de ani. </p>
<p id="v2"><sup><small>2</small></sup>  Era însă în vremea aceea un om de la țara, din seminția lui Dan, cu numele Manoe și femeia lui era stearpă și nu năștea. </p>
<p id="v3"><sup><small>3</small></sup>  Udată însă s-a arătat îngerul Domnului femeii și i-a zis: "Iată tu ești stearpă și nu naști; dar vei zămisli și vei naște fiu. </p>
<p id="v4"><sup><small>4</small></sup>  Păzește-te dar, să nu bei vin, nici sicheră și nimic necurat să nu mănânci; </p>
<p id="v5"><sup><small>5</small></sup>  Că iată ai să zămislești și al să naști un fiu; și nu se va atinge briciul de capul lui, pentru că pruncul acesta va fi chiar din pântecele mamei sale nazireu al lui Dumnezeu și va începe să izbăvească pe Israel din mâna Filistenilor". </p>
<p id="v6"><sup><small>6</small></sup>  Și a venit femeia și a spus bărbatului său, zicând: "A venit la mine un om al lui Dumnezeu, a cărui înfățișare era ca înfățișarea unui înger al lui Dumnezeu, foarte luminos; nici eu nu l-am întrebat de unde este și nici el nu mi-a spus numele său; </p>
<p id="v7"><sup><small>7</small></sup>  Dar mi-a zis: Iată ai să zămislești și ai să naști un fiu; așadar să nu bei vin și sicheră și să nu mănânci nimic necurat, căci copilul chiar din pântecele mamei și până la moarte va fi nazireu al lui Dumnezeu". </p>
<p id="v8"><sup><small>8</small></sup>  Atunci Manoe s-a rugat Domnului și a zis: "Doamne, fă să vină iarăși pe la noi omul lui Dumnezeu pe care l-ai trimis Tu, și să ne învețe ce să facem cu copilul care se va naște!" </p>
<p id="v9"><sup><small>9</small></sup>  Și a ascultat Dumnezeu glasul lui Manoe și a venit îngerul iarăși la femeie, când era la câmp, însă Manoe, bărbatul ei, nu era cu dânsa. </p>
<p id="v10"><sup><small>10</small></sup>  Dar femeia a alergat îndată și a vestit pe bărbatul său, zicându-i: "Iată mi s-a arătat omul cel ce a venit atunci la mine". </p>
<p id="v11"><sup><small>11</small></sup>  Și s-a sculat Manoe și s-a dus cu femeia sa și a venit la omul acela și a zis către el: "Tu, oare, ești omul acela care ai vorbit cu femeia?" Iar îngerul i-a răspuns: "Eu!" </p>
<p id="v12"><sup><small>12</small></sup>  Și a zis Manoe: "Așadar, dacă se va împlini cuvântul tău, cum să ne purtăm cu copilul acesta și ce să facem cu el?" </p>
<p id="v13"><sup><small>13</small></sup>  Iar îngerul a zis: "Să se păzească el de toate cele ce am spus eu femeii; </p>
<p id="v14"><sup><small>14</small></sup>  Să nu mănânce nimic din câte rodește vița de vie; să nu bea vin, nici sicheră și să nu mănânce nimic necurat și să păzească toate câte i-am poruncit ei". </p>
<p id="v15"><sup><small>15</small></sup>  Atunci Manoe a zis: "Îngăduie-ne să te oprim până vom găti un ied". </p>
<p id="v16"><sup><small>16</small></sup>  Iar îngerul a zis către Manoe: "Deși mă vei opri, eu nu voi mânca pâinea ta; dar de voiești să faci ardere de tot Domnului, atunci adu-o". Și nu știa Manoe că acesta e îngerul Domnului. </p>
<p id="v17"><sup><small>17</small></sup>  Și a zis Manoe către îngerul Domnului: "Cum îți este numele? Ca să te mărim, când se va împlini cuvântul tău". </p>
<p id="v18"><sup><small>18</small></sup>  Zis-a îngerul către el: "La ce mă întrebi tu de numele meu? Că el este minunata". </p>
<p id="v19"><sup><small>19</small></sup>  Atunci a luat Manoe un ied și prinos de pâine și le-a adus Domnului pe o stâncă. Și a făcut acela minunea pe care au văzut-o Manoe și femeia sa. </p>
<p id="v20"><sup><small>20</small></sup>  Când a început a se înălța flacăra de la jertfelnic spre cer, îngerul Domnului s-a ridicat cu flacăra de pe jertfelnic. Văzând aceasta, Manoe și femeia lui au căzut cu fața la pământ. </p>
<p id="v21"><sup><small>21</small></sup>  Și s-a făcut nevăzut îngerul Domnului de Manoe și de femeia lui. Atunci Manoe a înțeles că acela fusese îngerul Domnului. </p>
<p id="v22"><sup><small>22</small></sup>  Și a zis Manoe către femeia sa: "De bună seamă avem să murim, căci am văzut pe Dumnezeu!" </p>
<p id="v23"><sup><small>23</small></sup>  Iar femeia lui i-a zis: "Dacă Domnul ar voi să ne omoare, n-ar fi primit din mâinile noastre arderea de tot și prinosul de pâine și nu ne-ar fi arătat toate acelea și nu ne-ar fi descoperit acum aceasta". </p>
<p id="v24"><sup><small>24</small></sup>  Și a născut femeia un fiu și i-au pus numele Samson. Și a crescut copilul și l-a binecuvântat Domnul. </p>
<p id="v25"><sup><small>25</small></sup>  Și a început Duhul Domnului să lucreze prin el în tabăra lui Dan, între Țora și Eștaol. </p>
