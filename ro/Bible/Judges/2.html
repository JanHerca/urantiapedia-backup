<!--
title: Judecători - Capitol 2
description: 
published: true
date: 2023-11-8T21:58:28Z
tags: bible, bible—judges
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/ro/Bible/Judges/1">
          <span class="mdi mdi-arrow-left-drop-circle"></span><span class="pl-2">Judecători - Capitol 1</span>
        </a>
        </td>
        <td>
        <a href="/ro/Bible/Judges/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/Judges/3">
          <span class="pr-2">Judecători - Capitol 3</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Atunci s-a suit un înger al Domnului din Ghilgal către Bochim, către Betel și către casa lui Israel și le-a zis: "Așa grăiește Domnul: </p>
<p id="v2"><sup><small>2</small></sup>  Eu v-am scos din Egipt și v-am băgat în țara pentru care M-am jurat părinților voștri să v-o dau și am zis: Nu voi rupe în veac legământul Meu cu voi; voi însă să nu intrați în legătură cu locuitorii țării acesteia; dumnezeilor lor să nu vă închinați, idolii lor să-i sfărâmați și jertfelnicele lor să le dărâmați. Dar voi n-ați ascultat glasul Meu. Pentru ce ați făcut aceasta? </p>
<p id="v3"><sup><small>3</small></sup>  De aceea vă zic: Nu Mă voi apuca să strămut pe locuitorii aceștia pe care Eu am voit să-i alung, nu-i voi izgoni de la voi și ei vă vor fi laț, iar dumnezeii lor vor fi pentru voi mreajă". </p>
<p id="v4"><sup><small>4</small></sup>  Când a spus îngerul Domnului cuvintele acestea tuturor fiilor lui Israel, atunci poporul a ridicat strigare mare și a plâns. </p>
<p id="v5"><sup><small>5</small></sup>  De aceea s-a și numit locul acela Bochim. Și au adus ei acolo jertfă Domnului. </p>
<p id="v6"><sup><small>6</small></sup>  După ce a dat Iosua drumul poporului și s-au dus fiii lui Israel fiecare la casa sa și fiecare la moșia sa, ca să ia țara de moștenire, </p>
<p id="v7"><sup><small>7</small></sup>  Atunci poporul a slujit Domnului în toate zilele lui Iosua și în toate zilele bătrânilor, a căror viață s-a prelungit după Iosua și care văzuseră toate lucrurile cele mari ale Domnului, pe care le făcuse El cu Israel. </p>
<p id="v8"><sup><small>8</small></sup>  Iosua, fiul lui Navi, sluga Domnului, a murit fiind de o sută zece ani, </p>
<p id="v9"><sup><small>9</small></sup>  Și l-au îngropat în cuprinsul moștenirii sale, la Timnat-Heres, în muntele lui Efraim, spre miazănoapte de muntele Gaaș; </p>
<p id="v10"><sup><small>10</small></sup>  Și după ce tot rândul acela de oameni a trecut la părinții lor și când s-a ridicat în locul lor alt rând de oameni, care nu cunoșteau pe Domnul și lucrurile Sale pe care le făcuse cu Israel, </p>
<p id="v11"><sup><small>11</small></sup>  Atunci fiii lui Israel au început a face rele înaintea ochilor Domnului și s-au apucat să slujească baalilor; </p>
<p id="v12"><sup><small>12</small></sup>  Au părăsit pe Domnul Dumnezeul părinților lor, Care îi scosese din pământul Egiptului și s-au întors la alți dumnezei, către dumnezeii popoarelor dimprejurul lor și au început să se închine acelora și au mâniat pe Domnul; <sup id="cite1"><a href="#fn1">[1]</a></sup></p>
<p id="v13"><sup><small>13</small></sup>  Au părăsit pe Domnul și au început a se închina lui Baal și Astartelor. <sup id="cite2"><a href="#fn2">[2]</a></sup></p>
<p id="v14"><sup><small>14</small></sup>  De aceea s-a aprins mânia Domnului asupra lui Israel și l-a dat în mâinile jefuitorilor care i-au jefuit; i-a dat în mâinile vrăjmașilor dimprejurul lor și n-au mai putut să se împotrivească vrăjmașilor lor. </p>
<p id="v15"><sup><small>15</small></sup>  Ori încotro apucau, mâna Domnului pretutindeni era împotriva lor, ca să facă rău, cum le grăise Domnul și cum li Se jurase. Și erau foarte strâmtorați. </p>
<p id="v16"><sup><small>16</small></sup>  Atunci le-a ridicat Domnul judecători care i-au izbăvit din mâinile jefuitorilor lor. </p>
<p id="v17"><sup><small>17</small></sup>  Dar nici pe judecători nu-i ascultau ei, ci se purtau desfrânat mergând pe urmele altor dumnezei și se închinau acelora și mâniau pe Domnul; ușor se abăteau de la calea pe care umblaseră părinții lor care se supuseseră poruncilor Domnului. Ei însă nu făceau așa. </p>
<p id="v18"><sup><small>18</small></sup>  Când le ridica lor Domnul judecători, atunci Însuși Domnul era cu judecătorul și-i izbăvia pe ei de vrăjmașii lor în toate zilele judecătorului. <sup id="cite3"><a href="#fn3">[3]</a></sup></p>
<p id="v19"><sup><small>19</small></sup>  Dar cum murea judecătorul, ei iarăși făceau și mai rău decât părinții lor, abătându-se la alți dumnezei, slujind acelora și închinându-se lor, nu se lăsau de lucrurile lor și nu se abăteau de la calea lor cea rea. </p>
<p id="v20"><sup><small>20</small></sup>  Și se aprindea mânia Domnului asupra lui Israel și zicea: "Pentru că poporul acesta calcă poruncile Mele, pe care Eu le-am așezat cu părinții lor și nu ascultă glasul Meu, </p>
<p id="v21"><sup><small>21</small></sup>  De aceea nici Eu nu voi mai izgoni de la ei nici unul din acele popoare pe care le-a lăsat Iosua, fiul lui Navi, în țară, când a murit, </p>
<p id="v22"><sup><small>22</small></sup>  Ca să ispitească prin ele pe Israel și să vadă de va ține el calea Domnului și de va umbla pe ea, cum s-au ținut părinții lor, sau nu". </p>
<p id="v23"><sup><small>23</small></sup>  Și a lăsat Domnul pe popoarele acestea și nu le-a alungat îndată, nici nu le-a dat în mâinile lui Iosua. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/ro/Bible/Judges/1">
          <span class="mdi mdi-arrow-left-drop-circle"></span><span class="pl-2">Judecători - Capitol 1</span>
        </a>
        </td>
        <td>
        <a href="/ro/Bible/Judges/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/Judges/3">
          <span class="pr-2">Judecători - Capitol 3</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Referințe</h2>
<div>
<ol>
  <li id="fn1"><a href="#cite1">↑</a> 2:12 <i>Dumnezeu a spus să fie supărat</i>: <a href="/ro/The_Urantia_Book/4#p3_2">CU 4:3.2</a>. </li>
  <li id="fn2"><a href="#cite2">↑</a> 2:13 <i>„Zei” concurente Baal, Ashtarot</i>: <a href="/ro/The_Urantia_Book/95#p1_3">CU 95:1.3</a>.  <i>Ashtoreth</i>: <a href="/ro/The_Urantia_Book/95#p1_7">CU 95:1.7</a>. </li>
  <li id="fn3"><a href="#cite3">↑</a> 2:18 <i>Se spune că Dumnezeu se pocăiește</i>: <a href="/ro/The_Urantia_Book/2#p2_2">CU 2:2.2</a>.  <i>Se spune că Dumnezeu se pocăiește</i>: <a href="/ro/The_Urantia_Book/4#p3_4">CU 4:3.4</a>. </li>
</ol>
</div>
