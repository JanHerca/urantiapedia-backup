<!--
title: Judecători - Capitol 15
description: 
published: true
date: 2023-11-8T21:58:28Z
tags: bible, bible—judges
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/ro/Bible/Judges/14">
          <span class="mdi mdi-arrow-left-drop-circle"></span><span class="pl-2">Judecători - Capitol 14</span>
        </a>
        </td>
        <td>
        <a href="/ro/Bible/Judges/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/Judges/16">
          <span class="pr-2">Judecători - Capitol 16</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Peste câteva zile, în timpul seceratului grâului, a venit Samson să se vadă cu femeia sa, aducând cu sine un ied. Iar când a zis: "Mă duc la femeia mea în odaia de dormit", tatăl ei nu l-a lăsat să intre. </p>
<p id="v2"><sup><small>2</small></sup>  Și a zis tatăl ei: "Eu am socotit că ai urât-o și am măritat-o cu un prieten al tău; iată sora ei mai mică e mai frumoasă decât ea; să fie aceasta în locul aceleia". </p>
<p id="v3"><sup><small>3</small></sup>  Samson însă le-a zis: "De acum eu voi fi drept înaintea Filistenilor, dacă mă voi apuca să le fac rău". </p>
<p id="v4"><sup><small>4</small></sup>  Apoi Samson s-a dus și a prins trei sute de vulpi, a luat făclii, a legat câte două vulpi de coadă și intre ele câte o făclie; </p>
<p id="v5"><sup><small>5</small></sup>  După aceea a aprins făcliile și a dat drumul vulpilor prin grânele Filistenilor și a aprins și clăile și grâul nesecerat, viile și livezile de măslini. </p>
<p id="v6"><sup><small>6</small></sup>  Și ziceau Filistenii: "Cine oare a făcut aceasta?" Și li s-a spus: "Samson, ginerele Timneanului, căci acesta i-a luat femeia și a dat-o după un prieten al lui". Atunci Filistenii s-au dus și au ars-o cu foc și pe ea și casa tatălui ei. </p>
<p id="v7"><sup><small>7</small></sup>  Dar Samson le-a zis: "Cu toate că ați făcut aceasta, eu tot am să mă răzbun pe voi și numai atunci am să mă liniștesc". </p>
<p id="v8"><sup><small>8</small></sup>  Și le-a sfărâmat fluierele picioarelor și șoldurile și apoi s-a dus și a șezut în peștera de la stânca Etam. </p>
<p id="v9"><sup><small>9</small></sup>  Filistenii însă s-au dus și și-au așezat tabăra în Iuda și s-au întins până la Lehi. </p>
<p id="v10"><sup><small>10</small></sup>  Iar locuitorii lui Iuda au zis: "Pentru ce ați ieșit voi asupra noastră?" Și ei au zis: "Am venit să legăm pe Samson, ca să facem cu el cum a făcut și el cu noi". </p>
<p id="v11"><sup><small>11</small></sup>  Atunci s-au dus trei mii de oameni din Iuda la peștera de la stânca Etam și au zis către Samson: "Nu știi tu, oare, că Filistenii domnesc peste noi? De ce ne-ai făcut tu una ca asta?" El însă a zis: "Cum s-au purtat ei cu mine, așa m-am purtat și eu cu ei". </p>
<p id="v12"><sup><small>12</small></sup>  I-au zis lui: "Noi am venit să te legăm, ca să te dăm în mâinile Filistenilor". Atunci Samson le-a zis: "Jurați-vă mie că nu mă veți ucide!" </p>
<p id="v13"><sup><small>13</small></sup>  Și ei au răspuns: "Nu, noi numai te vom lega și te vom da în mâinile lor, dar de omorât nu te vom omorî". Și l-au legat cu două funii noi și l-au dus din peșteră. </p>
<p id="v14"><sup><small>14</small></sup>  Dar când s-a apropiat el de Lehi, Filistenii l-au întâmpinat cu strigăte. Atunci s-a coborât peste el Duhul Domnului și funiile care erau peste mâinile lui s-au făcut ca niște câlți arși de foc și au căzut legăturile de pe mâinile lui. </p>
<p id="v15"><sup><small>15</small></sup>  Iar el găsind o falcă sănătoasă de asin, și-a întins mâna, a luat-o și a ucis cu ea o mie de oameni. </p>
<p id="v16"><sup><small>16</small></sup>  Apoi a zis Samson: "Cu o falcă de măgar o ceată, două cete am stins, Cu o falcă de măgar o mie de oameni am ucis". </p>
<p id="v17"><sup><small>17</small></sup>  Și zicând acestea, a aruncat falca din mâini și a numit locul acela Ramat-Lehi. </p>
<p id="v18"><sup><small>18</small></sup>  Simțind însă sete mare, a strigat către Domnul și a zis: "Tu ai făcut prin mâna robului Tău această mare izbăvire; iar acum eu mor de sete și voi cădea în mâinile celor netăiați împrejur". </p>
<p id="v19"><sup><small>19</small></sup>  Atunci a deschis Domnul o crăpătură într-o stâncă din Lehi și a curs din ea apă. Și a băut Samson și și-a astâmpărat setea și duhul lui s-a înviorat. De aceea s-a și numit locul acela: "Izvorul celui ce strigă", care este în Lehi până în ziua de astăzi. </p>
<p id="v20"><sup><small>20</small></sup>  Și a fost el judecător în Israel pe vremea Filistenilor douăzeci de ani. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/ro/Bible/Judges/14">
          <span class="mdi mdi-arrow-left-drop-circle"></span><span class="pl-2">Judecători - Capitol 14</span>
        </a>
        </td>
        <td>
        <a href="/ro/Bible/Judges/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/Judges/16">
          <span class="pr-2">Judecători - Capitol 16</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
