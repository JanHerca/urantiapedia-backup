<!--
title: Judecători - Capitol 14
description: 
published: true
date: 2022-10-8T9:56:58Z
tags: bible, bible—judges
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td><a href="/ro/Bible/Judges/13">Judecători - Capitol 13</a></td>
        <td><a href="/ro/Bible/Judges/Index">Index</a></td>
        <td><a href="/ro/Bible/Judges/15">Judecători - Capitol 15</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  În vremea aceea s-a dus Samson la Timna și a văzut în Timna o femeie din fiicele Filistenilor și aceasta i-a plăcut. </p>
<p id="v2"><sup><small>2</small></sup>  Și s-a dus și a spus el tatălui său și mamei sale și a zis: "Am văzut în Timna o femeie din fiicele Filistenilor; luați-mi-o mie de soție!" </p>
<p id="v3"><sup><small>3</small></sup>  Iar tatăl său și mama sa i-au răspuns: "Au doară nu se găsesc femei printre fiicele fraților tăi și în tot poporul meu, de te duci să-ți iei soție de la Filistenii cei netăiați împrejur?" A zis Samson către tatăl său: "Ia-mi-o pe aceea, pentru că mi-a plăcut!" </p>
<p id="v4"><sup><small>4</small></sup>  Și nu știau tatăl său și mama sa că aceasta este de la Domnul și că el caută prilej să se răzbune pe Filisteni. Căci în vremea aceea Filistenii domneau peste Israel. </p>
<p id="v5"><sup><small>5</small></sup>  Deci s-a dus Samson cu tatăl său și cu mama sa la Timna; iar când s-au apropiat de viile Timnei, iată un leu tânăr venea răcnind înaintea lor. </p>
<p id="v6"><sup><small>6</small></sup>  Atunci s-a coborât peste el Duhul Domnului și el a sfâșiat leul ca pe un ied; și nu avea nimic în mână. și n-a spus tatălui său și mamei sale ce făcuse. </p>
<p id="v7"><sup><small>7</small></sup>  Și a venit și a vorbit cu femeia și aceasta a plăcut lui Samson. </p>
<p id="v8"><sup><small>8</small></sup>  Iar după câteva zile s-a dus el iarăși ca să o ia și s-a abătut să vadă trupul leului și iată un roi de albine și miere în trupul leului. </p>
<p id="v9"><sup><small>9</small></sup>  Și a luat el fagurele în mână și s-a dus și a mâncat pe cale; iar dacă a venit la tatăl său și la mama sa, le-a dat și lor de au mâncat; dar nu le-a spus că a luat fagurele acesta din trupul leului celui mort. </p>
<p id="v10"><sup><small>10</small></sup>  Apoi a mers tatăl său la femeie și a făcut acolo Samson ospăț de șapte zile, cum au obiceiul să facă mirii. </p>
<p id="v11"><sup><small>11</small></sup>  Și când l-au văzut cei de acolo, au ales treizeci de nuntași care să fie împrejurul lui. </p>
<p id="v12"><sup><small>12</small></sup>  Iar Samson a zis către ei: "Am să vă spun o ghicitoare și dacă mi-o veți ghici în cele șapte zile ale ospățului și mi-o veți dezlega, vă voi da treizeci de cămăși și treizeci de rânduri de haine. </p>
<p id="v13"><sup><small>13</small></sup>  Iar dacă nu veți putea s-o ghiciți, atunci să-mi dați voi mie treizeci de cămăși și treizeci de rânduri de haine". Au zis aceia: "Spune ghicitoarea ta, ca s-o auzim". </p>
<p id="v14"><sup><small>14</small></sup>  Atunci le-a zis: "Din cel ce mănâncă a ieșit mâncare, și din cel tare a ieșit dulceață". Și n-au putut să dezlege ghicitoarea în trei zile. </p>
<p id="v15"><sup><small>15</small></sup>  Iar în ziua a șaptea au zis aceia către femeia lui Samson: "Ademenește pe bărbatul tău să dezlege ghicitoarea; altfel te vom arde cu foc pe tine și casa tatălui tău; ne-ați chemat, oare, ca să ne jefuiți?" </p>
<p id="v16"><sup><small>16</small></sup>  Și a plâns femeia lui Samson înaintea lui, zicând: "Tu mă urăști și nu mă iubești; ai dat o ghicitoare fiilor poporului meu, iar mie nu mi-o dezlegi". Și a zis el către ea: "Eu n-am dezlegat-o tatălui meu și mamei mele și să ți-o dezleg ție?" </p>
<p id="v17"><sup><small>17</small></sup>  Și a plâns ea înaintea lui șapte zile, cât a ținut ospățul la ei. În sfârșit în ziua a șaptea i-a dezlegat-o căci ea îl ruga stăruitor. </p>
<p id="v18"><sup><small>18</small></sup>  Iar ea a spus dezlegarea ghicitorii fiilor poporului său. Și iată în ziua a șaptea, înainte de răsăritul soarelui, au zis către oamenii cetății: "Ce e mai dulce ca mierea și ce e mai tare ca leul?" Și el le-a zis: "De nu ați fi arat cu juninca mea, ghicitoarea mea n-o mai ghiceați voi". </p>
<p id="v19"><sup><small>19</small></sup>  Atunci s-a coborât peste el Duhul Domnului și s-a dus în Ascalon și, ucigând acolo treizeci de oameni, a dezbrăcat de pe ei hainele și a dat rândurile de haine celor ce au ghicit ghicitoarea sa. Și s-a aprins mânia lui și s-a dus la casa tatălui său. </p>
<p id="v20"><sup><small>20</small></sup>  Iar femeia lui Samson s-a măritat cu unul din nuntașii de la nunta sa, care au fost împrejurul lui. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/ro/Bible/Judges/13">Judecători - Capitol 13</a></td>
        <td><a href="/ro/Bible/Judges/Index">Index</a></td>
        <td><a href="/ro/Bible/Judges/15">Judecători - Capitol 15</a></td>
      </tr>
    </tbody>
  </table>
</figure>
