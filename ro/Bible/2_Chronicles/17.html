<!--
title: 2 Cronici - Capitol 17
description: 
published: true
date: 2023-11-8T21:58:28Z
tags: bible, bible—2 chronicles
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/ro/Bible/2_Chronicles/16">
          <span class="mdi mdi-arrow-left-drop-circle"></span><span class="pl-2">2 Cronici - Capitol 16</span>
        </a>
        </td>
        <td>
        <a href="/ro/Bible/2_Chronicles/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/2_Chronicles/18">
          <span class="pr-2">2 Cronici - Capitol 18</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  În locul lui Asa, s-a făcut rege Iosafat, fiul său. Și s-a întărit și el împotriva Israeliților; </p>
<p id="v2"><sup><small>2</small></sup>  Căci a așezat oștire în toate cetățile întărite ale Iudei și în cetățile lui Efraim pe care le stăpânise Asa, tatăl său. </p>
<p id="v3"><sup><small>3</small></sup>  Și a fost Domnul cu Iosafat, pentru că acesta a umblat în căile cele dintâi ale lui David, tatăl său, și n-a căutat la Baali, </p>
<p id="v4"><sup><small>4</small></sup>  Ci a căutat pe Dumnezeul tatălui său și a lucrat după poruncile Lui, iar nu după faptele Israeliților. </p>
<p id="v5"><sup><small>5</small></sup>  Pentru aceasta i-a întărit Domnul domnia în mâna lui și tot Iuda îi aducea daruri lui Iosafat, și a avut el bogăție și mărire multă. </p>
<p id="v6"><sup><small>6</small></sup>  Inima lui s-a întărit din ce în ce în căile Domnului. Afară de aceasta, el a desființat din Iuda și înălțimile cu jertfelnice și Așerele. </p>
<p id="v7"><sup><small>7</small></sup>  Iar în anul al treilea al domniei sale, a trimis pe cinci din căpeteniile sale și anume: pe Benhail, Obadia, Zaharia, Natanael și Miheia, ca să învețe poporul prin cetățile lui Iuda; </p>
<p id="v8"><sup><small>8</small></sup>  Împreună cu ei a trimis și din leviți: pe Șemaia, Netania, Zebadia, Asael, Șemiramot, Ionatan, Adonie, Tobie, Tob-Adonie; iar din preoți, pe Elișama și pe Ioram. </p>
<p id="v9"><sup><small>9</small></sup>  Aceștia au învățat în Iuda, având cu ei cartea legii Domnului; și au cutreierat toate cetățile lui Iuda și au învățat poporul. </p>
<p id="v10"><sup><small>10</small></sup>  În vremea aceasta, în toate regatele țărilor, care erau împrejurul Iudei, intrase frica Domnului și nu îndrăznea nimeni să se lupte cu Iosafat. </p>
<p id="v11"><sup><small>11</small></sup>  Și i se aduceau lui Iosafat daruri și argint ca bir, până și din partea Filistenilor; asemenea și Arabii îi aduceau vite mărunte; șapte mii șapte sute de berbeci și șapte mii șapte sute de țapi. </p>
<p id="v12"><sup><small>12</small></sup>  Astfel a ajuns Iosafat la cea mai înaltă mărire și a zidit în Iuda cetățui și cetăți pentru provizii. </p>
<p id="v13"><sup><small>13</small></sup>  El a avut multe provizii în cetățile lui Iuda și oameni de război viteji în Ierusalim. </p>
<p id="v14"><sup><small>14</small></sup>  Iată cartea numărătorii lor, după familiile cele după tată ale lor: Din Iuda erau căpetenii peste mii: Adna, căpetenie, care avea sub el trei sute de mii de ostași aleși; </p>
<p id="v15"><sup><small>15</small></sup>  După el Iohanan, căpetenie, care avea sub el două sute optzeci de mii de oameni. </p>
<p id="v16"><sup><small>16</small></sup>  După acesta, Amasia, fiul lui Zicri, care se făgăduise pe sine Domnului, avea cu el două sute de mii de ostași viteji. </p>
<p id="v17"><sup><small>17</small></sup>  Din Veniamin: viteazul ostaș Eliada, care avea sub el două sute de mii de ostași, înarmați cu arcuri și cu scuturi; </p>
<p id="v18"><sup><small>18</small></sup>  După el Iehozabad, care avea sub el o sută optzeci de mii de ostași înarmați. </p>
<p id="v19"><sup><small>19</small></sup>  Aceștia au slujit pe rege, afară de cei pe care regele îi împărțise prin cetățile întărite în tot ținutul lui Iuda. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/ro/Bible/2_Chronicles/16">
          <span class="mdi mdi-arrow-left-drop-circle"></span><span class="pl-2">2 Cronici - Capitol 16</span>
        </a>
        </td>
        <td>
        <a href="/ro/Bible/2_Chronicles/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/2_Chronicles/18">
          <span class="pr-2">2 Cronici - Capitol 18</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
