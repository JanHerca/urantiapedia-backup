<!--
title: 2 Cronici - Capitol 33
description: 
published: true
date: 2023-11-8T21:58:28Z
tags: bible, bible—2 chronicles
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/ro/Bible/2_Chronicles/32">
          <span class="mdi mdi-arrow-left-drop-circle"></span><span class="pl-2">2 Cronici - Capitol 32</span>
        </a>
        </td>
        <td>
        <a href="/ro/Bible/2_Chronicles/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/2_Chronicles/34">
          <span class="pr-2">2 Cronici - Capitol 34</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Manase era de doisprezece ani când s-a făcut rege și a domnit cincizeci și cinci de ani în Ierusalim. <sup id="cite3"><a href="#fn3">[3]</a></sup></p>
<p id="v2"><sup><small>2</small></sup>  Acesta a făcut lucruri neplăcute înaintea ochilor Domnului, umblând după urâciunile popoarelor izgonite de Domnul din fața fiilor lui Israel. </p>
<p id="v3"><sup><small>3</small></sup>  Căci a făcut din nou locurile înalte pe care le sfărâmase Iezechia, tatăl său, și a așezat jertfelnice pentru baali, a făcut Așere, s-a închinat la toată oștirea cerească și i-a slujit; </p>
<p id="v4"><sup><small>4</small></sup>  A făcut jertfelnice și în templul Domnului, despre care Domnul zisese: "În Ierusalim va fi numele Meu în veci"; </p>
<p id="v5"><sup><small>5</small></sup>  A zidit jertfelnice pentru toată oștirea cerească în amândouă curțile templului Domnului. </p>
<p id="v6"><sup><small>6</small></sup>  Tot el a trecut prin foc pe fiii săi în valea Ben-Hinom și a făcut vrăjitorie, farmece și magie; a adus oameni care chemau duhurile morților și fermecători; și a înmulțit relele împotriva Domnului, mâniindu-L. <sup id="cite1"><a href="#fn1">[1]</a></sup></p>
<p id="v7"><sup><small>7</small></sup>  Apoi a făcut un idol cioplit și l-a așezat în templul lui Dumnezeu, deși Dumnezeu grăise către David și către Solomon, fiul lui: "În templul acesta și în Ierusalimul pe care l-am ales dintre toate semințiile lui Israel, îmi voi pune numele Meu în veac; </p>
<p id="v8"><sup><small>8</small></sup>  Mai mult, nu voi îngădui ca piciorul lui Israel să pășească afară din pământul acesta, pe care l-am dat părinților lor, numai dacă ei vor fi stăruitori în a face tot ce le-am spus, după toată legea, rânduielile și poruncile date prin Moise". </p>
<p id="v9"><sup><small>9</small></sup>  Însă Manase a dus pe Iuda și pe locuitorii Ierusalimului la atâta rătăcire, încât ei au săvârșit mai rău decât acele popoare pe care Domnul le stârpise din fața fiilor lui Israel. </p>
<p id="v10"><sup><small>10</small></sup>  De aceea a grăit Domnul lui Manase și poporului său, dar ei n-au ascultat. </p>
<p id="v11"><sup><small>11</small></sup>  De aceea a adus Domnul peste ei pe căpeteniile armatei regelui Asiriei, care l-au prins pe Manase cu arcanul și l-au legat cu cătușe de fier și l-au dus la Babilon. </p>
<p id="v12"><sup><small>12</small></sup>  Și în strâmtorarea sa, el a căutat fața Domnului Dumnezeului său și s-a smerit foarte înaintea Dumnezeului părinților săi. </p>
<p id="v13"><sup><small>13</small></sup>  Iar dacă s-a rugat, Dumnezeu l-a auzit și i-a ascultat rugăciunea lui și l-a adus înapoi la Ierusalim, în regatul său. Și a cunoscut Manase că Domnul este Dumnezeul cel adevărat. </p>
<p id="v14"><sup><small>14</small></sup>  După aceea a zidit el zidul cel din afară al cetății lui David, în partea de apus a Ghihonului, pe vale și până la poarta peștilor, a înconjurat Ofelul, l-a făcut înalt și a așezat căpetenii de oaste prin toate cetățile întărite ale lui Iuda. </p>
<p id="v15"><sup><small>15</small></sup>  Apoi a doborât pe dumnezeii cei străini și idolul cel din templul Domnului și toate capiștele pe care le zidise pe muntele templului Domnului și în Ierusalim le-a aruncat afară din cetate. </p>
<p id="v16"><sup><small>16</small></sup>  A făcut la loc jertfelnicul Domnului și a adus pe el jertfe de împăcare și de laudă iar lui Iuda i-a spus să slujească Domnului Dumnezeului lui Israel. </p>
<p id="v17"><sup><small>17</small></sup>  Poporul mai aducea jertfe pe locurile înalte, dar numai pentru Domnul Dumnezeul său. </p>
<p id="v18"><sup><small>18</small></sup>  Celelalte fapte ale lui Manase și rugăciunea lui către Dumnezeul său și cuvintele văzătorilor, care i s-au grăit în numele Domnului Dumnezeului lui Israel, se găsesc scrise în istoria regilor lui Israel. </p>
<p id="v19"><sup><small>19</small></sup>  Și rugăciunea lui și cum l-a ascultat pe el Dumnezeu și toate păcatele lui și fărădelegile lui și locurile în care el a zidit locuri înalte și a așezat chipurile Astartei și idolii, înainte de a se smeri, se găsesc scrise în istoria lui Hozai. <sup id="cite2"><a href="#fn2">[2]</a></sup></p>
<p id="v20"><sup><small>20</small></sup>  Apoi a răposat Manase cu părinții săi și l-au îngropat în grădina casei lui, iar în locul lui s-a făcut rege Amon, fiul său. </p>
<p id="v21"><sup><small>21</small></sup>  Amon era de douăzeci și doi de ani când s-a făcut rege și a domnit doi ani în Ierusalim. </p>
<p id="v22"><sup><small>22</small></sup>  Și a făcut el lucruri neplăcute înaintea ochilor Domnului, precum făcuse și Manase, tatăl său; căci a adus jertfe la toate chipurile cioplite, pe care le făcuse Manase, tatăl său, și le-a slujit. </p>
<p id="v23"><sup><small>23</small></sup>  Dar el nu s-a smerit înaintea feței Domnului, cum s-a smerit Manase, tatăl său; dimpotrivă, Amon și-a înmulțit păcatele sale. </p>
<p id="v24"><sup><small>24</small></sup>  Și au uneltit slugile lui împotriva lui și l-au omorât în casa sa. </p>
<p id="v25"><sup><small>25</small></sup>  Însă poporul țării a omorât pe toți care uneltiseră împotriva regelui Amon. Și în locul lui poporul țării a făcut rege pe Iosia, fiul său. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/ro/Bible/2_Chronicles/32">
          <span class="mdi mdi-arrow-left-drop-circle"></span><span class="pl-2">2 Cronici - Capitol 32</span>
        </a>
        </td>
        <td>
        <a href="/ro/Bible/2_Chronicles/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/2_Chronicles/34">
          <span class="pr-2">2 Cronici - Capitol 34</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Referințe</h2>
<div>
<ol>
  <li id="fn1"><a href="#cite1">↑</a> 33:6 <i>Evlavia focului</i>: <a href="/ro/The_Urantia_Book/85#p4_4">CU 85:4.4</a>. </li>
  <li id="fn2"><a href="#cite2">↑</a> 33:19 <i>Crânci sfinte</i>: <a href="/ro/The_Urantia_Book/85#p2_4">CU 85:2.4</a>. </li>
  <li id="fn3"><a href="#cite3">↑</a> 33:1-3 <i>Băiat regele Manase</i>: <a href="/ro/The_Urantia_Book/97#p9_23">CU 97:9.23</a>. </li>
</ol>
</div>
