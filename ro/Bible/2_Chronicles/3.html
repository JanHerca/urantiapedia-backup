<!--
title: 2 Cronici - Capitol 3
description: 
published: true
date: 2022-10-8T9:56:58Z
tags: bible, bible—2 chronicles
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td><a href="/ro/Bible/2_Chronicles/2">2 Cronici - Capitol 2</a></td>
        <td><a href="/ro/Bible/2_Chronicles/Index">Index</a></td>
        <td><a href="/ro/Bible/2_Chronicles/4">2 Cronici - Capitol 4</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Solomon a început să înalțe templul Domnului în Ierusalim, pe muntele Moria, unde Se arătase Domnul lui David, tatăl său, și pe locul pe care-l pregătise David, în aria lui Ornan Iebuseul. </p>
<p id="v2"><sup><small>2</small></sup>  Zidirea s-a început în ziua a doua a lunii a doua din anul al patrulea al domniei lui Solomon. </p>
<p id="v3"><sup><small>3</small></sup>  Iată temelia pusă de Solomon la zidurile templului Domnului: lungimea lui era de șaizeci de coji, iar lățimea de douăzeci de coți. </p>
<p id="v4"><sup><small>4</small></sup>  Pridvorul, care era înaintea templului, avea lungimea de douăzeci de coți, cât lățimea templului, iar înălțimea de o sută douăzeci de coți și pe dinăuntru l-a căptușit cu aur curat. </p>
<p id="v5"><sup><small>5</small></sup>  Casa cea mare (Sfânta) însă a căptușit-o cu lemn de chiparos și a îmbrăcat-o cu aur de cel mai bun, iar pe el a săpat finici și lănțișoare. </p>
<p id="v6"><sup><small>6</small></sup>  Apoi a împodobit casa cu pietre scumpe. Aurul era din Parvaim (Ofir). </p>
<p id="v7"><sup><small>7</small></sup>  Pereții casei, tavanul, ușorii, ferestrele și ușile le-a acoperit cu aur și pe pereți a sculptat chipuri de heruvimi. </p>
<p id="v8"><sup><small>8</small></sup>  Sfânta Sfintelor a făcut-o lungă de douăzeci de coți, cât lărgimea casei, și largă de douăzeci de coți, și a îmbrăcat-o cu șase sute de talanți din cel mai bun aur. </p>
<p id="v9"><sup><small>9</small></sup>  Cuiele de aur erau în greutate de cincizeci de sicli fiecare cui. Încăperile de sus încă le-a îmbrăcat cu aur. </p>
<p id="v10"><sup><small>10</small></sup>  Apoi a făcut în Sfânta Sfintelor doi heruvimi săpați în lemn și i-a ferecat cu aur. </p>
<p id="v11"><sup><small>11</small></sup>  Aripile heruvimilor aveau în lungime douăzeci de coți: o aripă de cinci coți atingea peretele templului, iar cealaltă aripă de cinci coți atingea aripa celuilalt heruvim. </p>
<p id="v12"><sup><small>12</small></sup>  Asemenea și aripa de cinci coți a celuilalt heruvim atingea peretele templului, iar cealaltă aripă de cinci coți atingea aripa heruvimului întâi. </p>
<p id="v13"><sup><small>13</small></sup>  Aripile acestor heruvimi întinse erau de douăzeci de coți; heruvimii stăteau în picioare, cu fețele spre Sfânta. </p>
<p id="v14"><sup><small>14</small></sup>  După aceea au făcut o perdea de torturi purpurii, stacojii și albastre și de vison, iar pe ea a închipuit heruvimi. </p>
<p id="v15"><sup><small>15</small></sup>  Înaintea templului au făcut doi Stâlpi, înalți de treizeci și cinci de coți, iar coroanele de deasupra, de cinci coți fiecare. </p>
<p id="v16"><sup><small>16</small></sup>  Au mai făcut lănțișoare, ca cele din Sfânta Sfintelor, și le-a pus pe capetele stâlpilor. Apoi au făcut o sută de rodii și le-au înșirat pe lănțișoare. </p>
<p id="v17"><sup><small>17</small></sup>  În sfârșit au așezat stâlpii înaintea templului, unul în dreapta și altul în stânga și le-a pus nume: celui din dreapta Iachin, iar celui din stânga Booz. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/ro/Bible/2_Chronicles/2">2 Cronici - Capitol 2</a></td>
        <td><a href="/ro/Bible/2_Chronicles/Index">Index</a></td>
        <td><a href="/ro/Bible/2_Chronicles/4">2 Cronici - Capitol 4</a></td>
      </tr>
    </tbody>
  </table>
</figure>
