<!--
title: 2 Cronici - Capitol 14
description: 
published: true
date: 2022-10-8T9:56:58Z
tags: bible, bible—2 chronicles
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td><a href="/ro/Bible/2_Chronicles/13">2 Cronici - Capitol 13</a></td>
        <td><a href="/ro/Bible/2_Chronicles/Index">Index</a></td>
        <td><a href="/ro/Bible/2_Chronicles/15">2 Cronici - Capitol 15</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Apoi a răposat Abia cu părinții săi și l-au îngropat în cetatea lui David, iar în locul lui s-a făcut rege Asa, fiul său. În zilele sale țara a avut pace zece ani. </p>
<p id="v2"><sup><small>2</small></sup>  Asa a făcut cele bune și plăcute înaintea Domnului Dumnezeului său, </p>
<p id="v3"><sup><small>3</small></sup>  Căci el a îndepărtat jertfelnicele dumnezeilor străini și înălțimile, a sfărâmat stâlpii idolești și a tăiat Așerele. </p>
<p id="v4"><sup><small>4</small></sup>  El a poruncit Iudeilor să caute pe Domnul Dumnezeul părinților lor și să împlinească legea și poruncile Lui; </p>
<p id="v5"><sup><small>5</small></sup>  A îndepărtat din toate cetățile lui Iuda înălțimile și chipurile turnate ale soarelui. Regatul sub domnia lui a avut pace. </p>
<p id="v6"><sup><small>6</small></sup>  El a zidit cetăți tari în Iuda; căci țara a fost în pace și n-a avut războaie cu nimeni în acei ani, fiindcă Domnul i-a dat odihnă. </p>
<p id="v7"><sup><small>7</small></sup>  Tot el a zis Iudeilor: "Să zidiți cetățile acestea și să le îngrădiți cu ziduri, cu turnuri, cu porți și cu zăvoare; țara este încă a noastră, pentru că am căutat pe Domnul Dumnezeul nostru; L-am căutat și El ne-a dăruit odihnă din toate părțile". Și au început să le zidească și au izbutit. </p>
<p id="v8"><sup><small>8</small></sup>  Asa avea în oștirea lui trei sute de mii de oameni aleși din seminția lui Iuda, înarmați cu scuturi și cu lănci; iar din seminția lui Veniamin, două sute optzeci de mii de oameni aleși, înarmați cu scuturi și erau și trăgători din arcuri. </p>
<p id="v9"><sup><small>9</small></sup>  Atunci s-a sculat împotriva sa Zerah Etiopianul cu o armată de un milion și cu trei sute de care și a venit până la Mareșa. </p>
<p id="v10"><sup><small>10</small></sup>  Aici i-a ieșit Asa înainte și s-a așezat cu armata sa în linie de bătaie, în valea lui Țefat, lângă Mareșa. </p>
<p id="v11"><sup><small>11</small></sup>  Apoi a strigat Asa către Domnul Dumnezeul său și a zis: "Doamne, la Tine este puterea, ca să ajuți și celui tare și celui ce nu este tare; ajută-ne dar nouă, Doamne Dumnezeul nostru, căci noi în Tine nădăjduim și în numele Tău am pornit împotriva acestei mulțimi, care este atât de mare; Doamne, Tu ești Dumnezeul nostru, să n-aibă omul putere împotriva Ta". </p>
<p id="v12"><sup><small>12</small></sup>  Atunci a lovit Domnul pe Etiopieni înaintea feței lui Asa și înaintea feței lui Iuda și au fugit Etiopienii. </p>
<p id="v13"><sup><small>13</small></sup>  Iar Asa i-a fugărit din urmă împreună cu poporul care era cu el, până la Gherar, și au căzut atâția Etiopieni, de se credea că n-a mai rămas nimeni din ei cu suflet, pentru că aceia cădeau zdrobiți înaintea Domnului și înaintea oștirii Lui. Și au luat de la ei o mare mulțime de pradă. </p>
<p id="v14"><sup><small>14</small></sup>  și au sfărâmat toate cetățile dimprejurul Gherarei, pentru că groaza Domnului intrase în ele. Și au prădat Israeliții toate cetățile și au adus din ele foarte multă pradă. </p>
<p id="v15"><sup><small>15</small></sup>  De asemenea au jefuit și sălașele și au luat o mulțime de turme cu vite mărunte și cămile și s-au întors cu ele la Ierusalim. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/ro/Bible/2_Chronicles/13">2 Cronici - Capitol 13</a></td>
        <td><a href="/ro/Bible/2_Chronicles/Index">Index</a></td>
        <td><a href="/ro/Bible/2_Chronicles/15">2 Cronici - Capitol 15</a></td>
      </tr>
    </tbody>
  </table>
</figure>
