<!--
title: Ezechiel - Capitol 13
description: 
published: true
date: 2022-8-28T15:50:57Z
tags: 
editor: ckeditor
dateCreated: 2022-8-28T15:50:57Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/ro/Bible/Ezekiel/12">Ezechiel - Capitol 12</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/ro/Bible/Ezekiel/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/ro/Bible/Ezekiel/14">Ezechiel - Capitol 14</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Fost-a cuvântul Domnului către mine și mi-a zis: </p>
<p id="v2"><sup><small>2</small></sup>  "Fiul omului, rostește profeție împotriva proorocilor lui Israel, care prevestesc, și zi celor ce proorocesc după îndemnul inimii lor: Ascultați cuvântul Domnului! </p>
<p id="v3"><sup><small>3</small></sup>  Așa grăiește Domnul Dumnezeu: Vai de proorocii cei mincinoși, care urmează duhul lor și nu văd nimic! </p>
<p id="v4"><sup><small>4</small></sup>  Proorocii tăi, Israele, sunt ca vulpile din ruine. </p>
<p id="v5"><sup><small>5</small></sup>  La spărturile zidurilor nu se suie, nici nu apără cu zid casa lui Israel, ca să stea tare la luptă în ziua Domnului. </p>
<p id="v6"><sup><small>6</small></sup>  Vedeniile lor sunt deșarte și prevestirile lor mincinoase; ei zic: "Domnul a spus", dar Domnul nu i-a trimis și ei încredințează că se va împlini cuvântul lor. </p>
<p id="v7"><sup><small>7</small></sup>  Domnul întreabă: Vedeniile ce le-ați văzut nu sunt ele, oare, deșarte și prevestirile ce le-ați rostit nu sunt ele, oare, mincinoase? Voi ziceți: Domnul a spus, dar Eu n-am spus. </p>
<p id="v8"><sup><small>8</small></sup>  De aceea așa zice Domnul Dumnezeu: Pentru că spuneți lucruri deșarte și pentru că vedeniile voastre sunt minciuni, iată Eu vin împotriva voastră, zice Domnul Dumnezeu. </p>
<p id="v9"><sup><small>9</small></sup>  Mâna Mea va fi împotriva acestor prooroci, care văd lucruri deșarte și prevestesc minciuni; în sfatul poporului Meu ei nu vor fi, nici nu se vor înscrie în cartea casei lui Israel și vor ști că Eu sunt Domnul Dumnezeu. </p>
<p id="v10"><sup><small>10</small></sup>  Pentru că duc poporul Meu în rătăcire, spunând: "Pace", atunci când nu e pace; și pentru că atunci când el face zid, ei îl tencuiesc cu ipsos. </p>
<p id="v11"><sup><small>11</small></sup>  Spune celor ce tencuiesc zidul că acesta va cădea. Ploaie potopitoare se va vărsa, pietre de grindină vor cădea, și puhoi vijelios va doborî zidul. </p>
<p id="v12"><sup><small>12</small></sup>  Iată el va cădea; atunci nu vă vor întreba oare: "Unde este tencuiala cu care l-ați acoperit?" </p>
<p id="v13"><sup><small>13</small></sup>  De aceea așa zice Domnul Dumnezeu: Iată, Eu, în mânia Mea, voi slobozi furtună mare, ploaie potopitoare voi vărsa în urgia Mea și în mânia Mea va cădea grindină pustiitoare. </p>
<p id="v14"><sup><small>14</small></sup>  Și voi dărâma zidul pe care voi l-ați acoperit cu ipsos și-l voi doborî la pământ; temeliile lui se vor dezgoli și el va cădea; o dată cu el, veți pieri și voi și veți ști că Eu sunt Domnul. </p>
<p id="v15"><sup><small>15</small></sup>  Așa îmi voi potoli mânia Mea împotriva zidului și împotriva celor ce l-au acoperit cu ipsos și vă voi zice: Nu mai este zidul, nici cei ce l-au tencuit; </p>
<p id="v16"><sup><small>16</small></sup>  Nu mai sunt proorocii lui Israel care au proorocit Ierusalimului și i-au prevestit vedenii de pace, atunci când nu era pace, zice Domnul Dumnezeu. </p>
<p id="v17"><sup><small>17</small></sup>  Iar tu, fiul omului, îndreaptă-ți fața spre fiicele poporului tău, care proorocesc după inima lor; rostește împotriva lor proorocie, </p>
<p id="v18"><sup><small>18</small></sup>  Și le spune: Așa grăiește Domnul Dumnezeu: Vai de cele ce cos pernițe fermecate pentru subsuori și fac marame pentru capul celor de orice statură, pentru a vâna sufletele! Au doar vânând sufletele poporului Meu, vă veți mântui sufletele voastre? </p>
<p id="v19"><sup><small>19</small></sup>  Voi Mă necinstiți înaintea poporului Meu pentru o mână de orz și pentru o bucată de pâine, ucigând sufletele care nu trebuie să moară, cruțând viața sufletelor care nu trebuie să trăiască și amăgind astfel pe poporul Meu, care ascultă minciună. </p>
<p id="v20"><sup><small>20</small></sup>  De aceea așa grăiește Domnul Dumnezeu: Iată Eu sunt împotriva pernițelor voastre fermecate, cu care voi prindeți sufletele în laț ca pe păsări; vi le voi smulge de la subsuori și voi da drumul sufletelor, pe care voi le prindeți în laț. </p>
<p id="v21"><sup><small>21</small></sup>  Voi sfâșia maramele voastre și voi izbăvi poporul Meu din mâinile voastre, ca să nu mai fie pradă în mâinile voastre și veți ști că Eu sunt Domnul. </p>
<p id="v22"><sup><small>22</small></sup>  Pentru că întristați prin minciuni inima dreptului, pe care Eu n-am voit să o întristez, și pentru că sprijiniți brațul celui nelegiuit, ca acesta să nu se întoarcă de la calea lui cea rea spre a-și păstra viața. </p>
<p id="v23"><sup><small>23</small></sup>  De aceea nu veți mai avea vedenii deșarte și în viitor nu veți mai rosti prevestiri; voi izbăvi poporul Meu din mâinile voastre și veți cunoaște că Eu sunt Domnul". </p>
