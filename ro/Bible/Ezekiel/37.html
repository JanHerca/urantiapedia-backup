<!--
title: Ezechiel - Capitol 37
description: 
published: true
date: 2022-10-8T9:56:58Z
tags: bible, bible—ezekiel
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td><a href="/ro/Bible/Ezekiel/36">Ezechiel - Capitol 36</a></td>
        <td><a href="/ro/Bible/Ezekiel/Index">Index</a></td>
        <td><a href="/ro/Bible/Ezekiel/38">Ezechiel - Capitol 38</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Fost-a mâna Domnului peste mine și m-a dus Domnul cu Duhul și m-a așezat în mijlocul unui câmp plin de oase omenești, </p>
<p id="v2"><sup><small>2</small></sup>  Și m-a purtat împrejurul lor; dar iată oasele acestea erau foarte multe pe fața pământului și uscate de tot. </p>
<p id="v3"><sup><small>3</small></sup>  Și mi-a zis Domnul: "Fiul omului, vor învia, oasele acestea?" Iar eu am zis: "Dumnezeule, numai Tu știi aceasta". </p>
<p id="v4"><sup><small>4</small></sup>  Domnul însă mi-a zis: "Proorocește asupra oaselor acestora și le spune: Oase uscate, ascultați cuvântul Domnului! </p>
<p id="v5"><sup><small>5</small></sup>  Așa grăiește Domnul Dumnezeu oaselor acestora: Iată Eu voi face să intre în voi duh și veți învia. </p>
<p id="v6"><sup><small>6</small></sup>  Voi pune pe voi vine și carne va crește pe voi; vă voi acoperi cu piele, voi face să intre în voi duh și veți învia și veți ști că Eu sunt Domnul". </p>
<p id="v7"><sup><small>7</small></sup>  Proorocit-am deci cum mi se poruncise. și când am proorocit, iată s-a făcut un vuiet și o mișcare și oasele au început să se apropie, fiecare os la încheietura sa. </p>
<p id="v8"><sup><small>8</small></sup>  Și am privit și eu și iată erau pe ele vine și crescuse carne și pielea le acoperea pe deasupra, iar duh nu era în ele. </p>
<p id="v9"><sup><small>9</small></sup>  Atunci mi-a zis Domnul: "Fiul omului, proorocește duhului, proorocește și spune duhului: Așa grăiește Domnul Dumnezeu: Duhule, vino din cele patru vânturi și suflă peste morții aceștia și vor învia!" </p>
<p id="v10"><sup><small>10</small></sup>  Deci am proorocit eu, cum mi se poruncise, și a intrat în ei duhul și au, înviat și mulțime multă foarte de oameni s-au ridicat pe picioarele lor. </p>
<p id="v11"><sup><small>11</small></sup>  Și mi-a zis iarăși Domnul: "Fiul omului, oasele acestea sunt toată casa lui Israel. Iată ei zic: "S-au uscat oasele noastre și nădejdea noastră a pierit; suntem smulși din rădăcină". </p>
<p id="v12"><sup><small>12</small></sup>  De aceea proorocește și le spune: Așa grăiește Domnul Dumnezeu: Iată, Eu voi deschide mormintele voastre și vă voi scoate pe voi, poporul Meu, din mormintele voastre și vă voi duce în țara lui Israel. </p>
<p id="v13"><sup><small>13</small></sup>  Astfel veți ști că Eu sunt Domnul, când voi deschide mormintele voastre și vă voi scoate pe voi, poporul Meu, din mormintele voastre. </p>
<p id="v14"><sup><small>14</small></sup>  Și voi pune în voi Duhul Meu și veți învia și vă voi așeza în țara voastră și veți ști că Eu, Domnul, am zis aceasta și am făcut", zice Domnul. <sup id="cite1"><a href="#fn1">[1]</a></sup></p>
<p id="v15"><sup><small>15</small></sup>  Fost-a iarăși către mine cuvântul Domnului și mi-a zis: </p>
<p id="v16"><sup><small>16</small></sup>  "Iar tu, fiul omului, ia-ți un toiag și scrie pe el: "Lui Iuda și fiilor lui Israel, care sunt uniți cu el". și să mai iei un toiag și să scrii pe el: "Lui Iosif". Acesta este toiagul lui Efraim și a toată casa lui Israel, care este unită cu el. </p>
<p id="v17"><sup><small>17</small></sup>  Apoi să le apropii unul de altul încât ele să fie în mâna ta ca un singur toiag. </p>
<p id="v18"><sup><small>18</small></sup>  Iar când te vor întreba fiii poporului tău: "Nu ne vei tălmăci oare și nouă ce înseamnă ceea ce ai în mână? </p>
<p id="v19"><sup><small>19</small></sup>  Tu să le spui: Așa grăiește Domnul Dumnezeu: Iată Eu voi lua toiagul lui Iosif, care este în mâna lui Efraim și a semințiilor lui Israel unite cu el și le voi împreuna cu toiagul lui Iuda și voi face din ele un singur toiag și vor fi în mâna Mea una. </p>
<p id="v20"><sup><small>20</small></sup>  Când însă amândouă toiegele pe care vei scrie vor fi în mâna ta înaintea ochilor lor, </p>
<p id="v21"><sup><small>21</small></sup>  Atunci să le spui: Așa grăiește Domnul Dumnezeu: Iată, Eu voi lua pe fiii lui Israel din mijlocul neamurilor, printre care se află, îi voi aduna din toate părțile și-i voi aduce în țara lor; </p>
<p id="v22"><sup><small>22</small></sup>  Iar în țara aceasta, pe munții lui Israel, îi voi face un singur neam și un singur rege va fi peste toți; nu vor mai fi două neamuri și în viitor nu se vor mai împărți în două regate; </p>
<p id="v23"><sup><small>23</small></sup>  Nu se vor mai pângări cu idolii lor, cu urâciunile lor și cu toate păcatele lor. și voi izbăvi de toate fărădelegile pe care le-au săvârșit, îi voi curăți și vor fi poporul Meu, iar Eu voi fi Dumnezeul lor. </p>
<p id="v24"><sup><small>24</small></sup>  Iar robul Meu David va fi rege peste ei și păstorul lor al tuturor, și ei se vor purta după cum cer poruncile Mele și legile Mele le vor păzi și le vor împlini. </p>
<p id="v25"><sup><small>25</small></sup>  Vor locui țara pe care am dat-o Eu robului Meu Iacov, unde au trăit părinții lor; acolo vor locui ei și copiii lor în veci; iar robul Meu David va fi peste ei rege în veac. </p>
<p id="v26"><sup><small>26</small></sup>  Voi încheia cu ei un legământ al păcii, legământ veșnic voi avea cu ei. Voi pune rânduială la ei, îi voi înmulți și voi așeza în mijlocul lor locașul Meu pe veci. </p>
<p id="v27"><sup><small>27</small></sup>  Fi-va locașul Meu la ei și voi fi Dumnezeul lor, iar ei vor fi poporul Meu. </p>
<p id="v28"><sup><small>28</small></sup>  Atunci vor ști popoarele că Eu sunt Domnul Care sfințește pe Israel, când locașul Meu va fi veșnic în mijlocul lor". </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/ro/Bible/Ezekiel/36">Ezechiel - Capitol 36</a></td>
        <td><a href="/ro/Bible/Ezekiel/Index">Index</a></td>
        <td><a href="/ro/Bible/Ezekiel/38">Ezechiel - Capitol 38</a></td>
      </tr>
    </tbody>
  </table>
</figure>
<h2>Referințe</h2>
<div>
<ol>
  <li id="fn1"><a href="#cite1">↑</a> 37:14 <i>Spiritul lui Dumnezeu trăiește în noi (T/A)</i>: <a href="/ro/The_Urantia_Book/16#p9_4">CU 16:9.4</a>.  <i>Spirit în om (Ajustator de gândire)</i>: <a href="/ro/The_Urantia_Book/103#p1_6">CU 103:1.6</a>.  <i>Dumnezeu locuiește în sufletul tău</i>: <a href="/ro/The_Urantia_Book/133#p4_4">CU 133:4.4</a>.  <i>Spiritul lui Dumnezeu trăiește în</i>: <a href="/ro/The_Urantia_Book/167#p7_4">CU 167:7.4</a>.  <i>Spiritul lui Dumnezeu în tine (T/A)</i>: <a href="/ro/The_Urantia_Book/2#p5_6">CU 2:5.6</a>.  <i>Împărăția lui Dumnezeu este în tine</i>: <a href="/ro/The_Urantia_Book/195#p10_4">CU 195:10.4</a>.  <i>Spiritul Viu al Tatălui (TA)</i>: <a href="/ro/The_Urantia_Book/146#p3_5">CU 146:3.5</a>.  <i>Spiritul locuitor</i>: <a href="/ro/The_Urantia_Book/134#p4_7">CU 134:4.7</a>.  <i>Dumnezeu locuiește în tine</i>: <a href="/ro/The_Urantia_Book/148#p6_10">CU 148:6.10</a>.  <i>Duhul lui Dumnezeu în om</i>: <a href="/ro/The_Urantia_Book/34#p6_7">CU 34:6.7</a>.  <i>Duhul lui Dumnezeu trăiește în noi</i>: <a href="/ro/The_Urantia_Book/133#p4_5">CU 133:4.5</a>.  <i>Duhul lui Dumnezeu în noi</i>: <a href="/ro/The_Urantia_Book/141#p2_1">CU 141:2.1</a>.  <i>Împărăția lui Dumnezeu în</i>: <a href="/ro/The_Urantia_Book/170#p2_20">CU 170:2.20</a>.  <i>Spiritul lui Dumnezeu în tine</i>: <a href="/ro/The_Urantia_Book/5#p2_3">CU 5:2.3</a>.  <i>Dumnezeu locuiește în noi</i>: <a href="/ro/The_Urantia_Book/12#p7_12">CU 12:7.12</a>.  <i>Împărăția lui Dumnezeu este în tine</i>: <a href="/ro/The_Urantia_Book/140#p1_5">CU 140:1.5</a>.  <i>El trăiește în noi</i>: <a href="/ro/The_Urantia_Book/3#p1_4">CU 3:1.4</a>.  <i>Împărăția din tine</i>: <a href="/ro/The_Urantia_Book/170#p1_8">CU 170:1.8</a>.  <i>Spiritul lui Dumnezeu trăiește în inima omului</i>: <a href="/ro/The_Urantia_Book/131#p10_4">CU 131:10.4</a>.  <i>Spiritul lui Dumnezeu locuiește în sufletul omului</i>: <a href="/ro/The_Urantia_Book/131#p10_2">CU 131:10.2</a>.  <i>Spiritul locuitor: Ajustatorul</i>: <a href="/ro/The_Urantia_Book/107#p4_7">CU 107:4.7</a>. </li>
</ol>
</div>
