<!--
title: Ezechiel - Capitol 35
description: 
published: true
date: 2022-10-8T9:56:58Z
tags: bible, bible—ezekiel
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td><a href="/ro/Bible/Ezekiel/34">Ezechiel - Capitol 34</a></td>
        <td><a href="/ro/Bible/Ezekiel/Index">Index</a></td>
        <td><a href="/ro/Bible/Ezekiel/36">Ezechiel - Capitol 36</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Fost-a cuvântul Domnului către mine și mi-a zis: </p>
<p id="v2"><sup><small>2</small></sup>  "Fiul omului, întoarce-ți fața spre muntele Seir și proorocește împotriva lui, </p>
<p id="v3"><sup><small>3</small></sup>  Și spune-i: Așa grăiește Domnul Dumnezeu: Iată Eu sunt împotriva ta, munte Seir, și-Mi voi întinde mâna împotriva ta și te voi face pustiu și nelocuit. </p>
<p id="v4"><sup><small>4</small></sup>  Cetățile tale le voi preface în ruine și tu însuți vei fi pustiit și vei ști că Eu sunt Domnul; </p>
<p id="v5"><sup><small>5</small></sup>  Fiindcă ai dușmănie veșnică și ai dat pe fiii lui Israel în mâna sabiei în timpul necredinței lor, în vremea pieirii desăvârșite, </p>
<p id="v6"><sup><small>6</small></sup>  De aceea, precum este adevărat că Eu sunt viu, zice Domnul Dumnezeu, tot așa este de adevărat că te voi umple de sânge și sângele te va urmări; și pentru că tu n-ai urât vărsarea de sânge, de aceea sângele te va și urmări. </p>
<p id="v7"><sup><small>7</small></sup>  Voi face muntele Seir o singurătate și un pustiu; voi nimici pe oricine străbate țara. </p>
<p id="v8"><sup><small>8</small></sup>  Și voi umple înălțimile lui de ucișii lui. Pe dealurile tale, în văile tale și în toate văgăunile tale vor cădea răpuși de sabie. </p>
<p id="v9"><sup><small>9</small></sup>  Te voi face pustiu veșnic și în cetățile tale nu vor mai trăi oameni, și veți ști că Eu sunt Domnul. </p>
<p id="v10"><sup><small>10</small></sup>  De vreme ce tu ai zis: "Aceste două popoare și aceste două țări vor fi ale mele și le voi stăpâni", cu toate că Domnul era acolo, </p>
<p id="v11"><sup><small>11</small></sup>  De aceea precum este adevărat că Eu sunt viu, zice Domnul Dumnezeu, tot așa este de adevărat că Mă voi purta cu tine după măsura urii tale și a pizmei tale, pe care le-ai arătat către ele, și Mă voi face cunoscut lor, când te voi judeca. </p>
<p id="v12"><sup><small>12</small></sup>  Atunci vei ști că Eu, Domnul, am auzit toate hulele tale pe care le-ai rostit împotriva munților lui Israel, zicând: "S-au pustiit și ne sunt dați nouă spre mâncare!" </p>
<p id="v13"><sup><small>13</small></sup>  Auzit-am că v-ați lăudat înaintea Mea cu limba voastră și ați înmulțit vorbele voastre împotriva Mea. </p>
<p id="v14"><sup><small>14</small></sup>  Așa zice Domnul Dumnezeu: Când tot pământul se va bucura, pe tine te voi face pustiu. </p>
<p id="v15"><sup><small>15</small></sup>  Cum te-ai bucurat tu, că partea casei lui Israel s-a pustiit, așa voi face și cu tine: pustiit vei fi, munte Seir, și împreună cu tine și tot Edomul și vor ști că Eu sunt Domnul". </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/ro/Bible/Ezekiel/34">Ezechiel - Capitol 34</a></td>
        <td><a href="/ro/Bible/Ezekiel/Index">Index</a></td>
        <td><a href="/ro/Bible/Ezekiel/36">Ezechiel - Capitol 36</a></td>
      </tr>
    </tbody>
  </table>
</figure>
