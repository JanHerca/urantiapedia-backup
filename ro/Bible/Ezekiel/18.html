<!--
title: Ezechiel - Capitol 18
description: 
published: true
date: 2022-10-8T9:56:58Z
tags: bible, bible—ezekiel
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td><a href="/ro/Bible/Ezekiel/17">Ezechiel - Capitol 17</a></td>
        <td><a href="/ro/Bible/Ezekiel/Index">Index</a></td>
        <td><a href="/ro/Bible/Ezekiel/19">Ezechiel - Capitol 19</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Și a mai fost cuvântul Domnului către mine și mi-a zis: <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  "Pentru ce spuneți voi în țara lui Israel pilda aceasta și ziceți: Părinții au mâncat aguridă și copiilor li s-au strepezit dinții? <sup id="cite2"><a href="#fn2">[2]</a></sup></p>
<p id="v3"><sup><small>3</small></sup>  Precum este adevărat că Eu sunt viu, zice Domnul Dumnezeu, tot așa este de adevărat că pe viitor nu se va mai grăi pilda aceasta lui Israel. </p>
<p id="v4"><sup><small>4</small></sup>  Că iată toate sufletele sunt ale Mele; cum este al Meu sufletul tatălui, tot așa și sufletul fiului; sufletul care a greșit va muri. </p>
<p id="v5"><sup><small>5</small></sup>  De este cineva drept și face judecată și dreptate; </p>
<p id="v6"><sup><small>6</small></sup>  De nu mănâncă jertfit în munte și spre idolii casei lui Israel nu-și întoarce ochii săi; femeia aproapelui său nu o necinstește și de femeie nu se apropie în timpul perioadei ei de necurăție; </p>
<p id="v7"><sup><small>7</small></sup>  Pe nimeni nu strâmtorează și datornicului îi întoarce zălogul, furt nu face, celui flămând îi dă din pâinea sa și pe cel gol îl îmbracă cu haină; </p>
<p id="v8"><sup><small>8</small></sup>  Banii săi cu camătă nu-i dă și camătă nu ia; de la nedreptate mâinile și le stăpânește și judecata dintre un om și altul o face cu dreptate; </p>
<p id="v9"><sup><small>9</small></sup>  De se poartă după poruncile Mele și legile Mele cu credincioșie le păzește, acela este drept și fără îndoială viu va fi, zice Domnul Dumnezeu. </p>
<p id="v10"><sup><small>10</small></sup>  Dar de i s-a născut fiu hoț, care varsă sânge sau face ceva de felul acesta, </p>
<p id="v11"><sup><small>11</small></sup>  Și care nu urmează calea tatălui său, ci mănâncă cele jertfite în munți, necinstește femeia aproapelui său; </p>
<p id="v12"><sup><small>12</small></sup>  Pe sărac și pe lipsit îl apasă, răpește avutul altuia și zălogul nu-l întoarce; își ridică ochii la idoli și face ticăloșii; </p>
<p id="v13"><sup><small>13</small></sup>  Banii și-i dă cu dobândă și ia camătă; unul ca acesta va trăi oare? Nu! De va face asemenea ticăloșii nu va trăi, ci sigur va muri și sângele lui va fi asupra lui. </p>
<p id="v14"><sup><small>14</small></sup>  Iar de i s-a născut un fiu, care, văzând păcatele, văzând toate câte le-a făcut tatăl său, el se păzește și nu face nimic asemenea; </p>
<p id="v15"><sup><small>15</small></sup>  În munți nu mănâncă jertfe idolești, nu-și ridică ochii spre idolii cei mincinoși ai casei lui Israel și femeia aproapelui său nu o necinstește; </p>
<p id="v16"><sup><small>16</small></sup>  Pe nimeni nu apasă, zălog nu ia și avutul altuia nu-l risipește; celui flămând îi dă din pâinea sa, cu haina sa îmbracă pe cel gol; </p>
<p id="v17"><sup><small>17</small></sup>  Pe sărac nu asuprește, nu ia nici camătă, nici dobândă; poruncile Mele le păzește și se poartă după legile Mele; acest om nu va muri pentru nedreptățile părintelui său, ci în veci va trăi. </p>
<p id="v18"><sup><small>18</small></sup>  Iar tatăl său, pentru că a apăsat pe alții, a răpit ceea ce era al fratelui său și a făcut în poporul său ceea ce nu era îngăduit, iată va muri pentru nedreptatea sa. </p>
<p id="v19"><sup><small>19</small></sup>  Dar veți zice: Pentru ce fiul să nu poarte nedreptatea tatălui său? Pentru că fiul a făcut ceea ce era drept și legiuit și toate legile Mele le-a ținut și le-a împlinit; de aceea va trăi. </p>
<p id="v20"><sup><small>20</small></sup>  Sufletul care păcătuiește va muri. Fiul nu va purta nedreptatea tatălui, și tatăl nu va purta nedreptatea fiului. Celui drept i se va socoti dreptatea sa, iar celui rău, răutatea sa. </p>
<p id="v21"><sup><small>21</small></sup>  Dar dacă cel rău se întoarce de la nelegiuirile sale pe care le-a făcut și păzește toate legile Mele și face ceea ce e bun și drept, el va trăi și nu va muri. <sup id="cite3"><a href="#fn3">[3]</a></sup></p>
<p id="v22"><sup><small>22</small></sup>  Nu se vor pomeni deloc nelegiuirile pe care el le va fi făcut, ci va trăi pentru dreptatea pe care va fi făcut-o. </p>
<p id="v23"><sup><small>23</small></sup>  Oare voiesc Eu moartea păcătosului, zice Domnul Dumnezeu - și nu mai degrabă să se întoarcă de la căile sale și să fie viu? </p>
<p id="v24"><sup><small>24</small></sup>  Dar și dreptul, dacă se va abate de la dreptatea sa și se va purta cu nedreptate și va face toate acele ticăloșii pe care le face nelegiuitul, va fi el oare viu? Toate faptele lui bune, pe care le va fi făcut, nu se vor pomeni, ci pentru nelegiuirea sa, pe care va fi făcut-o, și pentru păcatele sale, pe care le-a săvârșit, va muri. </p>
<p id="v25"><sup><small>25</small></sup>  Dar voi ziceți: "Calea Domnului nu este dreaptă". Ascultați, casa lui Israel: Oare calea Mea nu este dreaptă, sau nu sunt drepte căile voastre? </p>
<p id="v26"><sup><small>26</small></sup>  Dacă cel drept se abate de la dreptatea sa și face nelegiuire și din pricina aceasta moare, apoi el moare pentru nelegiuirea sa, pe care a făcut-o. </p>
<p id="v27"><sup><small>27</small></sup>  Și cel nelegiuit, dacă se întoarce de la nelegiuirea sa, pe care a făcut-o și face judecată și dreptate, își întoarce sufletul său la viață; </p>
<p id="v28"><sup><small>28</small></sup>  Căci el a văzut și s-a întors de la toate nelegiuirile sale, pe care le-a făcut; de aceea va fi viu și nu va muri. </p>
<p id="v29"><sup><small>29</small></sup>  Însă casa lui Israel zice: "Calea Domnului nu este dreaptă". Casa lui Israel, oare calea Mea nu este dreaptă, sau nu sunt drepte căile voastre? </p>
<p id="v30"><sup><small>30</small></sup>  De aceea vă voi judeca pe voi din casa lui Israel, pe fiecare după căile sale, zice Domnul Dumnezeu; pocăiți-vă și vă întoarceți de la toate nelegiuirile voastre, ca necredința să nu vă fie piedică. </p>
<p id="v31"><sup><small>31</small></sup>  Lepădați de la voi toate păcatele voastre cu care ați greșit și vă faceți o inimă nouă și un duh nou. De ce să muriți voi, casa lui Israel? <sup id="cite4"><a href="#fn4">[4]</a></sup></p>
<p id="v32"><sup><small>32</small></sup>  Căci Eu nu voiesc moartea păcătosului, zice Domnul Dumnezeu; întoarceți-vă deci și trăiți!" </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/ro/Bible/Ezekiel/17">Ezechiel - Capitol 17</a></td>
        <td><a href="/ro/Bible/Ezekiel/Index">Index</a></td>
        <td><a href="/ro/Bible/Ezekiel/19">Ezechiel - Capitol 19</a></td>
      </tr>
    </tbody>
  </table>
</figure>
<h2>Referințe</h2>
<div>
<ol>
  <li id="fn1"><a href="#cite1">↑</a> 18:1-9 <i>Ezechial: responsabilitate morală</i>: <a href="/ro/The_Urantia_Book/97#p10_7">CU 97:10.7</a>. </li>
  <li id="fn2"><a href="#cite2">↑</a> 18:2-4 <i>Numai sufletul păcătos moare</i>: <a href="/ro/The_Urantia_Book/145#p2_7">CU 145:2.7</a>. </li>
  <li id="fn3"><a href="#cite3">↑</a> 18:21-23,27 <i>Dumnezeu îi iubește pe cei răi</i>: <a href="/ro/The_Urantia_Book/131#p10_4">CU 131:10.4</a>. </li>
  <li id="fn4"><a href="#cite4">↑</a> 18:31 <i>Promisiunea de mângâietor</i>: <a href="/ro/The_Urantia_Book/180#p3_3">CU 180:3.3</a>.  <i>Spiritul Adevărului</i>: <a href="/ro/The_Urantia_Book/21#p5_7">CU 21:5.7</a>.  <i>Spiritul Adevărului dăruit tuturor</i>: <a href="/ro/The_Urantia_Book/194#p3_6">CU 194:3.6</a>.  <i>Spirit în om (Spiritul Adevărului)</i>: <a href="/ro/The_Urantia_Book/103#p1_6">CU 103:1.6</a>.  <i>Spiritul Adevărului</i>: <a href="/ro/The_Urantia_Book/32#p5_8">CU 32:5.8</a>.  <i>Voi trimite „spiritul meu”</i>: <a href="/ro/The_Urantia_Book/180#p4_5">CU 180:4.5</a>.  <i>Urmărește noul profesor în inimi</i>: <a href="/ro/The_Urantia_Book/181#p2_14">CU 181:2.14</a>.  <i>Spiritul Adevărului</i>: <a href="/ro/The_Urantia_Book/180#p6_3">CU 180:6.3</a>.  <i>Spiritul Adevărului</i>: <a href="/ro/The_Urantia_Book/146#p3_6">CU 146:3.6</a>.  <i>Spiritul Adevărului</i>: <a href="/ro/The_Urantia_Book/34#p5_5">CU 34:5.5</a>.  <i>Spiritul Adevărului</i>: <a href="/ro/The_Urantia_Book/191#p6_3">CU 191:6.3</a>.  <i>Un alt profesor, Spiritul Adevărului</i>: <a href="/ro/The_Urantia_Book/176#p4_3">CU 176:4.3</a>.  <i>Duhul revărsat peste orice făptură</i>: <a href="/ro/The_Urantia_Book/52#p5_6">CU 52:5.6</a>.  <i>Spiritul Adevărului</i>: <a href="/ro/The_Urantia_Book/137#p8_7">CU 137:8.7</a>.  <i>Transformare</i>: <a href="/ro/The_Urantia_Book/143#p2_4">CU 143:2.4</a>.  <i>Spiritul Adevărului</i>: <a href="/ro/The_Urantia_Book/120#p2_6">CU 120:2.6</a>.  <i>Revarsă duhul peste orice făptură</i>: <a href="/ro/The_Urantia_Book/190#p5_4">CU 190:5.4</a>.  <i>Spiritul Adevărului</i>: <a href="/ro/The_Urantia_Book/34#p4_1">CU 34:4.1</a>.  <i>Spiritul Adevărului locuiește în inimi</i>: <a href="/ro/The_Urantia_Book/181#p1_5">CU 181:1.5</a>.  <i>Spiritul Adevărului</i>: <a href="/ro/The_Urantia_Book/34#p7_1">CU 34:7.1</a>.  <i>Spiritul adevărului</i>: <a href="/ro/The_Urantia_Book/20#p6_8">CU 20:6.8</a>.  <i>Isus să-și reverse duhul</i>: <a href="/ro/The_Urantia_Book/141#p4_5">CU 141:4.5</a>.  <i>Trimite Spiritul Adevărului</i>: <a href="/ro/The_Urantia_Book/193#p5_2">CU 193:5.2</a>.  <i>Spirit nou, trăiește în inimile oamenilor</i>: <a href="/ro/The_Urantia_Book/121#p7_5">CU 121:7.5</a>.  <i>Nou profesor în inimă</i>: <a href="/ro/The_Urantia_Book/181#p2_17">CU 181:2.17</a>.  <i>Spiritul Adevărului</i>: <a href="/ro/The_Urantia_Book/120#p2_4">CU 120:2.4</a>.  <i>Spiritul Adevărului va fi cu tine</i>: <a href="/ro/The_Urantia_Book/181#p2_24">CU 181:2.24</a>.  <i>Revarsă-mi duhul peste orice făptură</i>: <a href="/ro/The_Urantia_Book/181#p1_4">CU 181:1.4</a>.  <i>Fiul a vărsat duhul pe carne</i>: <a href="/ro/The_Urantia_Book/20#p1_6">CU 20:1.6</a>. </li>
</ol>
</div>
