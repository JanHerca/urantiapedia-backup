<!--
title: Ezechiel - Capitol 4
description: 
published: true
date: 2023-11-8T21:58:28Z
tags: bible, bible—ezekiel
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/ro/Bible/Ezekiel/3">
          <span class="mdi mdi-arrow-left-drop-circle"></span><span class="pl-2">Ezechiel - Capitol 3</span>
        </a>
        </td>
        <td>
        <a href="/ro/Bible/Ezekiel/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/Ezekiel/5">
          <span class="pr-2">Ezechiel - Capitol 5</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  "Și tu, fiul omului, ia-ți o cărămidă și pune-o înaintea ta și sapă pe ea o cetate, Ierusalimul. </p>
<p id="v2"><sup><small>2</small></sup>  Apoi rânduiește împresurare împotriva ei, ridică întărituri și val și rânduiește tabără împotriva ei; de jur împrejurul ei așază berbeci de spart zidul. </p>
<p id="v3"><sup><small>3</small></sup>  Apoi ia o tablă de fier și o pune ca un zid de fier între tine și cetate și întoarce-ți fața spre ea, ca și cum ea ar fi împresurată, iar tu cel care o împresori. Aceasta va fi un semn pentru casa lui Israel. </p>
<p id="v4"><sup><small>4</small></sup>  După aceea să te culci pe partea stângă, punând pe ea nelegiuirile casei lui Israel, și vei purta nelegiuirile ei atâtea zile, cât vei sta culcat pe partea stângă; </p>
<p id="v5"><sup><small>5</small></sup>  Că Eu am să-ți număr atâtea zile câți ani au ținut nelegiuirile ei, adică ai să porți tu nelegiuirile casei lui Israel trei sute nouăzeci de zile. </p>
<p id="v6"><sup><small>6</small></sup>  Iar după ce vei împlini aceste zile, să te culci pe partea dreaptă și vei purta nelegiuirile casei lui Iuda timp de patruzeci de zile, câte o zi de fiecare an ce ți-am hotărât Eu. </p>
<p id="v7"><sup><small>7</small></sup>  Să-ți îndrepți fața ta și mâna ta cea dreaptă dezgolită spre Ierusalimul împresurat și să proorocești împotriva lui. </p>
<p id="v8"><sup><small>8</small></sup>  Și iată, Eu voi pune pe tine legături, ca să nu te poți întoarce de pe o parte pe alta, până nu vei împlini zilele împresurării tale. </p>
<p id="v9"><sup><small>9</small></sup>  Ia-ți grâu și orz, bob și linte, mei și orzoaică, toarnă-le într-un vas și-ți fă din ele atâtea pâini, câte zile ai să șezi culcat pe partea stângă; că trei sute nouăzeci de zile ai să mănânci din ele. </p>
<p id="v10"><sup><small>10</small></sup>  Hrana ta, cu care te vei hrăni, să o mănânci cu măsură, câte douăzeci de sicli pe zi, dar s-o mănânci din timp în timp. </p>
<p id="v11"><sup><small>11</small></sup>  Și apa să o bei cu măsură, câte a șasea parte de hin pe zi și tot din timp în timp. </p>
<p id="v12"><sup><small>12</small></sup>  Pâinile le vei găti ca turtele de orz și le vei coace înaintea ochilor lor cu necurățenie de om". </p>
<p id="v13"><sup><small>13</small></sup>  Apoi Domnul a mai zis: "Așa își vor mânca fiii lui Israel pâinea lor, necurată, printre popoarele la care îi voi izgoni". </p>
<p id="v14"><sup><small>14</small></sup>  Atunci am zis: "O, Doamne Dumnezeule, sufletul meu niciodată nu s-a întinat; din tinerețile mele și până acum niciodată n-am mâncat dintr-un animal mort sau sfâșiat și carne necurată n-a intrat în gura mea". </p>
<p id="v15"><sup><small>15</small></sup>  Iar El mi-a răspuns: "Iată, Eu îți dau, în loc de necurățenie de om, baligă de bou și pe ea vei găti pâinea ta". </p>
<p id="v16"><sup><small>16</small></sup>  Apoi mi-a zis: "Fiul omului, iată voi trimite foamete în Ierusalim și oamenii vor mânca pâinea cu măsură și cu întristare și tot cu măsură și amărăciune vor bea și apă, </p>
<p id="v17"><sup><small>17</small></sup>  Căci va fi la ei lipsă de pâine și de apă; se vor uita cu groază unul la altul și vor pieri pentru nelegiuirile lor". </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/ro/Bible/Ezekiel/3">
          <span class="mdi mdi-arrow-left-drop-circle"></span><span class="pl-2">Ezechiel - Capitol 3</span>
        </a>
        </td>
        <td>
        <a href="/ro/Bible/Ezekiel/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/Ezekiel/5">
          <span class="pr-2">Ezechiel - Capitol 5</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
