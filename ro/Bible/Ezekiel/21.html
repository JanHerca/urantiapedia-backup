<!--
title: Ezechiel - Capitol 21
description: 
published: true
date: 2023-11-8T21:58:28Z
tags: bible, bible—ezekiel
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/ro/Bible/Ezekiel/20">
          <span class="mdi mdi-arrow-left-drop-circle"></span><span class="pl-2">Ezechiel - Capitol 20</span>
        </a>
        </td>
        <td>
        <a href="/ro/Bible/Ezekiel/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/Ezekiel/22">
          <span class="pr-2">Ezechiel - Capitol 22</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Fost-a iarăși cuvântul Domnului către mine și mi-a zis: </p>
<p id="v2"><sup><small>2</small></sup>  "Fiul omului, întoarce-ți fața spre Ierusalim și vorbește împotriva locașului lor cel sfânt și proorocește împotriva țării lui Israel. </p>
<p id="v3"><sup><small>3</small></sup>  Și zi pământului lui Israel: Așa grăiește Domnul Dumnezeu: Iată, Eu sunt asupra ta și-Mi voi trage sabia din teaca ei și voi stârpi din tine pe cel drept și pe cel necredincios. </p>
<p id="v4"><sup><small>4</small></sup>  Și ca să pierd din tine pe cel drept și pe cel necredincios, sabia Mea va ieși din teaca sa spre a lovi tot trupul de la miazăzi până la miazănoapte. </p>
<p id="v5"><sup><small>5</small></sup>  Atunci va cunoaște tot trupul că Eu, Domnul, Mi-am scos sabia din teaca ei și nu se va mai întoarce. </p>
<p id="v6"><sup><small>6</small></sup>  Tu, fiul omului, suspină atât încât să se frângă șalele tale, suspină cu amărăciune înaintea ochilor lor. </p>
<p id="v7"><sup><small>7</small></sup>  Iar când îți vor zice: "Pentru ce suspini?" Spune-le: Pentru vestea ce vine... și toată inima se va tulbura, toate mâinile vor slăbi și toți genunchii vor tremura ca frunza. Iat-o vine și este aproape, zice Domnul Dumnezeu. </p>
<p id="v8"><sup><small>8</small></sup>  Și a mai fost cuvântul Domnului către mine și mi-a zis: </p>
<p id="v9"><sup><small>9</small></sup>  "Fiul omului, proorocește și zi: Așa grăiește Domnul Dumnezeu: "Sabia este ascuțită și oțelită. </p>
<p id="v10"><sup><small>10</small></sup>  E ascuțită ca să junghie mai mult; e oțelită ca să scânteieze ca fulgerul. Ne vom bucura, oare, că sabia fiului meu disprețuiește tot lemnul? </p>
<p id="v11"><sup><small>11</small></sup>  Eu am dat-o la oțelit, ca să se ia în mână, și acum această sabie e ascuțită și oțelită, gata să fie dată în mâna ucigătorului. </p>
<p id="v12"><sup><small>12</small></sup>  Fiul omului, suspină și te vaită, că ea e trasă asupra poporului Meu, asupra tuturor căpeteniilor lui Israel; aceștia vor fi dați sub sabie cu poporul Meu, de aceea lovește-te cu mâinile peste coapse, </p>
<p id="v13"><sup><small>13</small></sup>  Căci ea e și încercată acum; și ce este de mirare dacă ea va nesocoti și sceptrul? Nici acesta nu va rămâne, zice Domnul Dumnezeu. </p>
<p id="v14"><sup><small>14</small></sup>  Dar tu, fiul omului, proorocește și lovește palmele una de alta și loviturile sabiei se vor îndoi și se vor întrei; aceasta este sabia măcelului, sabia cumplitului măcel, sabia care trebuie să-i urmărească, </p>
<p id="v15"><sup><small>15</small></sup>  Pentru a arunca groază în inimi și a înmulți jertfele tot mai mult. Vai! La toate porțile lor voi pune sabie grozavă și ascuțită spre junghiere, care scânteiază ca fulgerul. </p>
<p id="v16"><sup><small>16</small></sup>  Sabie, pregătește-te! Ia-o la dreapta și apucă la stânga, încotro vrei să-ți întorci fața ta! </p>
<p id="v17"><sup><small>17</small></sup>  Iar Eu voi bate din palme și-Mi voi potoli mânia. Eu, Domnul, grăiesc acestea". </p>
<p id="v18"><sup><small>18</small></sup>  Fost-a cuvântul Domnului către mine și mi-a zis: </p>
<p id="v19"><sup><small>19</small></sup>  "Tu, fiul omului, închipuiește-ți două drumuri pe care trebuie să treacă sabia regelui Babilonului; acestea amândouă trebuie să plece din aceeași țară; apoi închipuiește-ți o mână, închipuiește-o în cetatea Babilonului, de unde pleacă drumurile. </p>
<p id="v20"><sup><small>20</small></sup>  Închipuiește drumul pe care sabia trebuie să vină împotriva cetății Raba, a fiilor lui Amon și împotriva lui Iuda, împotriva Ierusalimului celui întărit, </p>
<p id="v21"><sup><small>21</small></sup>  Pentru că regele Babilonului s-a oprit la o răspântie, unde încep două drumuri, și stă să ghicească: scutură săgețile, întreabă terafimii și cercetează ficatul. </p>
<p id="v22"><sup><small>22</small></sup>  Sorțul din dreapta are scris pe el: "spre Ierusalim", încât el trebuie să îndrepte berbecii, să îndemne la ucidere și să scoată strigăte de război; să așeze berbecii împotriva porților, să ridice valuri și să facă turnuri de împresurare. </p>
<p id="v23"><sup><small>23</small></sup>  Acest sorț s-a părut neadevărat în ochii acelora care au făcut jurăminte mincinoase; dar regele Babilonului, aducându-și aminte de această necredință a lor, a hotărât să ia Ierusalimul. </p>
<p id="v24"><sup><small>24</small></sup>  De aceea așa zice Domnul Dumnezeu: De vreme ce voi vă aduceți aminte de nelegiuirea voastră, făcând ca fărădelegile voastre să fie vădite și scoțând la iveală păcatele voastre în toate faptele voastre; de vreme ce voi singuri vă aduceți aminte de acestea, veți fi prinși cu mâna. </p>
<p id="v25"><sup><small>25</small></sup>  Și ție, căpetenie nelegiuită și rea a lui Israel, căreia și-a venit ziua acum, când nelegiuirea ta a ajuns la culme, </p>
<p id="v26"><sup><small>26</small></sup>  Așa zice Domnul Dumnezeu: Diadema se va scoate, cununa va fi ridicată, lucrurile se vor schimba; cele smerite se vor înălța și cele înalte se vor smeri; </p>
<p id="v27"><sup><small>27</small></sup>  O voi lepăda, o voi lepăda, o voi lepăda și nu va mai fi până va veni acela căruia se cuvine și o voi da lui. </p>
<p id="v28"><sup><small>28</small></sup>  Iar tu, fiul omului, proorocește și spune: Așa grăiește Domnul Dumnezeu despre fiii lui Amon și despre ocara lor. Și le spune: Sabia, sabia este trasă pentru junghiere, este oțelită pentru măcel, ca să scânteieze ca fulgerul. </p>
<p id="v29"><sup><small>29</small></sup>  În mijlocul acelor vedenii deșarte și prezicerilor tale mincinoase, ea te va face să cazi printre trupurile necredincioșilor, cărora le-a venit ziua atunci când nedreptatea și-a ajuns culmea. </p>
<p id="v30"><sup><small>30</small></sup>  O voi întoarce oare în teaca ei? La locul unde ai fost făcut, în țara unde te-ai născut, te voi judeca; </p>
<p id="v31"><sup><small>31</small></sup>  Voi vărsa asupra ta mânia Mea; voi sufla asupra ta focul urgiei Mele și te voi da în mâna oamenilor barbari, făuritori ai distrugerii. </p>
<p id="v32"><sup><small>32</small></sup>  Mâncare focului vei fi; sângele tău va curge în mijlocul țării și nici nu se va mai pomeni de tine, că Eu, Domnul, am spus acestea". </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/ro/Bible/Ezekiel/20">
          <span class="mdi mdi-arrow-left-drop-circle"></span><span class="pl-2">Ezechiel - Capitol 20</span>
        </a>
        </td>
        <td>
        <a href="/ro/Bible/Ezekiel/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/Ezekiel/22">
          <span class="pr-2">Ezechiel - Capitol 22</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
