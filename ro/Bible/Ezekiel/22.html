<!--
title: Ezechiel - Capitol 22
description: 
published: true
date: 2022-8-28T15:50:57Z
tags: 
editor: ckeditor
dateCreated: 2022-8-28T15:50:57Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/ro/Bible/Ezekiel/21">Ezechiel - Capitol 21</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/ro/Bible/Ezekiel/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/ro/Bible/Ezekiel/23">Ezechiel - Capitol 23</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Fost-a cuvântul Domnului către mine: </p>
<p id="v2"><sup><small>2</small></sup>  "Tu, fiul omului, voiești oare să judeci, să judeci cetatea sângelui? Spune-i toate urâciunile ei, </p>
<p id="v3"><sup><small>3</small></sup>  Și-i spune: Așa zice Domnul Dumnezeu: O, cetate, care verși sânge în mijlocul tău, ca să-ți vină vremea, și care-ți faci idoli, ca să te întinezi! </p>
<p id="v4"><sup><small>4</small></sup>  Cu sângele, pe care l-ai vărsat, te-ai făcut vinovată și cu idolii, pe care i-ai făcut, te-ai spurcat și ți-ai apropiat zilele tale și ai ajuns la sfârșitul anilor tăi. De aceea te voi da popoarelor spre batjocură și tuturor țărilor spre bătaie de joc. </p>
<p id="v5"><sup><small>5</small></sup>  Cei de aproape și cei de departe ai tăi își vor bate joc de tine, care ți-ai întinat numele și ești plină de neorânduială. </p>
<p id="v6"><sup><small>6</small></sup>  Iată cei ce povățuiesc în Israel, fiecare după măsura puterilor sale, au fost întru tine ca să verse sânge. </p>
<p id="v7"><sup><small>7</small></sup>  La tine, tatăl și mama sunt disprețuiți, la tine străinul este chinuit, la tine orfanul și văduva sunt asupriți. </p>
<p id="v8"><sup><small>8</small></sup>  Cele sfinte ale tale, tu nu le cinstești și zilele Mele de odihnă le calci. </p>
<p id="v9"><sup><small>9</small></sup>  Clevetitori sunt destui în tine, ca să verse sânge; în munții tăi se mănâncă jertfe idolești și în mijlocul tău se fac urâciuni. </p>
<p id="v10"><sup><small>10</small></sup>  La tine se descoperă goliciunea tatălui, la tine se siluiește femeia în vremea perioadei ei de necurăție. </p>
<p id="v11"><sup><small>11</small></sup>  Unul face ticăloșie cu femeia vecinului său, altul se spurcă cu nora sa; unul siluiește pe sora sa, fiica tatălui său. </p>
<p id="v12"><sup><small>12</small></sup>  În tine se ia mită, ca să se verse sânge; tu iei dobândă și camătă și cu silnicie apuci câștig de la fratele tău, iar pe Mine M-ai uitat, zice Domnul Dumnezeu. </p>
<p id="v13"><sup><small>13</small></sup>  Și iată, Eu Mi-am lovit palmele Mele una de alta, văzând lăcomia ta, care se vede la tine, și vărsarea de sânge, care se săvârșește în mijlocul tău. </p>
<p id="v14"><sup><small>14</small></sup>  Va suferi oare inima ta și vor fi oare tari mâinile tale în acele zile, când voi lucra împotriva ta? Eu, Domnul, am zis și voi face. </p>
<p id="v15"><sup><small>15</small></sup>  Te voi împrăștia printre popoare și te voi vântura prin țări, voi pune capăt urâciunilor tale cele din tine. </p>
<p id="v16"><sup><small>16</small></sup>  Singură te vei face disprețuită înaintea ochilor popoarelor și vei cunoaște că Eu sunt Domnul". </p>
<p id="v17"><sup><small>17</small></sup>  Și a fost cuvântul Domnului către mine: </p>
<p id="v18"><sup><small>18</small></sup>  "Fiul omului, casa lui Israel Mi s-a făcut zgură; toți sunt plumb și fier și cositor în cuptor, au ajuns ca niște zgură de argint. </p>
<p id="v19"><sup><small>19</small></sup>  De aceea, așa zice Domnul Dumnezeu: De vreme ce toți v-ați făcut zgură, de aceea iată Eu vă voi aduna în Ierusalim. </p>
<p id="v20"><sup><small>20</small></sup>  După cum se pune în cuptor la un loc argint și aramă și fier și cositor și plumb, ca să aprindă asupra lor foc și să le topească, </p>
<p id="v21"><sup><small>21</small></sup>  Vă voi aduna și voi aprinde asupra voastră focul mâniei Mele și vă voi topi în mijlocul cetății. </p>
<p id="v22"><sup><small>22</small></sup>  Cum se topește argintul în cuptor, așa vă veți topi și voi în mijlocul cetății, și veți ști că Eu, Domnul, am vărsat asupra voastră urgia Mea". </p>
<p id="v23"><sup><small>23</small></sup>  Fost-a cuvântul Domnului către mine și mi-a zis: </p>
<p id="v24"><sup><small>24</small></sup>  "Fiul omului, spune Ierusalimului: Ești o țară necurățită și neudată de ploaie în ziua mâniei. </p>
<p id="v25"><sup><small>25</small></sup>  Mai-marii lui urzesc în el intrigi; ca niște lei ce mugesc și sfâșie prada, așa mănâncă ei sufletele; strâng avuții și lucruri prețioase și sporesc numărul văduvelor. </p>
<p id="v26"><sup><small>26</small></sup>  Preoții lui calcă legea Mea și pângăresc lucrurile sfinte ale Mele; nu osebesc ce este sfânt de ce nu este sfânt și nu fac deosebire între curat și necurat; de la zilele Mele de odihnă și-au întors ochii, și Eu sunt înjosit de către aceștia. </p>
<p id="v27"><sup><small>27</small></sup>  Căpeteniile lui în sânul lui sunt ca niște lupi care sfâșie prada; ei varsă sânge și ucid sufletele, ca să-și sature lăcomia. </p>
<p id="v28"><sup><small>28</small></sup>  Proorocii lui tencuiesc toate cu ipsos, cu vedenii deșarte și cu prevestiri mincinoase, zicând: "Așa grăiește Domnul Dumnezeu", când Domnul nu le grăiește nimic. </p>
<p id="v29"><sup><small>29</small></sup>  Iar poporul săvârșește silnicii și jaf; asuprește pe sărac și pe cel în necaz, chinuiește pe străin fără nici un drept. </p>
<p id="v30"><sup><small>30</small></sup>  Am căutat printre ei să găsesc un om ca să se poarte cu dreptate și să stea înaintea feței Mele, pentru țara aceasta, ca să nu o pierd, și nu am găsit. </p>
<p id="v31"><sup><small>31</small></sup>  Deci voi vărsa asupra lor mânia Mea; cu focul urgiei Mele îi voi pierde și purtarea lor o voi întoarce asupra capului lor", zice Domnul Dumnezeu. </p>
