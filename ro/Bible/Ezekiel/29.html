<!--
title: Ezechiel - Capitol 29
description: 
published: true
date: 2023-11-8T21:58:28Z
tags: bible, bible—ezekiel
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/ro/Bible/Ezekiel/28">
          <span class="mdi mdi-arrow-left-drop-circle"></span><span class="pl-2">Ezechiel - Capitol 28</span>
        </a>
        </td>
        <td>
        <a href="/ro/Bible/Ezekiel/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/Ezekiel/30">
          <span class="pr-2">Ezechiel - Capitol 30</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  În ziua a douăsprezecea a lunii a zecea din anul al zecelea după robirea lui Ioiachim, a fost cuvântul Domnului către mine și mi-a zis: </p>
<p id="v2"><sup><small>2</small></sup>  "Fiul omului, întoarce-ți fața spre Faraon, regele Egiptului, și proorocește împotriva lui și a tot Egiptul, </p>
<p id="v3"><sup><small>3</small></sup>  Și grăiește și zi: Așa zice Domnul Dumnezeu: Iată Eu sunt împotriva ta, Faraoane, rege al Egiptului, crocodilul cel mare, care stai lungit între râurile tale și zici: "Al meu este râul și eu l-am făcut pentru mine". </p>
<p id="v4"><sup><small>4</small></sup>  Eu însă voi înfige cârligul în fălcile tale și de solzii tăi voi lipi peștii râurilor tale și te voi târî afară din râurile tale, cu tot peștele râurilor tale, care s-a lipit de solzii tăi; </p>
<p id="v5"><sup><small>5</small></sup>  Și te voi arunca în pustiu pe tine și tot peștele din râurile tale și vei cădea în câmpia goală și nu te vor lua, nici te vor ridica; te voi da mâncare fiarelor pământului și păsărilor cerului. </p>
<p id="v6"><sup><small>6</small></sup>  Și vor ști toți locuitorii Egiptului că Eu sunt Domnul; pentru că ei au fost pentru casa lui Israel toiag de trestie. </p>
<p id="v7"><sup><small>7</small></sup>  Când ei te prindeau, tu te sfărâmai în mâinile lor și tu le sfâșiai toată mâna; iar când ei se sprijineau de tine, tu te rupeai și le zdruncinai coapsele. </p>
<p id="v8"><sup><small>8</small></sup>  De aceea, așa grăiește Domnul Dumnezeu: Iată, Eu voi aduce împotriva ta sabie și voi nimici oamenii și vitele din tine; </p>
<p id="v9"><sup><small>9</small></sup>  Și va ajunge pământul Egiptului pustiu și deșert și vor afla că Eu sunt Domnul. Pentru că el zice: "Al meu este râul și eu l-am făcut". </p>
<p id="v10"><sup><small>10</small></sup>  De aceea, iată Eu vin împotriva fluviilor tale și voi face pământul Egiptului pustiu între pustiurile ce se întind de la Migdol până la Siena și până în hotarele Etiopiei. </p>
<p id="v11"><sup><small>11</small></sup>  Picior de om nu va trece prin el, nici picior de vită nu va trece prin el și nu va locui nimic în el patruzeci de ani. </p>
<p id="v12"><sup><small>12</small></sup>  Voi face pământul Egiptului o pustietate între țările pustiite; și cetățile lui între cetățile pustiite vor fi pustii patruzeci de ani și pe Egipteni îi voi împrăștia printre neamuri și-i voi risipi prin țări". </p>
<p id="v13"><sup><small>13</small></sup>  Așa zice Domnul Dumnezeu: "După trecerea celor patruzeci de ani, voi aduna pe Egipteni dintre neamurile printre care au fost împrăștiați, </p>
<p id="v14"><sup><small>14</small></sup>  Și voi aduce înapoi pe prinșii de război ai Egiptului și-i voi așeza iarăși în țara Patros, în pământul nașterii lor, și vor fi acolo un regat slab. </p>
<p id="v15"><sup><small>15</small></sup>  Va fi mai slab decât celelalte regate și nu se vor mai înălța peste popoare; îl voi mai micșora, ca să nu mai domnească peste popoare; </p>
<p id="v16"><sup><small>16</small></sup>  Și nu va mai fi de acum înainte pentru casa lui Israel pricină de încredere, ci îi va aduce aminte de nelegiuirea ei, că s-a dat de partea Egiptului, și vor cunoaște că Eu sunt Domnul". </p>
<p id="v17"><sup><small>17</small></sup>  În ziua întâi a lunii întâi din anul al douăzeci și șaptelea de la robirea lui Ioiachim, a fost cuvântul Domnului către mine și mi-a zis: </p>
<p id="v18"><sup><small>18</small></sup>  "Fiul omului, Nabucodonosor, regele Babilonului, și-a obosit oștirile sale printr-o muncă grea împotriva Tirului; toate capetele s-au pleșuvit și toți umerii sunt răniți; dar nici pentru el, nici pentru oștirile lui nu este nici o răsplată de la Tir pentru lucrarea pe care a făcut-o împotriva lui. </p>
<p id="v19"><sup><small>19</small></sup>  De aceea, așa zice Domnul Dumnezeu: Iată, Eu dau lui Nabucodonosor, regele Babilonului, țara Egiptului, ca să prade bogăția lui și să facă jaf în el; aceasta va fi răsplata oștirilor lui. </p>
<p id="v20"><sup><small>20</small></sup>  Ca răsplată pentru lucrarea pe care a făcut-o Tirului, Eu îi dau țara Egiptului, pentru că acest lucru l-a făcut el pentru Mine, zice Domnul Dumnezeu. </p>
<p id="v21"><sup><small>21</small></sup>  În ziua aceea voi face să crească cornul casei lui Israel și ție-ți voi deschide gura în mijlocul lor și vor ști că Eu sunt Domnul". </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/ro/Bible/Ezekiel/28">
          <span class="mdi mdi-arrow-left-drop-circle"></span><span class="pl-2">Ezechiel - Capitol 28</span>
        </a>
        </td>
        <td>
        <a href="/ro/Bible/Ezekiel/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/Ezekiel/30">
          <span class="pr-2">Ezechiel - Capitol 30</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
