<!--
title: Ezechiel - Capitol 25
description: 
published: true
date: 2022-10-8T9:56:58Z
tags: bible, bible—ezekiel
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td><a href="/ro/Bible/Ezekiel/24">Ezechiel - Capitol 24</a></td>
        <td><a href="/ro/Bible/Ezekiel/Index">Index</a></td>
        <td><a href="/ro/Bible/Ezekiel/26">Ezechiel - Capitol 26</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Fost-a cuvântul Domnului către mine și mi-a zis: </p>
<p id="v2"><sup><small>2</small></sup>  "Fiul omului, întoarce-ți fața spre fiii lui Amon și grăiește împotriva lor. </p>
<p id="v3"><sup><small>3</small></sup>  Spune fiilor lui Amon: Ascultați cuvântul Domnului Dumnezeu: Așa zice Domnul Dumnezeu: Deoarece tu faci: Aha! Aha! împotriva locașului Meu cel sfânt când el e pângărit și când țara lui Israel e pustiită și casa lui Iuda dusă în robie, </p>
<p id="v4"><sup><small>4</small></sup>  De aceea, iată Eu te voi da de moștenire fiilor Răsăritului, care își vor face sălașele la tine și vor așeza la tine corturile și vor mânca fructele și laptele tău. </p>
<p id="v5"><sup><small>5</small></sup>  Voi face din Raba un staul de cămile și din cetățile lui Amon o stână de oi, și veți ști că Eu sunt Domnul. </p>
<p id="v6"><sup><small>6</small></sup>  Că așa zice Domnul Dumnezeu: Pentru că ai bătut din palme și ai bătut din picioare și din suflet te-ai bucurat cu tot disprețul tău pentru țara lui Israel, </p>
<p id="v7"><sup><small>7</small></sup>  De aceea iată Eu Îmi voi întinde mâna împotriva ta și te voi da popoarelor spre jefuire și te voi stârpi din numărul popoarelor și din numărul țărilor te voi șterge; te voi zdrobi și vei ști că Eu sunt Domnul". </p>
<p id="v8"><sup><small>8</small></sup>  Așa zice Domnul Dumnezeu: "Pentru că Moab și Seir zic: Iată și casa lui Iuda este ca toate neamurile; </p>
<p id="v9"><sup><small>9</small></sup>  De aceea iată Eu, începând de la cetăți, de la toate cetățile lui de pe hotar, de la Bet-Ieșimot, Baal-Meon și Chiriataim, podoabele țării, voi descoperi colinele Moabului și voi nimici cetățile lui în toată întinderea lui. </p>
<p id="v10"><sup><small>10</small></sup>  Și-l voi deschide și-l voi da în stăpânire fiilor Răsăritului împreună cu țara fiilor lui Amon, ca să nu se mai amintească despre fiii lui Amon printre neamuri. </p>
<p id="v11"><sup><small>11</small></sup>  Voi săvârși astfel judecăți împotriva lui Moab, și ei vor ști că Eu sunt Domnul". </p>
<p id="v12"><sup><small>12</small></sup>  Așa zice Domnul Dumnezeu: "Pentru că Edom s-a răzbunat cumplit împotriva casei lui Iuda și a păcătuit greu, săvârșind răzbunare asupra ei, </p>
<p id="v13"><sup><small>13</small></sup>  De aceea, așa zice Domnul Dumnezeu: Îmi voi întinde mâna împotriva Edomului și voi pierde din el pe oameni și pe animale și îl voi face pustietate; de la Teman până la Dedan toți vor cădea de sabie. </p>
<p id="v14"><sup><small>14</small></sup>  Răzbunarea Mea împotriva Edomului o voi săvârși prin mâna poporului Meu Israel; el va lucra în Edom după mânia Mea și după urgia Mea și vor ști Edomiții ce este răzbunarea Mea", zice Domnul Dumnezeu. </p>
<p id="v15"><sup><small>15</small></sup>  Așa grăiește Domnul Dumnezeu: "Pentru că Filistenii s-au purtat răzbunători și s-au răzbunat cu ură în suflet și cu o veșnică dușmănie de moarte, </p>
<p id="v16"><sup><small>16</small></sup>  De aceea așa zice Domnul Dumnezeu: "Iată Eu Îmi voi întinde mâna împotriva Filistenilor și voi pierde pe Cheretieni și restul locuitorilor de pe țărmul mării îl voi stârpi. </p>
<p id="v17"><sup><small>17</small></sup>  Voi săvârși împotriva lor cumplite răzbunări, pedepse grele, și vor ști că Eu sunt Domnul, când voi săvârși asupra lor răzbunarea Mea". </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/ro/Bible/Ezekiel/24">Ezechiel - Capitol 24</a></td>
        <td><a href="/ro/Bible/Ezekiel/Index">Index</a></td>
        <td><a href="/ro/Bible/Ezekiel/26">Ezechiel - Capitol 26</a></td>
      </tr>
    </tbody>
  </table>
</figure>
