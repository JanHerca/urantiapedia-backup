<!--
title: Ezechiel - Capitol 1
description: 
published: true
date: 2023-11-8T21:58:28Z
tags: bible, bible—ezekiel
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td>
        </td>
        <td>
        <a href="/ro/Bible/Ezekiel/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/Ezekiel/2">
          <span class="pr-2">Ezechiel - Capitol 2</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  În anul al treizecilea, în ziua a cincea a lunii a patra, când mă aflam între robi, la râul Chebar, mi s-au deschis cerurile și am văzut niște vedenii dumnezeiești. </p>
<p id="v2"><sup><small>2</small></sup>  În ziua a cincea a lunii a patra, în anul al cincilea ai robirii regelui Ioiachim, </p>
<p id="v3"><sup><small>3</small></sup>  A fost cuvântul Domnului către mine, preotul Iezechiel, fiul lui Buzi, preotul, la râul Chebar, în țara Caldeilor. Acolo a fost peste mine mâna Domnului. </p>
<p id="v4"><sup><small>4</small></sup>  Eu priveam și iată venea dinspre miazănoapte un vânt vijelios, un nor mare și un val de foc, care răspândea în toate părțile raze strălucitoare; iar în mijlocul focului strălucea ca un metal în văpaie. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v5"><sup><small>5</small></sup>  Și în mijloc am văzut ceva ca patru fiare, a căror înfățișare semăna cu chipul omenesc. </p>
<p id="v6"><sup><small>6</small></sup>  Fiecare din ele avea patru fețe și fiecare din ele avea patru aripi. <sup id="cite3"><a href="#fn3">[3]</a></sup></p>
<p id="v7"><sup><small>7</small></sup>  Picioarele lor erau drepte, iar copitele picioarelor lor erau cum sunt copitele picioarelor de vițel și scânteiau ca arama strălucitoare, iar aripile lor erau sprintene. </p>
<p id="v8"><sup><small>8</small></sup>  De cele patru părți ele aveau sub aripi mâini de om și toate patru își aveau fețele lor și aripile lor. </p>
<p id="v9"><sup><small>9</small></sup>  Aripile lor se atingeau una de alta, și când mergeau, fiarele nu se întorceau, ci fiecare mergea drept înainte. </p>
<p id="v10"><sup><small>10</small></sup>  Fețele lor? - Toate patru aveau câte o față de om înainte, toate patru aveau câte o față de leu la dreapta, toate patru aveau câte o față de bou la stânga și toate patru mai aveau și câte o față de vultur în spate. </p>
<p id="v11"><sup><small>11</small></sup>  Fețele lor și aripile lor erau despărțite în partea de sus, și, la fiecare, două din aripi erau întinse, iar două le acopereau trupul. </p>
<p id="v12"><sup><small>12</small></sup>  Fiecare fiară mergea drept înainte și mergea încotro îi dădea duhul să meargă și în mersul său nu se întorcea. <sup id="cite4"><a href="#fn4">[4]</a></sup></p>
<p id="v13"><sup><small>13</small></sup>  Înfățișarea acestor fiare se asemăna cu înfățișarea cărbunilor aprinși, cu înfățișarea unor făclii aprinse; printre fiare curgea foc, iar din foc țâșneau raze și fulgere. </p>
<p id="v14"><sup><small>14</small></sup>  Fiarele alergau înainte și înapoi iute ca fulgerul. </p>
<p id="v15"><sup><small>15</small></sup>  Când mă uitam eu la fiare, iată am văzut jos, lângă aceste fiare, câte o roată la fiecare din cele patru fețe ale lor. <sup id="cite5"><a href="#fn5">[5]</a></sup></p>
<p id="v16"><sup><small>16</small></sup>  Aceste roți, după înfățișarea lor, parcă erau de crisolit, iar după făptură toate aveau aceeași înfățișare. Și după alcătuirea și după făptura lor ele parcă erau vârâte una în alta. </p>
<p id="v17"><sup><small>17</small></sup>  Ele înaintau în toate cele patru părți, și în timpul mersului nu se întorceau. </p>
<p id="v18"><sup><small>18</small></sup>  Obezile lor formau un cerc larg și de o înălțime înfricoșătoare și aceste obezi la toate patru erau pline de ochi de jur împrejur. </p>
<p id="v19"><sup><small>19</small></sup>  Când mergeau fiarele, mergeau și roțile de lângă ele, și când se ridicau fiarele de la pământ, se ridicau și roțile. <sup id="cite6"><a href="#fn6">[6]</a></sup></p>
<p id="v20"><sup><small>20</small></sup>  Ele mergeau încotro le da duhul să meargă și roțile se ridicau împreună, căci duh de viață era și în roți. </p>
<p id="v21"><sup><small>21</small></sup>  Când mergeau acelea, mergeau și acestea, și când acelea se opreau, se opreau și acestea; iar când acelea se ridicau de la pământ, atunci împreună cu ele se ridicau și roțile, pentru că duh de viață era și în roți. </p>
<p id="v22"><sup><small>22</small></sup>  Deasupra capetelor fiarelor se vedea un fel de boltă, întinsă sus, deasupra capetelor lor, care semăna cu cristalul cel mai curat; </p>
<p id="v23"><sup><small>23</small></sup>  Iar sub bolta aceasta erau întinse aripile fiarelor una spre alta, și fiecare fiară mai avea câte două aripi, care le acopereau trupurile; </p>
<p id="v24"><sup><small>24</small></sup>  Când mergeau fiarele, auzeam fâlfâitul aripilor lor, ca un vuiet de ape mari, ca glasul Celui Atotputernic zgomot strașnic, ca zgomotul dintr-un lagăr ostășesc; iar când ele se opreau, își lăsau aripile în jos. </p>
<p id="v25"><sup><small>25</small></sup>  După ce fiarele se opreau și își lăsau aripile în jos, zgomotul se auzea încă sub bolta ce se întindea deasupra capetelor lor. </p>
<p id="v26"><sup><small>26</small></sup>  Pe bolta de deasupra capetelor fiarelor era ceva care semăna cu un tron și la înfățișare era ca piatra de safir; iar sus pe acest tron era ca un chip de om. </p>
<p id="v27"><sup><small>27</small></sup>  Și am mai văzut ceva, ca un metal înroșit în foc, ca niște foc, sub care se afla acel chip de om și care lumina împrejur; de la coapsele acelui chip de om în sus și de la coapsele chipului aceluia în jos se vedea un fel de foc, un fel de lumină strălucitoare care-l împresura de jur împrejur. </p>
<p id="v28"><sup><small>28</small></sup>  Cum este curcubeul ce se află pe cer la vreme de ploaie, așa era înfățișarea acelei lumini strălucitoare care-l înconjura. Astfel era chipul slavei Domnului. Și când am văzut eu aceasta, am căzut cu fața la pământ. </p>
<br/>
<figure class="table chapter-navigator">
  <table>
    <tbody>
      <tr>
        <td>
        </td>
        <td>
        <a href="/ro/Bible/Ezekiel/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/Ezekiel/2">
          <span class="pr-2">Ezechiel - Capitol 2</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Referințe</h2>
<div>
<ol>
  <li id="fn1"><a href="#cite1">↑</a> 1:4,13, <i>Luminozitate</i>: <a href="/ro/The_Urantia_Book/39#p5_14">CU 39:5.14</a>. </li>
  <li id="fn2"><a href="#cite2">↑</a> 1:4,14,22,27 <i>Învăluită de lumină</i>: <a href="/ro/The_Urantia_Book/39#p5_14">CU 39:5.14</a>. </li>
  <li id="fn3"><a href="#cite3">↑</a> 1:6,11,23 <i>Scuturi de frecare</i>: <a href="/ro/The_Urantia_Book/39#p5_12">CU 39:5.12</a>. </li>
  <li id="fn4"><a href="#cite4">↑</a> 1:12-14,19-24 <i>Plecare</i>: <a href="/ro/The_Urantia_Book/39#p5_14">CU 39:5.14</a>. </li>
  <li id="fn5"><a href="#cite5">↑</a> 1:15-19 <i>Revoluții universale</i>: <a href="/ro/The_Urantia_Book/15#p3_7">CU 15:3.7</a>. </li>
  <li id="fn6"><a href="#cite6">↑</a> 1:19-21 <i>Încărcare transporturi</i>: <a href="/ro/The_Urantia_Book/39#p5_13">CU 39:5.13</a>. </li>
</ol>
</div>
