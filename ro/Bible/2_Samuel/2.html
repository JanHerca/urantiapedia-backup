<!--
title: 2 Samuel - Capitol 2
description: 
published: true
date: 2023-11-8T21:58:28Z
tags: bible, bible—2 samuel
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/ro/Bible/2_Samuel/1">
          <span class="mdi mdi-arrow-left-drop-circle"></span><span class="pl-2">2 Samuel - Capitol 1</span>
        </a>
        </td>
        <td>
        <a href="/ro/Bible/2_Samuel/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/2_Samuel/3">
          <span class="pr-2">2 Samuel - Capitol 3</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  După aceasta David a întrebat pe Domnul și a zis: "Să mă duc, oare, în vreuna din cetățile lui Iuda?" "Du-te!", i-a zis Domnul. "Unde să mă duc?", a întrebat iarăși David. "În Hebron", i s-a răspuns. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Și s-a dus acolo David și cele două femei ale sale, Ahinoam izreeliteanca și Abigail carmeliteanca, fosta femeie a lui Nabal. </p>
<p id="v3"><sup><small>3</small></sup>  Și pe oamenii cei ce fuseseră cu el i-a adus David pe fiecare cu familia lui și s-a așezat în cetatea Hebron. </p>
<p id="v4"><sup><small>4</small></sup>  Atunci au venit bărbații lui Iuda și au uns acolo pe David rege pentru casa lui Iuda, spunându-i-se lui David că locuitorii din Iabeșul Galaadului au îngropat pe Saul. <sup id="cite2"><a href="#fn2">[2]</a></sup></p>
<p id="v5"><sup><small>5</small></sup>  Atunci a trimis David soli la locuitorii din Iabeșul Galaadului, ca să le spună: "Binecuvântați sunteți voi de Domnul, pentru că ați arătat milă lui Saul, domnul vostru și unsul Domnului, și l-ați îngropat pe el și pe fiul lui, Ionatan. </p>
<p id="v6"><sup><small>6</small></sup>  Să vă răsplătească dar Domnul cu milă și cu credincioșie, și eu vă voi face bine, pentru că ați făcut aceasta. </p>
<p id="v7"><sup><small>7</small></sup>  Să se întărească mâinile voastre și să fiți curajoși, căci stăpânul vostru Saul a murit și casa lui luda m-a uns pe mine rege peste voi. </p>
<p id="v8"><sup><small>8</small></sup>  Dar Abner, fiul lui Ner, căpetenia oștirilor lui Saul, a luat pe Ișboșet, fiul lui Saul, și l-a dus din tabăra lui la Mahanaim </p>
<p id="v9"><sup><small>9</small></sup>  Și l-a făcut rege peste Galaad, Așer, Izreel, Efrem, Veniamin și peste tot Israelul. </p>
<p id="v10"><sup><small>10</small></sup>  Ișboșet însă, fiul lui Saul, era ca de patruzeci de ani când s-a făcut rege peste Israel și a domnit doi ani; iar cu David a rămas numai casa lui Iuda. </p>
<p id="v11"><sup><small>11</small></sup>  Tot timpul cât a domnit David în Hebron peste casa lui Iuda, au fost șapte ani și șase luni. </p>
<p id="v12"><sup><small>12</small></sup>  Atunci Abner, fiul lui Ner, și slugile lui Ișboșet, fiul lui Saul, au ieșit din Mahanaim la Ghibeon și a ieșit și Ioab, fiul Țeruiei, cu slugile lui David și s-au întâlnit la iazul Ghibeonului. </p>
<p id="v13"><sup><small>13</small></sup>  Și s-au așezat unii de o parte de iaz, iar alții de cealaltă parte a iazului. </p>
<p id="v14"><sup><small>14</small></sup>  Și a zis Abner către Ioab: "Să se scoale tinerii și să joace înaintea noastră!" "Să se scoale!", a zis Ioab. </p>
<p id="v15"><sup><small>15</small></sup>  Și s-au sculat și s-au dus un număr de doisprezece Veniamineni din partea lui Ișboșet, fiul lui Saul, și doisprezece dintre slugile lui David. </p>
<p id="v16"><sup><small>16</small></sup>  Și s-au apucat de cap unul pe altul și și-au înfipt sabia unul altuia în coastă și au căzut împreună. Și s-a numit locul acela Helcat-Hațurim, (Locul Săbiilor), care se află în Ghibeon. </p>
<p id="v17"><sup><small>17</small></sup>  Apoi s-a dat în ziua aceea bătălia cea mai crâncenă și Abner cu oamenii lui Israel au fost bătuți de slugile lui David. </p>
<p id="v18"><sup><small>18</small></sup>  Acolo se aflau trei feciori ai Țeruiei: Ioab, Abișai și Asael. Asael însă era sprinten de picior, ca o căprioară de câmp. </p>
<p id="v19"><sup><small>19</small></sup>  Și a alergat Asael după Abner și l-a urmărit, fără să se abată nici la dreapta, nici la stânga de pe urmele lui. </p>
<p id="v20"><sup><small>20</small></sup>  Și uitându-se Abner înapoi, a zis: "Asael, tu ești oare?" "Eu!" a zis acesta. </p>
<p id="v21"><sup><small>21</small></sup>  "Abate-te la dreapta sau la stânga, a zis Abner, și alege-ți unul din oameni și ia armele lui!" </p>
<p id="v22"><sup><small>22</small></sup>  Dar Asael nu a voit să se lase de el. Și a zis iarăși Abner către Asael: "Lasă-te de mine, ca să nu te dobor la pământ. Atunci cu ce obraz mă voi arăta înaintea lui Ioab, fratele tău? Ce este aceasta? întoarce-te la fratele tău!" </p>
<p id="v23"><sup><small>23</small></sup>  Dar acela nu a voit să se lase. Atunci Abner, întorcându-și lancea, l-a lovit în pântece și lancea a trecut printr-însul și el a căzut chiar acolo și a murit pe loc. Și toți cei ce treceau pe la locul unde căzuse și murise Asael se opreau. </p>
<p id="v24"><sup><small>24</small></sup>  Ioab și Abișai încă urmăreau pe Abner. Soarele asfințise când au sosit aceștia la dealul Amma ce vine în fața Ghiahului, pe calea ce duce spre pustiul Ghibeonului. </p>
<p id="v25"><sup><small>25</small></sup>  Și atunci, adunându-se Veniaminenii împrejurul lui Abner, au alcătuit o oștire și au stat pe vârful unui deal, </p>
<p id="v26"><sup><small>26</small></sup>  De unde a strigat Abner către Ioab și a zis: "Oare mereu va sfâșia sabia? Dare nu știi tu că urmările au să fie dureroase? Până când nu vei zice oamenilor să înceteze de a mai urmări pe frații lor?" </p>
<p id="v27"><sup><small>27</small></sup>  "Viu este Dumnezeu, a zis Ioab, dacă tu ne-ai fi grăit altfel, încă de dimineață ar fi încetat oamenii mei de a mai urmări pe frații lor". </p>
<p id="v28"><sup><small>28</small></sup>  Apoi a sunat Ioab din trâmbiță și tot poporul s-a oprit și mai mult n-au mai urmărit pe Israeliți, încetând lupta. </p>
<p id="v29"><sup><small>29</small></sup>  Abner însă și oamenii lui au mers pe șes toată noaptea aceea și au trecut Iordanul și, străbătând tot Bitronul, au venit la Mahanaim. </p>
<p id="v30"><sup><small>30</small></sup>  Ioab însă s-a întors din urmărirea lui Abner și a adunat tot poporul și au lipsit de la număr, dintre oamenii lui David, nouăsprezece inși, precum și Asael. </p>
<p id="v31"><sup><small>31</small></sup>  Iar slugile lui David, lovind pe Veniamineni și pe oamenii lui Abner, au căzut din aceștia trei sute șaizeci de oameni. </p>
<p id="v32"><sup><small>32</small></sup>  Și luând pe Asael, l-au îngropat în mormântul tatălui său, ce se află în Betleem. Apoi Ioab cu oamenii săi au mers toată noaptea și în revărsatul zorilor au ajuns la Hebron. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/ro/Bible/2_Samuel/1">
          <span class="mdi mdi-arrow-left-drop-circle"></span><span class="pl-2">2 Samuel - Capitol 1</span>
        </a>
        </td>
        <td>
        <a href="/ro/Bible/2_Samuel/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/2_Samuel/3">
          <span class="pr-2">2 Samuel - Capitol 3</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Referințe</h2>
<div>
<ol>
  <li id="fn1"><a href="#cite1">↑</a> 2:1-4 <i>David la Hebron</i>: <a href="/ro/The_Urantia_Book/97#p9_7">CU 97:9.7</a>. </li>
  <li id="fn2"><a href="#cite2">↑</a> 2:4 <i>Încoronat rege al lui Iuda de armată</i>: <a href="/ro/The_Urantia_Book/97#p9_8">CU 97:9.8</a>. </li>
</ol>
</div>
