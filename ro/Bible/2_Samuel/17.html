<!--
title: 2 Samuel - Capitol 17
description: 
published: true
date: 2022-8-28T15:50:57Z
tags: 
editor: ckeditor
dateCreated: 2022-8-28T15:50:57Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/ro/Bible/2_Samuel/16">2 Samuel - Capitol 16</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/ro/Bible/2_Samuel/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/ro/Bible/2_Samuel/18">2 Samuel - Capitol 18</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  "Eu, a zis Ahitofel către Abesalom, am să aleg douăsprezece mii de oameni și mă voi ridica să mă duc noaptea asta în urmărirea lui David; </p>
<p id="v2"><sup><small>2</small></sup>  Și voi năvăli asupra lui când va fi ostenit și cu mâinile slăbănogite, și-l voi umple de groază și toți oamenii care sunt cu el se vor împrăștia și voi ucide numai pe rege, </p>
<p id="v3"><sup><small>3</small></sup>  Iar pe oameni îi voi întoarce pe toți la tine. Și când nu va mai fi unul, al cărui suflet îl cauți tu, atunci tot poporul va fi în pace". </p>
<p id="v4"><sup><small>4</small></sup>  Și a plăcut vorba aceasta lui Abesalom și tuturor bătrânilor lui Israel. </p>
<p id="v5"><sup><small>5</small></sup>  "Chemați pe Hușai Archianul, a zis Abesalom, să auzim ce zice el". </p>
<p id="v6"><sup><small>6</small></sup>  Atunci a venit Hușai la Abesalom și Abesalom i-a zis: "Iată ce zice Ahitofel; să facem oare cum zice el? Iar dacă nu, spune-mi tu!" </p>
<p id="v7"><sup><small>7</small></sup>  "De data aceasta, a zis Hușai către Abesalom, nu este bun sfatul pe care l-a dat Ahitofel". </p>
<p id="v8"><sup><small>8</small></sup>  "Tu cunoști pe tatăl tău și pe oamenii lui, urmă mai departe Hușai. Ei sunt viteji și foarte îndârjiți, ca ursoaica pustiului când i se răpesc puii și ca vierul sălbatic din câmp. Și apoi tatăl tău este om războinic; el nu stă să rămână cu poporul. </p>
<p id="v9"><sup><small>9</small></sup>  Iată acum ei, de bună seamă, se ascunde în vreo peșteră sau în alt loc; și de cade cineva la cel dintâi atac asupra lor, se va auzi și se va zice: "Au fost înfrânți oamenii care au urmat lui Abesalom". </p>
<p id="v10"><sup><small>10</small></sup>  Atunci până și cel mai viteaz care are inima ca de leu va cădea cu duhul; căci la tot Israelul este cunoscut cât de viteaz este tatăl tău și cât de curajoși sunt cei ce se află cu el. </p>
<p id="v11"><sup><small>11</small></sup>  De aceea eu vă sfătuiesc: Să se adune la tine tot Israelul de la Dan până la Beerșeba, la număr tocmai ca nisipul mării, și să mergi tu însuți în mijlocul lor. </p>
<p id="v12"><sup><small>12</small></sup>  Atunci vom merge asupra lui, în orice loc s-ar afla, și vom năvăli asupra lui, cum cade roua pe pământ, și nu-i va mai rămâne pe lângă el nici un om din cei ce se află cu el. </p>
<p id="v13"><sup><small>13</small></sup>  Iar de va intra în vreo cetate, atunci tot Israelul va aduce frânghii la cetatea aceea și o vom târî în râu, încât nu va rămâne din ea nici pietricică". </p>
<p id="v14"><sup><small>14</small></sup>  "Sfatul lui Hușai Archianul, au zis atunci Abesalom și tot Israelul, e mai bun decât sfatul lui. Ahitofel". Așa a judecat Domnul să strice sfatul cel mai bun al lui Ahitofel, ca să aducă Domnul pieirea asupra lui Abesalom. </p>
<p id="v15"><sup><small>15</small></sup>  Apoi Hușai a zis către preoții Țadoc și Abiatar: "Așa și așa a sfătuit Ahitofel pe Abesalom și pe bătrânii lui Israel, iar eu i-am sfătuit așa și așa". </p>
<p id="v16"><sup><small>16</small></sup>  Deci trimiteți acum repede să spună lui David așa: Tu, noaptea asta, să nu rămâi pe câmp în pustiu, ci să treci mai repede, ca să nu piară regele și oamenii care sunt cu el". </p>
<p id="v17"><sup><small>17</small></sup>  În vremea aceasta Ionatan și Ahimaaț stăteau la En-Roghel. Deci s-a dus o slujnică și le-a spus acestora, iar aceștia s-au dus și au vestit pe regele David, căci ei nu se puteau arăta în cetate. </p>
<p id="v18"><sup><small>18</small></sup>  Dar i-a zărit un tânăr și a spus lui Abesalom. Ei însă au plecat amândoi repede și s-au dus la Bahurim, în casa unui om, în ograda căruia se afla o fântână, și s-au ascuns în ea; </p>
<p id="v19"><sup><small>19</small></sup>  Iar femeia omului a luat o pătură și a întins-o pe gura fântânii, a pus pe ea niște grâu pisat, așa încât nu se vedea nimic. </p>
<p id="v20"><sup><small>20</small></sup>  Și venind slujitorii lui Abesalom în casă la femeie, i-au zis: "Unde sunt Ahimaaț și Ionatan?" "Au trecut pârâul", le-a răspuns femeia. Și i-au căutat oamenii lui Abesalom, dar nu i-au găsit și s-au întors la Ierusalim. </p>
<p id="v21"><sup><small>21</small></sup>  Iar dacă au plecat aceștia, ei au ieșit din fântână și s-au dus de au spus lui David: "Ridicați-vă și treceți repede apa, căci acestea a sfătuit Ahitofel împotriva voastră". </p>
<p id="v22"><sup><small>22</small></sup>  Atunci s-a ridicat David și toți oamenii care erau cu el și au trecut Iordanul și până la ziuă n-a rămas niciunul care să nu fi trecut. </p>
<p id="v23"><sup><small>23</small></sup>  Ahitofel însă, văzând că planul său n-a fost urmat, a pus șaua pe asin, a plecat și s-a dus la casa sa, în cetatea sa, și și-a făcut testamentul în folosul casei sale, apoi s-a spânzurat și a murit și a fost înmormântat în cetatea tatălui său. </p>
<p id="v24"><sup><small>24</small></sup>  David a venit după aceea la Mahanaim, iar Abesalom a trecut Iordanul și tot Israelul era cu el. </p>
<p id="v25"><sup><small>25</small></sup>  În locul lui Ioab, Abesalom a pus peste oștire pe Amasa. Amasa era fiul unui om cu numele Itra, din Israel, care intrase la Abigail, fiica lui Nahaș, sora Țeruiei, mama lui Ioab. </p>
<p id="v26"><sup><small>26</small></sup>  Israel cu Abesalom și-au așezat tabăra în ținutul Galaad. </p>
<p id="v27"><sup><small>27</small></sup>  Când David a venit la Mahanaim, Șobi, fiul lui Nahaș, din "Raba Amoniților, Machir, fiul lui Amiel din Lodebar, și Barzilai Galaaditeanul, din Roghelim, </p>
<p id="v28"><sup><small>28</small></sup>  Au adus zece paturi pregătite, zece talere, vase de lut, grâu, orz, făină, grăunțe prăjite, bob, linte și pâine; </p>
<p id="v29"><sup><small>29</small></sup>  Miere, unt, oi și brânză de vaci și le-au dat lui David și oamenilor care erau cu el, căci zicea: "Poporul este flămând și ostenit și a suferit de sete în pustie". </p>
