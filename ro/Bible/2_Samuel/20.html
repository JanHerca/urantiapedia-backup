<!--
title: 2 Samuel - Capitol 20
description: 
published: true
date: 2023-11-8T21:58:28Z
tags: bible, bible—2 samuel
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/ro/Bible/2_Samuel/19">
          <span class="mdi mdi-arrow-left-drop-circle"></span><span class="pl-2">2 Samuel - Capitol 19</span>
        </a>
        </td>
        <td>
        <a href="/ro/Bible/2_Samuel/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/2_Samuel/21">
          <span class="pr-2">2 Samuel - Capitol 21</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Din întâmplare, se afla acolo un om netrebnic, anume Șeba, fiul lui Bicri veniamineanul. Acesta a sunat din trâmbiță și a zis: "Noi n-avem nici o împărtășire cu David și nici o legătură cu fiul lui Iesei! Fiecare la cortul său, Israele!" </p>
<p id="v2"><sup><small>2</small></sup>  Atunci s-au despărțit de David toți Israeliții și s-au dus după Șeba, fiul lui Bicri. Iudeii însă au rămas de partea regelui lor, de la Iordan, până la Ierusalim. </p>
<p id="v3"><sup><small>3</small></sup>  Ajungând apoi David la casa sa în Ierusalim, a luat regele pe cele zece concubine pe care le lăsase să aibă în grijă casa și le-a pus într-o casă deosebită, sub supraveghere și le purta de grijă, dar nu se ducea la ele. Și au trăit ele acolo până la moartea lor, ca văduve. </p>
<p id="v4"><sup><small>4</small></sup>  Apoi a zis David către Amasa: "În timp de trei zile cheamă pe Iudei la mine și să vii și tu aici!" </p>
<p id="v5"><sup><small>5</small></sup>  Și s-a dus Amasa să cheme pe Iudei, dar a zăbovit mai multă vreme decât i se dăduse. </p>
<p id="v6"><sup><small>6</small></sup>  Atunci David a zis lui Abișai: "Acum Șeba, fiul lui Bicri, are să ne facă mai mult rău decât Abesalom. Ia tu slugile stăpânului tău și urmărește-l, ca să nu-și găsească cetăți întărite și să nu scape din ochii noștri!" </p>
<p id="v7"><sup><small>7</small></sup>  Și a plecat Abișai, urmat de oamenii lui Ioab, de Cheretieni și Peletieni și de toți oamenii buni de luptă din Ierusalim, să urmărească pe Șeba, fiul lui Bicri. </p>
<p id="v8"><sup><small>8</small></sup>  Dar pe când erau ei aproape de piatra cea mare, de lângă Ghibeon, s-a întâlnit cu ei Amasa. Ioab era îmbrăcat cu hainele sale ostășești și încins cu sabia care atârna la șold în teaca ei, în care intra și ieșea foarte ușor. </p>
<p id="v9"><sup><small>9</small></sup>  "Ești sănătos, frate?" a zis Ioab către Amasa. Apoi a apucat Ioab pe Amasa cu mâna de barbă, ca să-l sărute. </p>
<p id="v10"><sup><small>10</small></sup>  Amasa însă nu s-a ferit de sabia care era în mâna lui Ioab și acesta l-a lovit cu ea în pântece și i-a vărsat măruntaiele jos și nu i-a mai dat altă lovitură. Și Amasa a murit. Apoi Ioab cu fratele său Abișai au alergat după Șeba, fiul lui Bicri. </p>
<p id="v11"><sup><small>11</small></sup>  Unul din oamenii lui Ioab însă a rămas lângă Amasa și striga: "Cine vrea pe Ioab și cine este pentru David să urmeze pe Ioab!" </p>
<p id="v12"><sup><small>12</small></sup>  Amasa însă zăcea mort în sânge, în mijlocul drumului. Dar văzând omul acela al lui Ioab că tot poporul se oprește la trupul lui Amasa, l-a târât pe acesta din drum în câmp și a aruncat peste el o haină, deoarece vedea că orice trecător se apropia de el. </p>
<p id="v13"><sup><small>13</small></sup>  Iar după ce a fost târât din drum, tot poporul lui Israel s-a dus după Ioab, să urmărească pe Șeba, fiul lui Bicri. </p>
<p id="v14"><sup><small>14</small></sup>  Ioab însă a trecut prin toate triburile israelite până la Abel și Bet-Maaca și prin tot ținutul Berim și toți locuitorii cetăților s-au adunat și au mers după el. </p>
<p id="v15"><sup><small>15</small></sup>  Venind apoi, au împresurat pe Șeba în Abel și în Bet-Maaca și au ridicat un val împrejurul cetății; și apropiindu-se de zid, toți cei ce erau cu Ioab se sileau să spargă zidul. </p>
<p id="v16"><sup><small>16</small></sup>  Atunci o femeie înțeleaptă a strigat de pe zidul cetății: "Ascultați, ascultați, spuneți lui Ioab să vină încoace, că am să-i vorbesc!" </p>
<p id="v17"><sup><small>17</small></sup>  Apropiindu-se Ioab, femeia a zis: "Tu ești Ioab?" "Eu!" a răspuns Ioab. "Ascultă vorba roabei tale!" a zis, femeia. "Ascult!" a răspuns Ioab. </p>
<p id="v18"><sup><small>18</small></sup>  "Odinioară era obiceiul, a adăugat ea, să se spună: Să se întrebe în Abel și în Dan, dacă se mai păstrează ceea ce au hotărât credincioșii din Israel </p>
<p id="v19"><sup><small>19</small></sup>  Eu sunt din cetățile pașnice și credincioase ale lui Israel, și tu voiești să strici o cetate și încă mama cetăților lui Israel. De ce să strici tu moștenirea Domnului?" </p>
<p id="v20"><sup><small>20</small></sup>  "Departe, departe de mine gândul de a strica sau de a dărâma! a răspuns Ioab. </p>
<p id="v21"><sup><small>21</small></sup>  Lucrul nu era așa, ci un om din munții lui Efraim, anume Șeba, fiul lui Bicri, și-a ridicat mâna asupra regelui David. Dați-mi-l numai pe el singur și mă voi depărta de cetate". "Iată, a zis femeia către Ioab, capul lui îți va fi aruncat peste zid!" </p>
<p id="v22"><sup><small>22</small></sup>  Și s-a dus femeia cu vorba ei înțeleaptă la tot poporul și a spus la tot poporul ca să taie capul lui Șeba, fiul lui Bicri. Și au tăiat capul lui Șeba, fiul lui Bicri, și l-au aruncat lui Ioab. Atunci Ioab a sunat din trâmbiță și toți oamenii s-au depărtat de cetate și s-au dus pe la casele lor. Iar Ioab s-a întors în Ierusalim la rege. </p>
<p id="v23"><sup><small>23</small></sup>  Și era Ioab peste toată oștirea Israeliților, iar Benaia, fiul lui Iehoiada, era peste Cheretieni și Peletieni. </p>
<p id="v24"><sup><small>24</small></sup>  Adoram era peste dări; Iosafat, fiul lui Ahilud, era cronicar; </p>
<p id="v25"><sup><small>25</small></sup>  Siva era secretar; Țadoc și Abiatar erau preoți. </p>
<p id="v26"><sup><small>26</small></sup>  De asemenea și Ira din Iair era sfetnic apropiat al lui David. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/ro/Bible/2_Samuel/19">
          <span class="mdi mdi-arrow-left-drop-circle"></span><span class="pl-2">2 Samuel - Capitol 19</span>
        </a>
        </td>
        <td>
        <a href="/ro/Bible/2_Samuel/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/2_Samuel/21">
          <span class="pr-2">2 Samuel - Capitol 21</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
