<!--
title: 2 Samuel - Capitol 22
description: 
published: true
date: 2023-11-8T21:58:28Z
tags: bible, bible—2 samuel
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/ro/Bible/2_Samuel/21">
          <span class="mdi mdi-arrow-left-drop-circle"></span><span class="pl-2">2 Samuel - Capitol 21</span>
        </a>
        </td>
        <td>
        <a href="/ro/Bible/2_Samuel/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/2_Samuel/23">
          <span class="pr-2">2 Samuel - Capitol 23</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Atunci a cântat David cântarea aceasta Domnului, în ziua când Domnul l-a izbăvit de toți vrăjmașii lui și din mâinile lui Saul, și a zis: </p>
<p id="v2"><sup><small>2</small></sup>  "Domnul este întărirea mea, scăparea mea și izbăvitorul meu. <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  Dumnezeu este stânca mea cea de scăpare, Scutul meu și puterea cea mântuitoare, Adăpostul meu cel tare și scăparea mea! Mântuitorul meu, din necaz m-ai izbăvit! <sup id="cite2"><a href="#fn2">[2]</a></sup></p>
<p id="v4"><sup><small>4</small></sup>  Pe Domnul Cel vrednic de laudă L-am chemat Și de vrăjmașii mei am fost izbăvit. </p>
<p id="v5"><sup><small>5</small></sup>  Valurile morții mă-mpresuraseră Și eram potopit de șuvoaiele răutății; </p>
<p id="v6"><sup><small>6</small></sup>  Lanțurile iadului mă încătușaseră și eram prins în lanțurile morții. </p>
<p id="v7"><sup><small>7</small></sup>  Dar în necazul meu am chemat pe Domnul, Strigăt am înălțat către Dumnezeul meu Și El mi-a auzit glasul din locașul Său Și strigătul meu a ajuns la urechile Lui. </p>
<p id="v8"><sup><small>8</small></sup>  Atunci s-a clătinat și s-a cutremurat pământul, Și temeliile cerurilor s-au zguduit, Pentru că Se mâniase Domnul! </p>
<p id="v9"><sup><small>9</small></sup>  Fum ieșea din nările Lui, Din gura Lui ieșea foc mistuitor Și cărbuni aprinși țâșneau. </p>
<p id="v10"><sup><small>10</small></sup>  Plecat-a cerurile și S-a coborât Și sub picioarele Lui era negură deasă. </p>
<p id="v11"><sup><small>11</small></sup>  Șezut-a pe heruvimi și a zburat, zburat-a pe aripile vântului! </p>
<p id="v12"><sup><small>12</small></sup>  Din negură Și-a făcut adăpost Și cort împrejurul Său; Cu ape întunecoase și cu nori negri era înfășurat. </p>
<p id="v13"><sup><small>13</small></sup>  De strălucirea ce-I mergea înainte Se împrăștiau norii, Aruncând grindină și cărbuni de foc. </p>
<p id="v14"><sup><small>14</small></sup>  Atunci Domnul a tunat în ceruri Și Cel Preaînalt a făcut să răsuna glasul Său; <sup id="cite3"><a href="#fn3">[3]</a></sup> <sup id="cite4"><a href="#fn4">[4]</a></sup></p>
<p id="v15"><sup><small>15</small></sup>  Slobozit-a săgețile Sale și a împrăștiat pe vrăjmași, Înmulțitu-Și-a fulgerele și i-a pus pe fugă. </p>
<p id="v16"><sup><small>16</small></sup>  De certarea Ta, Doamne, De suflarea nărilor Tale, S-au arătat fundurile mării Și temeliile lumii s-au descoperit. </p>
<p id="v17"><sup><small>17</small></sup>  Tinzându-Și El mâna de sus, m-a apucat Și m-a scos din ape adânci; </p>
<p id="v18"><sup><small>18</small></sup>  Izbăvitu-m-a de vrăjmașul meu cel puternic, De cei ce mă urau și erau mai tari ca mine: </p>
<p id="v19"><sup><small>19</small></sup>  Aceștia mă împresuraseră în ziua necazului, Dar Domnul a fost ajutorul meu; </p>
<p id="v20"><sup><small>20</small></sup>  El m-a scos le loc larg, izbăvitu-m-a, pentru că m-a iubit! </p>
<p id="v21"><sup><small>21</small></sup>  Domnul mi-a dat după nevinovăția mea, După curăția mâinilor mele mi-s plătit. </p>
<p id="v22"><sup><small>22</small></sup>  Căci am urmat căile Domnului, Și înaintea Dumnezeului meu m-am pocăit. </p>
<p id="v23"><sup><small>23</small></sup>  Toate poruncile Lui le-am avut înaintea mea Și de la legea Lui nu m-am abătut. <sup id="cite5"><a href="#fn5">[5]</a></sup></p>
<p id="v24"><sup><small>24</small></sup>  Fără prihană am fost înaintea Lui Și de nedreptate m-am păzit. </p>
<p id="v25"><sup><small>25</small></sup>  Deci Domnul mi-a plătit după nevinovăția mea Și după curăția mâinilor mele pe care a cunoscut-o. </p>
<p id="v26"><sup><small>26</small></sup>  Căci Tu, Doamne, cu cel bun Te arăți bun, Cu omul drept Te porți cu dreptate, <sup id="cite6"><a href="#fn6">[6]</a></sup></p>
<p id="v27"><sup><small>27</small></sup>  Cu cel cuvios, Cuvios ești, Iar cu cel îndărătnic, Te porți după îndărătnicia lui. </p>
<p id="v28"><sup><small>28</small></sup>  Tu pe poporul smerit îl izbăvești, Iar ochii cei mândri îi smerești. </p>
<p id="v29"><sup><small>29</small></sup>  Tu ești lumina mea, Doamne! Doamne, luminează întunericul meu! </p>
<p id="v30"><sup><small>30</small></sup>  Cu Tine mă voi arunca spre oștirea înarmată, Cu Dumnezeul meu voi doborî zidul. </p>
<p id="v31"><sup><small>31</small></sup>  Căile Domnului sunt desăvârșite, Cuvântul Domnului e lămurit prin foc. Și scut este El tuturor celor ce nădăjduiesc în El; <sup id="cite7"><a href="#fn7">[7]</a></sup></p>
<p id="v32"><sup><small>32</small></sup>  Căci cine este Dumnezeu, dacă nu Domnul? Și cine este apărător, dacă nu Dumnezeul nostru? </p>
<p id="v33"><sup><small>33</small></sup>  Dumnezeu este Cel ce mă încinge cu putere și calea cea dreaptă-mi arată; <sup id="cite8"><a href="#fn8">[8]</a></sup></p>
<p id="v34"><sup><small>34</small></sup>  Care dă picioarelor mele sprinteneala cerbului, Și la locurile cele înalte mă așează; </p>
<p id="v35"><sup><small>35</small></sup>  Care-mi deprinde mâinile mele la război Și brațele mele să întindă arzul de aramă. </p>
<p id="v36"><sup><small>36</small></sup>  Doamne, Tu mă aperi cu scutul Tău izbăvitor, Cu dreapta Ta mă sprijini și înalți cu bunătatea Ta, </p>
<p id="v37"><sup><small>37</small></sup>  Tu lărgești calea sub pașii mei Și picioarele mele nu se poticnesc. </p>
<p id="v38"><sup><small>38</small></sup>  Urmări-voi pe vrăjmașii mei și-i voi prinde. Nu mă voi întoarce până nu-i stârpesc. </p>
<p id="v39"><sup><small>39</small></sup>  Îi voi lovi și nu se vor putea ține. Cădea-vor sub picioarele mele. </p>
<p id="v40"><sup><small>40</small></sup>  Tu mă încingi cu putere pentru război Și faci să cadă potrivnicii sub mine </p>
<p id="v41"><sup><small>41</small></sup>  Pe vrăjmașii mei Tu-i pui pe fugă înaintea mea și pe cei ce mă urăsc îi spulberi. </p>
<p id="v42"><sup><small>42</small></sup>  Striga-vor, dar nimeni nu-i va scăpa, Pe Domnul vor striga, dar nu-i va auzi; </p>
<p id="v43"><sup><small>43</small></sup>  Ca praful ce-l ia vântul îi voi pisa și-i voi călca în picioare ca tina ulițelor. </p>
<p id="v44"><sup><small>44</small></sup>  Tu mă izbăvești de răzvrătirea poporului Și în fruntea neamurilor mă pui. </p>
<p id="v45"><sup><small>45</small></sup>  Poporul pe care nu-l cunoșteam îmi slujește Și dintr-un cuvânt mi se supune. </p>
<p id="v46"><sup><small>46</small></sup>  Fiii celor de alt neam pălesc de frică și tremură în zidurile cetății lor. </p>
<p id="v47"><sup><small>47</small></sup>  Viu este Domnul și binecuvântat este numele Lui! Lăudat fie Dumnezeu, Cel ce mă izbăvește, </p>
<p id="v48"><sup><small>48</small></sup>  Dumnezeu, Cel ce mă răzbună, Care pune popoarele sub stăpânirea mea Și de vrăjmașii mei mă izbăvește. </p>
<p id="v49"><sup><small>49</small></sup>  Doamne, Tu mă înalți peste vrăjmașii mei Și de omul nedrept mă izbăvești. </p>
<p id="v50"><sup><small>50</small></sup>  De aceea Te voi lăuda printre popoare și voi da slavă numelui Tău, </p>
<p id="v51"><sup><small>51</small></sup>  Cel ce dă biruință strălucită regelui Său Și face milă cu unsul Său, David, Și cu urmașii lui din veac în veac". </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/ro/Bible/2_Samuel/21">
          <span class="mdi mdi-arrow-left-drop-circle"></span><span class="pl-2">2 Samuel - Capitol 21</span>
        </a>
        </td>
        <td>
        <a href="/ro/Bible/2_Samuel/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/2_Samuel/23">
          <span class="pr-2">2 Samuel - Capitol 23</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Referințe</h2>
<div>
<ol>
  <li id="fn1"><a href="#cite1">↑</a> 22:2 <i>Eliberatorul lumilor</i>: <a href="/ro/The_Urantia_Book/128#p1_10">CU 128:1.10</a>. </li>
  <li id="fn2"><a href="#cite2">↑</a> 22:3,47 <i>Dumnezeu al mântuirii</i>: <a href="/ro/The_Urantia_Book/2#p6_3">CU 2:6.3</a>. </li>
  <li id="fn3"><a href="#cite3">↑</a> 22:14 <i>Cele mai mari</i>: <a href="/ro/The_Urantia_Book/43#p3_1">CU 43:3.1</a>.  <i>Dumnezeu Preaînalt</i>: <a href="/ro/The_Urantia_Book/93#p2_3">CU 93:2.3</a>.  <i>Cel mai înalt</i>: <a href="/ro/The_Urantia_Book/93#p3_2">CU 93:3.2</a>. </li>
  <li id="fn4"><a href="#cite4">↑</a> 22:14-15 <i>Tunetul</i>: <a href="/ro/The_Urantia_Book/85#p4_3">CU 85:4.3</a>. </li>
  <li id="fn5"><a href="#cite5">↑</a> 22:23 <i>Dumnezeul judecății</i>: <a href="/ro/The_Urantia_Book/96#p6_3">CU 96:6.3</a>. </li>
  <li id="fn6"><a href="#cite6">↑</a> 22:26 <i>Partea a 3-a: Milă către milostiv</i>: <a href="/ro/The_Urantia_Book/97#p1_8">CU 97:1.8</a>. </li>
  <li id="fn7"><a href="#cite7">↑</a> 22:31 <i>Fără greșeli</i>: <a href="/ro/The_Urantia_Book/2#p1_2">CU 2:1.2</a>. </li>
  <li id="fn8"><a href="#cite8">↑</a> 22:33 <i>Dumnezeu este atotputernic</i>: <a href="/ro/The_Urantia_Book/131#p10_3">CU 131:10.3</a>.  <i>puterea lui Dumnezeu</i>: <a href="/ro/The_Urantia_Book/1#p1_4">CU 1:1.4</a>.  <i>Atotputernic</i>: <a href="/ro/The_Urantia_Book/142#p3_7">CU 142:3.7</a>.  <i>Puterea</i>: <a href="/ro/The_Urantia_Book/131#p10_6">CU 131:10.6</a>. </li>
</ol>
</div>
