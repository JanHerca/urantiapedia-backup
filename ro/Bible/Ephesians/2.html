<!--
title: Efeseni - Capitol 2
description: 
published: true
date: 2022-10-8T9:56:58Z
tags: bible, bible—ephesians
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td><a href="/ro/Bible/Ephesians/1">Efeseni - Capitol 1</a></td>
        <td><a href="/ro/Bible/Ephesians/Index">Index</a></td>
        <td><a href="/ro/Bible/Ephesians/3">Efeseni - Capitol 3</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Iar pe voi v-a făcut vii, cei ce erați morți prin greșealele și prin păcatele voastre, </p>
<p id="v2"><sup><small>2</small></sup>  În care ați umblat mai înainte, potrivit veacului lumii acesteia, potrivit stăpânitorului puterii văzduhului, a duhului care lucrează acum în fiii neascultării, <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v3"><sup><small>3</small></sup>  Întru care și noi toți am petrecut odinioară, în poftele trupului nostru, făcând voile trupului și ale simțurilor și, din fire, eram fiii mâniei ca și ceilalți. </p>
<p id="v4"><sup><small>4</small></sup>  Dar Dumnezeu, bogat fiind în milă, pentru multa Sa iubire cu care ne-a iubit, <sup id="cite3"><a href="#fn3">[3]</a></sup></p>
<p id="v5"><sup><small>5</small></sup>  Pe noi cei ce eram morți prin greșealele noastre, ne-a făcut vii împreună cu Hristos - prin har sunteți mântuiți! - </p>
<p id="v6"><sup><small>6</small></sup>  Și împreună cu El ne-a sculat și împreună ne-a așezat întru ceruri, în Hristos Iisus, </p>
<p id="v7"><sup><small>7</small></sup>  Ca să arate în veacurile viitoare covârșitoarea bogăție a harului Său, prin bunătatea ce a avut către noi întru Hristos Iisus. </p>
<p id="v8"><sup><small>8</small></sup>  Căci în har sunteți mântuiți, prin credință, și aceasta nu e de la voi: este darul lui Dumnezeu; <sup id="cite4"><a href="#fn4">[4]</a></sup></p>
<p id="v9"><sup><small>9</small></sup>  Nu din fapte, ca să nu se laude nimeni. </p>
<p id="v10"><sup><small>10</small></sup>  Pentru că a Lui făptură suntem, zidiți în Hristos Iisus spre fapte bune, pe care Dumnezeu le-a gătit mai înainte, ca să umblăm întru ele. <sup id="cite5"><a href="#fn5">[5]</a></sup></p>
<p id="v11"><sup><small>11</small></sup>  De aceea, aduceți-vă aminte că, odinioară, voi, păgânii cu trupul, numiți netăiere-împrejur de către cei numiți tăiere-împrejur, făcută de mână în trup, </p>
<p id="v12"><sup><small>12</small></sup>  Erați, în vremea aceea, în afară de Hristos, înstrăinați de cetățenia lui Israel, lipsiți de nădejde și fără de Dumnezeu, în lume. <sup id="cite6"><a href="#fn6">[6]</a></sup></p>
<p id="v13"><sup><small>13</small></sup>  Acum însă, fiind în Hristos Iisus, voi care altădată erați departe, v-ați apropiat prin sângele lui Hristos, </p>
<p id="v14"><sup><small>14</small></sup>  Căci El este pacea noastră, El care a făcut din cele două - una, surpând peretele din mijloc al despărțiturii, </p>
<p id="v15"><sup><small>15</small></sup>  Desființând vrăjmășia în trupul Său, legea poruncilor și învățăturile ei, ca, întru Sine, pe cei doi să-i zidească într-un singur om nou și să întemeieze pacea, </p>
<p id="v16"><sup><small>16</small></sup>  Și să-i împace cu Dumnezeu pe amândoi, uniți într-un trup, prin cruce, omorând prin ea vrăjmășia. </p>
<p id="v17"><sup><small>17</small></sup>  Și, venind, a binevestit pace, vouă celor de departe și pace celor de aproape; </p>
<p id="v18"><sup><small>18</small></sup>  Că prin El avem și unii și alții apropierea către Tatăl, într-un Duh. </p>
<p id="v19"><sup><small>19</small></sup>  Deci, dar, nu mai sunteți străini și locuitori vremelnici, ci sunteți împreună cetățeni cu sfinții și casnici ai lui Dumnezeu, </p>
<p id="v20"><sup><small>20</small></sup>  Zidiți fiind pe temelia apostolilor și a proorocilor, piatra cea din capul unghiului fiind însuși Iisus Hristos. </p>
<p id="v21"><sup><small>21</small></sup>  Întru El, orice zidire bine alcătuită crește ca să ajungă un locaș sfânt în Domnul, </p>
<p id="v22"><sup><small>22</small></sup>  În Care voi împreună sunteți zidiți, spre a fi locaș al lui Dumnezeu în Duh. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/ro/Bible/Ephesians/1">Efeseni - Capitol 1</a></td>
        <td><a href="/ro/Bible/Ephesians/Index">Index</a></td>
        <td><a href="/ro/Bible/Ephesians/3">Efeseni - Capitol 3</a></td>
      </tr>
    </tbody>
  </table>
</figure>
<h2>Referințe</h2>
<div>
<ol>
  <li id="fn1"><a href="#cite1">↑</a> 2:2 <i>Îngerii aerului</i>: <a href="/ro/The_Urantia_Book/85#p4_2">CU 85:4.2</a>.  <i>Prințul acestei lumi</i>: <a href="/ro/The_Urantia_Book/53#p8_5">CU 53:8.5</a>.  <i>Principele Caligastia</i>: <a href="/ro/The_Urantia_Book/66#p1_1">CU 66:1.1</a>.  <i>Diavolul, fost Prinț al acestei lumi</i>: <a href="/ro/The_Urantia_Book/53#p1_4">CU 53:1.4</a>. </li>
  <li id="fn2"><a href="#cite2">↑</a> 2:2-3 <i>Bătrânul Prinț Planetar</i>: <a href="/ro/The_Urantia_Book/51#p3_9">CU 51:3.9</a>. </li>
  <li id="fn3"><a href="#cite3">↑</a> 2:4 <i>Iubire și milă peste toate</i>: <a href="/ro/The_Urantia_Book/137#p8_6">CU 137:8.6</a>. </li>
  <li id="fn4"><a href="#cite4">↑</a> 2:8 <i>Supraviețuirea este dar</i>: <a href="/ro/The_Urantia_Book/110#p2_2">CU 110:2.2</a>.  <i>Faith trece unul pe uşă</i>: <a href="/ro/The_Urantia_Book/140#p1_4">CU 140:1.4</a>.  <i>Credința este prețul de intrare</i>: <a href="/ro/The_Urantia_Book/137#p8_17">CU 137:8.17</a>.  <i>Mântuirea, dar revelat de Fii</i>: <a href="/ro/The_Urantia_Book/150#p5_3">CU 150:5.3</a>.  <i>Credința este darul lui Dumnezeu</i>: <a href="/ro/The_Urantia_Book/143#p2_7">CU 143:2.7</a>. </li>
  <li id="fn5"><a href="#cite5">↑</a> 2:10 <i>creația lui Michael</i>: <a href="/ro/The_Urantia_Book/57#p3_8">CU 57:3.8</a>.  <i>Fiii Creatori</i>: <a href="/ro/The_Urantia_Book/21#p0_1">CU 21:0.1</a>.  <i>Fiii Creatori creează</i>: <a href="/ro/The_Urantia_Book/21#p2_1">CU 21:2.1</a>. </li>
  <li id="fn6"><a href="#cite6">↑</a> 2:12 <i>Comunitatea Israelului</i>: <a href="/ro/The_Urantia_Book/128#p5_9">CU 128:5.9</a>.  <i>Comunitatea Israelului</i>: <a href="/ro/The_Urantia_Book/128#p3_4">CU 128:3.4</a>. </li>
</ol>
</div>
