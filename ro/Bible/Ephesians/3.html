<!--
title: Efeseni - Capitol 3
description: 
published: true
date: 2022-10-8T9:56:58Z
tags: bible, bible—ephesians
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td><a href="/ro/Bible/Ephesians/2">Efeseni - Capitol 2</a></td>
        <td><a href="/ro/Bible/Ephesians/Index">Index</a></td>
        <td><a href="/ro/Bible/Ephesians/4">Efeseni - Capitol 4</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Pentru aceasta, eu Pavel, întemnițatul lui Iisus Hristos pentru voi, neamurile, </p>
<p id="v2"><sup><small>2</small></sup>  Dacă în adevăr ați auzit de iconomia harului lui Dumnezeu care mi-a fost dat mie pentru voi, </p>
<p id="v3"><sup><small>3</small></sup>  Că prin descoperire mi s-a dat în cunoștință această taină, precum v-am scris înainte pe scurt. </p>
<p id="v4"><sup><small>4</small></sup>  De unde, citind, puteți să cunoașteți înțelegerea mea în taina lui Hristos, </p>
<p id="v5"><sup><small>5</small></sup>  Care, în alte veacuri, nu s-a făcut cunoscută fiilor oamenilor, cum s-a descoperit acum sfinților Săi apostoli și prooroci, prin Duhul: </p>
<p id="v6"><sup><small>6</small></sup>  Anume că neamurile sunt împreună moștenitoare (cu iudeii) și mădulare ale aceluiași trup și împreună-părtași ai făgăduinței, în Hristos Iisus, prin Evanghelie, </p>
<p id="v7"><sup><small>7</small></sup>  Al cărei slujitor m-am făcut după darul harului lui Dumnezeu, ce mi-a fost dat mie, prin lucrarea puterii Sale; </p>
<p id="v8"><sup><small>8</small></sup>  Mie, celui mai mic decât toți sfinții, mi-a fost dat harul acesta, ca să binevestesc neamurilor bogăția lui Hristos, de nepătruns, </p>
<p id="v9"><sup><small>9</small></sup>  Și să descopăr tuturor care este iconomia tainei celei din veci ascunse în Dumnezeu, Ziditorul a toate, prin Iisus Hristos, <sup id="cite1"><a href="#fn1">[1]</a></sup></p>
<p id="v10"><sup><small>10</small></sup>  Pentru ca înțelepciunea lui Dumnezeu cea de multe feluri să se facă cunoscută acum, prin Biserică, începătoriilor și stăpâniilor, în ceruri, </p>
<p id="v11"><sup><small>11</small></sup>  După sfatul cel din veci, pe care El l-a împlinit în Hristos Iisus, Domnul nostru, <sup id="cite2"><a href="#fn2">[2]</a></sup></p>
<p id="v12"><sup><small>12</small></sup>  Întru Care avem, prin credința în El, îndrăzneală și apropiere de Dumnezeu, cu deplină încredere. <sup id="cite3"><a href="#fn3">[3]</a></sup></p>
<p id="v13"><sup><small>13</small></sup>  De aceea, vă rog să nu vă pierdeți cumpătul, din pricina necazurilor mele pentru voi; ele sunt slava voastră. </p>
<p id="v14"><sup><small>14</small></sup>  Pentru aceasta, îmi plec genunchii înaintea Tatălui Domnului nostru Iisus Hristos, <sup id="cite4"><a href="#fn4">[4]</a></sup> <sup id="cite5"><a href="#fn5">[5]</a></sup></p>
<p id="v15"><sup><small>15</small></sup>  Din Care își trage numele orice neam în cer și pe pământ, </p>
<p id="v16"><sup><small>16</small></sup>  Să vă dăruiască, după bogăția slavei Sale, ca să fiți puternic întăriți, prin Duhul Său, în omul dinăuntru, <sup id="cite6"><a href="#fn6">[6]</a></sup></p>
<p id="v17"><sup><small>17</small></sup>  Și Hristos să Se sălășluiască, prin credință, în inimile voastre, înrădăcinați și întemeiați fiind în iubire, </p>
<p id="v18"><sup><small>18</small></sup>  Ca să puteți înțelege împreună cu toți sfinții care este lărgimea și lungimea și înălțimea și adâncimea, </p>
<p id="v19"><sup><small>19</small></sup>  Și să cunoașteți iubirea lui Hristos, cea mai presus de cunoștință, ca să vă umpleți de toată plinătatea lui Dumnezeu. <sup id="cite7"><a href="#fn7">[7]</a></sup></p>
<p id="v20"><sup><small>20</small></sup>  Iar Celui ce poate să facă, prin puterea cea lucrătoare în noi, cu mult mai presus decât toate câte cerem sau pricepem noi, </p>
<p id="v21"><sup><small>21</small></sup>  Lui fie slava în Biserică și întru Hristos Iisus în toate neamurile veacului veacurilor. Amin! </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/ro/Bible/Ephesians/2">Efeseni - Capitol 2</a></td>
        <td><a href="/ro/Bible/Ephesians/Index">Index</a></td>
        <td><a href="/ro/Bible/Ephesians/4">Efeseni - Capitol 4</a></td>
      </tr>
    </tbody>
  </table>
</figure>
<h2>Referințe</h2>
<div>
<ol>
  <li id="fn1"><a href="#cite1">↑</a> 3:9 <i>Fiii Creatori</i>: <a href="/ro/The_Urantia_Book/21#p0_1">CU 21:0.1</a>.  <i>Creatorul</i>: <a href="/ro/The_Urantia_Book/131#p10_6">CU 131:10.6</a>.  <i>Dumnezeu a făcut totul</i>: <a href="/ro/The_Urantia_Book/6#p1_3">CU 6:1.3</a>.  <i>creația lui Michael</i>: <a href="/ro/The_Urantia_Book/57#p3_8">CU 57:3.8</a>.  <i>Creator credincios și divin</i>: <a href="/ro/The_Urantia_Book/2#p1_2">CU 2:1.2</a>.  <i>Creator universal</i>: <a href="/ro/The_Urantia_Book/142#p3_7">CU 142:3.7</a>.  <i>Dumnezeu ca Creator al tuturor</i>: <a href="/ro/The_Urantia_Book/0#p2_9">CU 0:2.9</a>.  <i>Fiii Creatori creează</i>: <a href="/ro/The_Urantia_Book/21#p2_1">CU 21:2.1</a>.  <i>Dumnezeu a creat</i>: <a href="/ro/The_Urantia_Book/95#p5_9">CU 95:5.9</a>.  <i>Părtășie cu Dumnezeu</i>: <a href="/ro/The_Urantia_Book/140#p10_1">CU 140:10.1</a>.  <i>Dumnezeu a creat totul</i>: <a href="/ro/The_Urantia_Book/131#p2_2">CU 131:2.2</a>.  <i>Dumnezeu a făcut toate lucrurile și ființele</i>: <a href="/ro/The_Urantia_Book/131#p10_2">CU 131:10.2</a>. </li>
  <li id="fn2"><a href="#cite2">↑</a> 3:11 <i>Scopul etern</i>: <a href="/ro/The_Urantia_Book/2#p2_1">CU 2:2.1</a>. </li>
  <li id="fn3"><a href="#cite3">↑</a> 3:12 <i>Asigurare profundă</i>: <a href="/ro/The_Urantia_Book/5#p4_2">CU 5:4.2</a>. </li>
  <li id="fn4"><a href="#cite4">↑</a> 3:14 <i>Tatăl Domnului Isus Hristos</i>: <a href="/ro/The_Urantia_Book/194#p3_11">CU 194:3.11</a>.  <i>Tatăl Domnului Isus Hristos</i>: <a href="/ro/The_Urantia_Book/194#p4_6">CU 194:4.6</a>. </li>
  <li id="fn5"><a href="#cite5">↑</a> 3:14-15 <i>Pavel a folosit „familia lui Dumnezeu”</i>: <a href="/ro/The_Urantia_Book/170#p2_20">CU 170:2.20</a>. </li>
  <li id="fn6"><a href="#cite6">↑</a> 3:16 <i>Întărit prin putere</i>: <a href="/ro/The_Urantia_Book/34#p6_10">CU 34:6.10</a>. </li>
  <li id="fn7"><a href="#cite7">↑</a> 3:19 <i>Plin de toată plinătatea lui Dumnezeu</i>: <a href="/ro/The_Urantia_Book/34#p6_10">CU 34:6.10</a>. </li>
</ol>
</div>
