<!--
title: Amos - Capitol 6
description: 
published: true
date: 2022-8-28T15:50:57Z
tags: 
editor: ckeditor
dateCreated: 2022-8-28T15:50:57Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/ro/Bible/Amos/5">Amos - Capitol 5</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/ro/Bible/Amos/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/ro/Bible/Amos/7">Amos - Capitol 7</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Vai de voi, cei fără de grijă din Sion și cei care nădăjduiți în muntele Samariei! Însemnați pe cei mai de seamă dintre neamuri și îndreptați-vă către ei, voi cei din casa lui Israel! </p>
<p id="v2"><sup><small>2</small></sup>  Treceți la Calne și vedeți, duceți-vă de acolo la Hamatul cel mare și coborâți-vă în Gatul Filisteii; prețuiesc ele mai mult decât aceste regate? Ținutul lor este mai mare decât al vostru? </p>
<p id="v3"><sup><small>3</small></sup>  Voi fugiți de ziua cea de nenorocire și vă hărăziți o odihnă plină de primejdii. </p>
<p id="v4"><sup><small>4</small></sup>  Iată că ei stau tolăniți pe paturi de fildeș și stau întinși în așternuturile lor și mănâncă miei din turmă și viței crescuți în staul. </p>
<p id="v5"><sup><small>5</small></sup>  Se arată dibaci în cântece de liră și întocmai ca David se întrec în instrumente muzicale; </p>
<p id="v6"><sup><small>6</small></sup>  Beau din cupe vin și din pârga untdelemnului își fac miresme pentru uns și nu le pasă de prăbușirea casei lui Iosif! </p>
<p id="v7"><sup><small>7</small></sup>  Pentru aceasta ei vor fi duși în robie în fruntea robilor și strigătul de bucurie al celor fără frâu va dispărea. </p>
<p id="v8"><sup><small>8</small></sup>  Juratu-S-a Domnul pe Sine însuși, zice Domnul Dumnezeu Savaot: Îmi este scârbă de semeția lui Iacov și palatele lui le urăsc, pentru aceasta voi preda cetatea dimpreună cu tot ceea ce este în ea. </p>
<p id="v9"><sup><small>9</small></sup>  Astfel că dacă vor rămâne zece oameni într-o singură casă, vor muri! </p>
<p id="v10"><sup><small>10</small></sup>  Și nu va scăpa decât un mic număr, ca să scoată oasele din casă. Unul va zice celui care este în fundul casei: "Mai este cu tine cineva?" Și celălalt îi va răspunde: "Nu!" Și cel dintâi îi va zice: "Taci, că nu trebuie să amintești numele Domnului!" </p>
<p id="v11"><sup><small>11</small></sup>  Că iată Domnul va porunci și va lovi casa cea mare cu dărâmare și casa cea mică cu crăpături. </p>
<p id="v12"><sup><small>12</small></sup>  Oare pot caii să fugă pe stâncă? Se va ara marea cu boii? Căci voi prefaceți judecata în otravă și rodul dreptății în pelin. </p>
<p id="v13"><sup><small>13</small></sup>  Voi vă veseliți pentru Lodebar și ziceți: "Oare n-am cucerit prin forța noastră puterea?" </p>
<p id="v14"><sup><small>14</small></sup>  Și iată Eu voi ridica împotriva voastră - voi, cei din casa lui Israel - zice Domnul Dumnezeu Savaot, un popor care vă va asupri de Ia intrarea Hamatului până la râul Araba. </p>
