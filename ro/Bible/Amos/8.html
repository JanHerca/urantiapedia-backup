<!--
title: Amos - Capitol 8
description: 
published: true
date: 2023-11-8T21:58:28Z
tags: bible, bible—amos
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/ro/Bible/Amos/7">
          <span class="mdi mdi-arrow-left-drop-circle"></span><span class="pl-2">Amos - Capitol 7</span>
        </a>
        </td>
        <td>
        <a href="/ro/Bible/Amos/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/Amos/9">
          <span class="pr-2">Amos - Capitol 9</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Și iată ce mi-a arătat Domnul Dumnezeu: se făcea un coș cu poame, </p>
<p id="v2"><sup><small>2</small></sup>  Și mi-a zis: "Ce vezi tu, Amos?" și a grăit Domnul către mine: "Vine sfârșitul poporului Meu Israel, căci nu-l voi mai trece cu vederea! </p>
<p id="v3"><sup><small>3</small></sup>  Și in ziua aceea cântările templului se vor preface în tânguiri, zice Domnul Dumnezeu. Hoiturile vor fi fără de număr; oriunde se vor arunca va fi tăcere! </p>
<p id="v4"><sup><small>4</small></sup>  Ascultați acestea, voi cei care zdrobiți pe cei sărmani și vreți să stârpiți pe cei obijduiți din țară, </p>
<p id="v5"><sup><small>5</small></sup>  Zicând: "Când va trece luna nouă ca să vindem grâul și ziua de odihnă ca să deschidem jitnița, să micșorăm efa, să mărim siclul și să le înlocuim cu cântare strâmbe? </p>
<p id="v6"><sup><small>6</small></sup>  Să cumpărăm pe preț de argint pe cei nevoiași și pe cei în strâmtorare pentru o pereche de încălțăminte, să vindem grâul cel de lepădat?" </p>
<p id="v7"><sup><small>7</small></sup>  Juratu-S-a Domnul împotriva semeției lui Iacov: "Niciodată nu voi uita faptele lor!" <sup id="cite1"><a href="#fn1">[1]</a></sup></p>
<p id="v8"><sup><small>8</small></sup>  Pentru aceasta, oare, pământul nu se va zbuciuma și toți locuitorii nu vor fi cuprinși de jale? Se va înălța ca Nilul pe de-a întregul, se va învolbura și va descrește ca fluviul cel din Egipt. </p>
<p id="v9"><sup><small>9</small></sup>  Iar în ziua aceea, zice Domnul Dumnezeu, voi apune soarele în miezul zilei și voi întuneca pământul în zi luminoasă; </p>
<p id="v10"><sup><small>10</small></sup>  Voi preface praznicele voastre în jelire și toate cântările voastre în tânguire; pe toate coapsele voi pune sac și pleșuve vor fi toate capetele; voi înteți jalea ca pentru cel unul-născut și sfârșitul va fi o zi de deznădejde! </p>
<p id="v11"><sup><small>11</small></sup>  Iată vin zile, zice Domnul Dumnezeu, în care voi trimite foamete pe pământ, nu foamete de pâine și nu sete de apă, ci de auzit cuvintele Domnului. </p>
<p id="v12"><sup><small>12</small></sup>  Și ei se vor clătina de la o mare până la cealaltă și de la miazănoapte la răsărit și vor cutreiera pământul căutând cuvântul Domnului, dar nu îl vor afla. </p>
<p id="v13"><sup><small>13</small></sup>  În vremea aceea se vor usca de sete fecioarele cele cu chip frumos și flăcăii; </p>
<p id="v14"><sup><small>14</small></sup>  Cei care se jură pe păcatul Samariei și zic: "Viu este Dumnezeul tău, Dane, și vie este calea până la Beer-Șeba" - vor cădea și nu se vor mai scula! </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/ro/Bible/Amos/7">
          <span class="mdi mdi-arrow-left-drop-circle"></span><span class="pl-2">Amos - Capitol 7</span>
        </a>
        </td>
        <td>
        <a href="/ro/Bible/Amos/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/Amos/9">
          <span class="pr-2">Amos - Capitol 9</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Referințe</h2>
<div>
<ol>
  <li id="fn1"><a href="#cite1">↑</a> 8:7 <i>Nu voi uita lucrările tale</i>: <a href="/ro/The_Urantia_Book/97#p4_3">CU 97:4.3</a>. </li>
</ol>
</div>
