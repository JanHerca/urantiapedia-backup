<!--
title: Amos - Capitol 4
description: 
published: true
date: 2023-11-8T21:58:28Z
tags: bible, bible—amos
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/ro/Bible/Amos/3">
          <span class="mdi mdi-arrow-left-drop-circle"></span><span class="pl-2">Amos - Capitol 3</span>
        </a>
        </td>
        <td>
        <a href="/ro/Bible/Amos/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/Amos/5">
          <span class="pr-2">Amos - Capitol 5</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Ascultați cuvântul acesta, voi vaci din Vasan, care stați pe muntele Samariei, voi care asupriți pe cei slabi, zdrobiți pe cei săraci, voi care ziceți bărbaților voștri: "Aduceți să bem!" </p>
<p id="v2"><sup><small>2</small></sup>  Juratu-S-a Domnul întru sfințenia Sa: "Iată vin zile când voi veți fi ridicați cu cârlige și urmașii cei de după voi cu căngi; </p>
<p id="v3"><sup><small>3</small></sup>  Și veți ieși prin spărturile zidurilor una câte una și veți fi aruncate către muntele Hermonului, zice Domnul! </p>
<p id="v4"><sup><small>4</small></sup>  Veniți la Betel și păcătuiți și în Ghilgal înmulțiți fărădelegile! De dimineață aduceți jertfele voastre, și la fiecare trei zile zeciuielile voastre! </p>
<p id="v5"><sup><small>5</small></sup>  Puneți înainte prinoase cu aluat ca jertfă de laudă, vestiți, trâmbițați prinoasele voastre cele de bunăvoie; că aceasta vă place vouă, copii ai lui Israel", zice Domnul Dumnezeu. </p>
<p id="v6"><sup><small>6</small></sup>  "De aceea și Eu v-am lăsat cu dinții curați în toate cetățile voastre și cu lipsă de pâine în toate sălașele voastre, dar nu v-ați întors către Mine", zice Domnul. </p>
<p id="v7"><sup><small>7</small></sup>  "V-am lipsit de ploaie cu trei luni mai înainte de seceriș; și peste o cetate am revărsat ploaia, iar peste alta nu; peste un ținut a plouat, iar în cel care n-a plouat, s-a uscat holda. </p>
<p id="v8"><sup><small>8</small></sup>  Și s-au pornit două-trei cetăți către o altă cetate ca să bea apă, dar nu s-au săturat! Si voi tot nu v-ați întors către Mine", zice Domnul. </p>
<p id="v9"><sup><small>9</small></sup>  "V-am bătut pe voi cu rugină și cu mălură; am pustiit grădinile și viile voastre; smochinii și măslinii voștri au fost prăpădiți de lăcuste. Dar voi nu v-ați întors către Mine", zice Domnul. </p>
<p id="v10"><sup><small>10</small></sup>  "Am trimis asupra voastră ciumă ea aceea din pământul Egiptului; cu sabie am ucis pe feciorii voștri, în robie am dus până și caii voștri, iar întru urgia Mea am ridicat văpăi de foc în taberele voastre. Dar voi nu v-ați întors către Mine", zice Domnul. </p>
<p id="v11"><sup><small>11</small></sup>  "Și v-am prăbușit pe voi cum a prăbușit Dumnezeu Sodoma și Gomora și ați ajuns ca un tăciune scos din vâlvătaie. Dar nu v-ați întors către Mine", zice Domnul! </p>
<p id="v12"><sup><small>12</small></sup>  Drept aceea, iată ce-ți voi face; Israele - și cu deadinsul îți voi face aceasta! Pregătește-te, Israele, să te întâlnești cu Dumnezeul tău! </p>
<p id="v13"><sup><small>13</small></sup>  Că El este Cel țare a întocmit munții și a făurit vîntul și descoperă omului gândurile sale; El a făcut zorile și întunericul și calcă peste înălțimile pământului. Domnul Dumnezeu Savaot este numele Lui! <sup id="cite1"><a href="#fn1">[1]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/ro/Bible/Amos/3">
          <span class="mdi mdi-arrow-left-drop-circle"></span><span class="pl-2">Amos - Capitol 3</span>
        </a>
        </td>
        <td>
        <a href="/ro/Bible/Amos/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/Amos/5">
          <span class="pr-2">Amos - Capitol 5</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Referințe</h2>
<div>
<ol>
  <li id="fn1"><a href="#cite1">↑</a> 4:13 <i>Partea 1: Cel care a format muntele</i>: <a href="/ro/The_Urantia_Book/97#p4_3">CU 97:4.3</a>.  <i>Dumnezeu a făcut toate lucrurile și ființele</i>: <a href="/ro/The_Urantia_Book/131#p10_2">CU 131:10.2</a>.  <i>Dumnezeu a creat</i>: <a href="/ro/The_Urantia_Book/95#p5_9">CU 95:5.9</a>.  <i>Creator credincios și divin</i>: <a href="/ro/The_Urantia_Book/2#p1_2">CU 2:1.2</a>.  <i>Dumnezeu ca Creator al pământului</i>: <a href="/ro/The_Urantia_Book/0#p2_9">CU 0:2.9</a>.  <i>Dumnezeu a făcut totul</i>: <a href="/ro/The_Urantia_Book/6#p1_3">CU 6:1.3</a>.  <i>Creatorul</i>: <a href="/ro/The_Urantia_Book/131#p10_6">CU 131:10.6</a>.  <i>Dumnezeu a creat pământul</i>: <a href="/ro/The_Urantia_Book/131#p2_2">CU 131:2.2</a>.  <i>Creator universal</i>: <a href="/ro/The_Urantia_Book/142#p3_7">CU 142:3.7</a>. </li>
</ol>
</div>
