<!--
title: Filipeni - Capitol 3
description: 
published: true
date: 2022-10-8T9:56:58Z
tags: bible, bible—philippians
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td><a href="/ro/Bible/Philippians/2">Filipeni - Capitol 2</a></td>
        <td><a href="/ro/Bible/Philippians/Index">Index</a></td>
        <td><a href="/ro/Bible/Philippians/4">Filipeni - Capitol 4</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Mai departe, frații mei, bucurați-vă întru Domnul. Ca să vă scriu aceleași lucruri, mie nu-mi este anevoie, iar vouă vă este de folos. </p>
<p id="v2"><sup><small>2</small></sup>  Păziți-vă de câini! Păziți-vă de lucrătorii cei răi! Păziți-vă de tăierea împrejur. </p>
<p id="v3"><sup><small>3</small></sup>  Pentru că noi suntem tăierea împrejur, noi cei ce slujim în Duhul lui Dumnezeu, și ne lăudăm întru Hristos Iisus și nu ne bizuim pe trup, </p>
<p id="v4"><sup><small>4</small></sup>  Deși eu aș putea să mă bizui și pe trup. Dacă vreun altul socotește că se poate bizui pe trup, eu cu atât mai mult! </p>
<p id="v5"><sup><small>5</small></sup>  La opt zile, am fost tăiat împrejur; sunt din neamul lui Israel, din seminția lui Veniamin, evreu din evrei, după lege fariseu; <sup id="cite1"><a href="#fn1">[1]</a></sup></p>
<p id="v6"><sup><small>6</small></sup>  În ce privește râvna, prigonitor al Bisericii; în ce privește dreptatea cea din Lege, fără de prihană. </p>
<p id="v7"><sup><small>7</small></sup>  Dar cele ce îmi erau mie câștig, acestea le-am socotit pentru Hristos pagubă. </p>
<p id="v8"><sup><small>8</small></sup>  Ba mai mult: eu pe toate le socotesc că sunt pagubă, față de înălțimea cunoașterii lui Hristos Iisus, Domnul meu, pentru Care m-am lipsit de toate și le privesc drept gunoaie, ca pe Hristos să dobândesc, <sup id="cite2"><a href="#fn2">[2]</a></sup></p>
<p id="v9"><sup><small>9</small></sup>  Și să mă aflu întru El, nu având dreptatea mea cea din Lege, ci pe aceea care este prin credința în Hristos, dreptatea cea de la Dumnezeu, pe temeiul credinței, <sup id="cite3"><a href="#fn3">[3]</a></sup></p>
<p id="v10"><sup><small>10</small></sup>  Ca să-L cunosc pe El și puterea învierii Lui și să fiu primit părtaș la patimile Lui, făcându-mă asemenea cu El în moartea Lui, </p>
<p id="v11"><sup><small>11</small></sup>  Ca, doar, să pot ajunge la învierea cea din morți. </p>
<p id="v12"><sup><small>12</small></sup>  Nu (zic) că am și dobândit îndreptarea, ori că sunt desăvârșit; dar o urmăresc ca doar o voi prinde, întrucât și eu am fost prins de Hristos Iisus. <sup id="cite4"><a href="#fn4">[4]</a></sup></p>
<p id="v13"><sup><small>13</small></sup>  Fraților, eu încă nu socotesc să o fi cucerit, <sup id="cite5"><a href="#fn5">[5]</a></sup></p>
<p id="v14"><sup><small>14</small></sup>  Dar una fac: uitând cele ce sunt în urma mea, și tinzând către cele dinainte, alerg la țintă, la răsplata chemării de sus, a lui Dumnezeu, întru Hristos Iisus. </p>
<p id="v15"><sup><small>15</small></sup>  Așadar, câți suntem desăvârșiți aceasta să gândim; și dacă gândiți ceva în alt fel, Dumnezeu vă va descoperi și aceea. </p>
<p id="v16"><sup><small>16</small></sup>  Dar de acolo unde am ajuns, să urmăm același dreptar, să gândim la fel. </p>
<p id="v17"><sup><small>17</small></sup>  Fraților, faceți-vă urmăritorii mei și uitați-vă la aceia care umblă astfel precum ne aveți pildă pe noi. </p>
<p id="v18"><sup><small>18</small></sup>  Căci mulți, despre care v-am vorbit adeseori, iar acum vă spun și plângând, se poartă ca dușmani ai crucii lui Hristos. </p>
<p id="v19"><sup><small>19</small></sup>  Sfârșitul acestora este pieirea. Pântecele este dumnezeul lor, iar mărirea lor este întru rușinea lor, ca unii care au în gând cele pământești. </p>
<p id="v20"><sup><small>20</small></sup>  Cât despre noi, cetatea noastră este în ceruri, de unde și așteptăm Mântuitor, pe Domnul Iisus Hristos, </p>
<p id="v21"><sup><small>21</small></sup>  Care va schimba la înfățișare trupul smereniei noastre ca să fie asemenea trupului slavei Sale, lucrând cu puterea ce are de a-Și supune Sieși toate. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/ro/Bible/Philippians/2">Filipeni - Capitol 2</a></td>
        <td><a href="/ro/Bible/Philippians/Index">Index</a></td>
        <td><a href="/ro/Bible/Philippians/4">Filipeni - Capitol 4</a></td>
      </tr>
    </tbody>
  </table>
</figure>
<h2>Referințe</h2>
<div>
<ol>
  <li id="fn1"><a href="#cite1">↑</a> 3:5 <i>Pavel, un evreu al evreilor</i>: <a href="/ro/The_Urantia_Book/121#p1_2">CU 121:1.2</a>. </li>
  <li id="fn2"><a href="#cite2">↑</a> 3:8 <i>Cunoaște-L pe Domnul Isus Hristos</i>: <a href="/ro/The_Urantia_Book/5#p4_8">CU 5:4.8</a>. </li>
  <li id="fn3"><a href="#cite3">↑</a> 3:9-10 <i>Cunoaște-L pe Dumnezeu și pe sine ca pe un fiu</i>: <a href="/ro/The_Urantia_Book/5#p4_8">CU 5:4.8</a>. </li>
  <li id="fn4"><a href="#cite4">↑</a> 3:12 <i>Urmează după Maestrul</i>: <a href="/ro/The_Urantia_Book/196#p1_2">CU 196:1.2</a>. </li>
  <li id="fn5"><a href="#cite5">↑</a> 3:13b-14 <i>Uită trecutul, mergi înainte</i>: <a href="/ro/The_Urantia_Book/156#p2_6">CU 156:2.6</a>. </li>
</ol>
</div>
