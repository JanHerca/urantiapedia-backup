<!--
title: Filipeni - Capitol 1
description: 
published: true
date: 2022-10-8T9:56:58Z
tags: bible, bible—philippians
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td> </td>
        <td><a href="/ro/Bible/Philippians/Index">Index</a></td>
        <td><a href="/ro/Bible/Philippians/2">Filipeni - Capitol 2</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Pavel și Timotei, robi ai lui Hristos Iisus, tuturor sfinților întru Hristos Iisus, celor ce sunt în Filipi, împreună cu episcopii și diaconii: </p>
<p id="v2"><sup><small>2</small></sup>  Har vouă și pace, de la Dumnezeu, Tatăl nostru, și de la Domnul Iisus Hristos. <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  Mulțumesc Dumnezeului meu, ori de câte ori îmi amintesc de voi, </p>
<p id="v4"><sup><small>4</small></sup>  Căci totdeauna, în toate rugăciunile mele, mă rog pentru voi toți, cu bucurie, </p>
<p id="v5"><sup><small>5</small></sup>  Pentru împărtășirea voastră întru Evanghelie, din ziua dintâi până acum. </p>
<p id="v6"><sup><small>6</small></sup>  Sunt încredințat de aceasta, că cel ce a început în voi lucrul cel bun îl va duce la capăt, până în ziua lui Hristos Iisus, </p>
<p id="v7"><sup><small>7</small></sup>  Precum este cu dreptate să gândesc astfel despre voi toți; căci vă port în inima mea, și în lanțurile mele, și în apărarea și în întărirea Evangheliei, fiindcă voi toți sunteți părtași la același har cu mine. </p>
<p id="v8"><sup><small>8</small></sup>  Căci martor îmi este Dumnezeu, că vă doresc pe voi pe toți, cu dragostea lui Hristos Iisus. </p>
<p id="v9"><sup><small>9</small></sup>  Și aceasta mă rog, ca iubirea voastră să prisosească tot mai mult și mai mult, întru cunoștință și întru orice pricepere, </p>
<p id="v10"><sup><small>10</small></sup>  Ca să cercați voi cele ce sunt mai de folos și ca să fiți curați și fără poticnire în ziua lui Hristos, </p>
<p id="v11"><sup><small>11</small></sup>  Plini de roada dreptății, care este prin Iisus Hristos, spre slava și lauda lui Dumnezeu. </p>
<p id="v12"><sup><small>12</small></sup>  Voiesc ca voi să știți, fraților, că cele petrecute cu mine s-au întors mai degrabă spre sporirea Evangheliei, </p>
<p id="v13"><sup><small>13</small></sup>  În așa fel că lanțurile mele, pentru Hristos, au ajuns cunoscute în tot pretoriul și tuturor celorlalți; </p>
<p id="v14"><sup><small>14</small></sup>  Și cei mai mulți dintre frații întru Domnul, îmbărbătați prin lanțurile mele, au mai multă îndrăzneală să propovăduiască fără teamă cuvântul lui Dumnezeu. </p>
<p id="v15"><sup><small>15</small></sup>  Unii, e drept, vestesc pe Hristos din pizmă și din duh de ceartă, alții însă din bunăvoință. </p>
<p id="v16"><sup><small>16</small></sup>  Unii o fac din iubire, știind că stau aici pentru apărarea Evangheliei; </p>
<p id="v17"><sup><small>17</small></sup>  Ceilalți, însă, - din zavistie - vestesc pe Hristos, nu cu gânduri curate, ci socotind să-mi sporească necazul în lanțurile mele. </p>
<p id="v18"><sup><small>18</small></sup>  Dar ce este? Nimic altceva decât că, în tot chipul, fie din fățărie, fie în adevăr, Hristos se propovăduiește și întru aceasta mă bucur. Și mereu mă voi bucura. </p>
<p id="v19"><sup><small>19</small></sup>  Căci știu că aceasta îmi va fi mie spre mântuire, prin rugăciunile voastre și cu ajutorul Duhului lui Iisus Hristos, <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v20"><sup><small>20</small></sup>  După așteptarea și nădejdea mea că întru nimic nu voi fi rușinat, ci, întru toată îndrăzneala, precum totdeauna, așa și acum, Hristos va fi preaslăvit în trupul meu, fie prin viață, fie prin moarte; </p>
<p id="v21"><sup><small>21</small></sup>  Căci pentru mine viață este Hristos și moartea un câștig. </p>
<p id="v22"><sup><small>22</small></sup>  Dacă însă a viețui în trup înseamnă a da roadă lucrului meu, nu știu ce voi alege. </p>
<p id="v23"><sup><small>23</small></sup>  Sunt strâns din două părți: doresc să mă despart de trup și să fiu împreună cu Hristos, și aceasta e cu mult mai bine; </p>
<p id="v24"><sup><small>24</small></sup>  Dar este mai de folos pentru voi să zăbovesc în trup. </p>
<p id="v25"><sup><small>25</small></sup>  Și având această încredințare, știu că voi rămâne și împreună voi petrece cu voi cu toți, spre sporirea voastră și spre bucuria credinței, </p>
<p id="v26"><sup><small>26</small></sup>  Pentru ca lauda voastră să prisosească în Hristos Iisus prin mine, atunci când voi veni iarăși între voi. </p>
<p id="v27"><sup><small>27</small></sup>  Să vă purtați numai în chip vrednic de Evanghelia lui Hristos, pentru ca, fie venind eu și văzându-vă, fie nefiind de față, să aud despre voi că stați într-un duh, nevoindu-vă împreună întru-un suflet, pentru credința Evangheliei, <sup id="cite4"><a href="#fn4">[4]</a></sup></p>
<p id="v28"><sup><small>28</small></sup>  Fără să vă înfricoșați întru nimic de cei potrivnici, ceea ce pentru ei este un semn de pierzare, iar pentru voi de mântuire, și aceasta este de la Dumnezeu. </p>
<p id="v29"><sup><small>29</small></sup>  Căci vouă vi s-a dăruit, pentru Hristos, nu numai să credeți în El, ci să și pătimiți pentru El, </p>
<p id="v30"><sup><small>30</small></sup>  Ducând aceeași luptă, pe care ați văzut-o la mine și o auziți acum despre mine. </p>
<br/>
<figure class="table chapter-navigator">
  <table>
    <tbody>
      <tr>
        <td> </td>
        <td><a href="/ro/Bible/Philippians/Index">Index</a></td>
        <td><a href="/ro/Bible/Philippians/2">Filipeni - Capitol 2</a></td>
      </tr>
    </tbody>
  </table>
</figure>
<h2>Referințe</h2>
<div>
<ol>
  <li id="fn1"><a href="#cite1">↑</a> 1:2 <i>Dumnezeu este Tatăl MEU</i>: <a href="/ro/The_Urantia_Book/131#p10_5">CU 131:10.5</a>.  <i>Relația tată-copil</i>: <a href="/ro/The_Urantia_Book/131#p10_6">CU 131:10.6</a>.  <i>Relația tată-copil</i>: <a href="/ro/The_Urantia_Book/131#p10_8">CU 131:10.8</a>.  <i>Dumnezeu este Tatăl nostru</i>: <a href="/ro/The_Urantia_Book/141#p4_2">CU 141:4.2</a>.  <i>Dumnezeu: Tată iubitor al tuturor oamenilor</i>: <a href="/ro/The_Urantia_Book/194#p4_6">CU 194:4.6</a>.  <i>Dumnezeu este Tatăl nostru</i>: <a href="/ro/The_Urantia_Book/149#p6_8">CU 149:6.8</a>.  <i>Relația tată-copil</i>: <a href="/ro/The_Urantia_Book/131#p10_8">CU 131:10.8</a>. </li>
  <li id="fn2"><a href="#cite2">↑</a> 1:19 <i>Dumnezeu al mântuirii</i>: <a href="/ro/The_Urantia_Book/2#p6_3">CU 2:6.3</a>. </li>
  <li id="fn3"><a href="#cite3">↑</a> 1:19,28 <i>Evanghelia Mântuirii lui Dumnezeu</i>: <a href="/ro/The_Urantia_Book/190#p5_4">CU 190:5.4</a>.  <i>Evanghelia Mântuirii</i>: <a href="/ro/The_Urantia_Book/190#p4_1">CU 190:4.1</a>. </li>
  <li id="fn4"><a href="#cite4">↑</a> 1:27 <i>Minți înrudite</i>: <a href="/ro/The_Urantia_Book/16#p6_3">CU 16:6.3</a>. </li>
</ol>
</div>
