<!--
title: Deuteronom - Capitol 6
description: 
published: true
date: 2022-10-8T9:56:58Z
tags: bible, bible—deuteronomy
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td><a href="/ro/Bible/Deuteronomy/5">Deuteronom - Capitol 5</a></td>
        <td><a href="/ro/Bible/Deuteronomy/Index">Index</a></td>
        <td><a href="/ro/Bible/Deuteronomy/7">Deuteronom - Capitol 7</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  "Iată poruncile, hotărârile și legile pe care mi-a poruncit Domnul Dumnezeul vostru să vă învăț, ca să le păziți în pământul acela în care mergeți, ca să-l luați în stăpânire: </p>
<p id="v2"><sup><small>2</small></sup>  Să te temi de Domnul Dumnezeul tău și toate hotărârile Lui și poruncile Lui, pe care ti le spun eu astăzi, să le păzești tu și fiii tăi și fiii fiilor tăi, în toate zilele vieții tale, ca să se înmulțească zilele tale. </p>
<p id="v3"><sup><small>3</small></sup>  Ascultă dar, Israele, și silește-te să împlinești acestea, ca să-ți fie bine Și să vă înmulțiți foarte, precum ți-a grăit Domnul Dumnezeul părinților tăi că-li va da pământul unde curge lapte și miere. Acestea sunt hotărârile și legile pe care le-a dat Domnul Dumnezeu fiilor lui Israel în pustie, după ieșirea lor din pământul Egiptului. </p>
<p id="v4"><sup><small>4</small></sup>  Ascultă, Israele, Domnul Dumnezeul nostru este singurul Domn. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v5"><sup><small>5</small></sup>  Să iubești pe Domnul Dumnezeul tău, din toată inima ta, din tot sufletul tău și din toată puterea ta. </p>
<p id="v6"><sup><small>6</small></sup>  Cuvintele acestea, pe care ți le spun eu astăzi, să le ai în inima ta și în sufletul tău; <sup id="cite3"><a href="#fn3">[3]</a></sup></p>
<p id="v7"><sup><small>7</small></sup>  Să le sădești în fiii tăi și să vorbești de ele când șezi în casa ta, când mergi pe cale, când te culci și când te scoli. </p>
<p id="v8"><sup><small>8</small></sup>  Să le legi ca semn la mână și să le ai ca pe o tăbliță pe fruntea ta. </p>
<p id="v9"><sup><small>9</small></sup>  Să le scrii pe ușorii casei tale și pe porțile tale. </p>
<p id="v10"><sup><small>10</small></sup>  Iar când te va duce Domnul Dumnezeul tău în pământul acela pentru care s-a jurat părinților tăi: lui Avraam, lui Isaac și lui Iacov, ca să ți-l dea cu cetăți mari și frumoase, pe care nu le-ai zidit tu, </p>
<p id="v11"><sup><small>11</small></sup>  Cu case pline de toate bunătățile, pe care nu le-ai umplut tu, cu fântâni săpate în piatră, pe care nu le-ai săpat tu, cu vii și cu măslini, pe care nu le-ai sădit tu, și vei mânca și te vei sătura, </p>
<p id="v12"><sup><small>12</small></sup>  Atunci, păzește-te, să nu se ademenească inima ta, ca să uiți pe Domnul Care te-a scos din pământul Egiptului și din casa robiei. </p>
<p id="v13"><sup><small>13</small></sup>  Să te temi de Domnul Dumnezeul tău și numai Lui să-I slujești, de El să te lipești și pe numele Lui să te juri. <sup id="cite4"><a href="#fn4">[4]</a></sup></p>
<p id="v14"><sup><small>14</small></sup>  Să nu mergeți după alți dumnezei, după dumnezeii popoarelor, care se vor afla împrejurul vostru; </p>
<p id="v15"><sup><small>15</small></sup>  Ca să nu se aprindă mânia Domnului Dumnezeului tău asupra ta și să nu te piardă de pe fața pământului, că Domnul Dumnezeul tău, Care se află în mijlocul tău, este Dumnezeu zelos. <sup id="cite5"><a href="#fn5">[5]</a></sup></p>
<p id="v16"><sup><small>16</small></sup>  Să nu ispitiți pe Domnul Dumnezeul vostru, cum L-ați ispitit la Masa. </p>
<p id="v17"><sup><small>17</small></sup>  Să țineți bine poruncile Domnului Dumnezeului vostru, legile Lui și hotărârile Lui, pe care vi le-a dat El. </p>
<p id="v18"><sup><small>18</small></sup>  Să faci ceea ce este drept și bine înaintea ochilor Domnului Dumnezeului tău, ca să-ți fie bine și ca să intri și să iei în stăpânire pământul pe care Domnul cu jurământ 1-a făgăduit părinților tăi </p>
<p id="v19"><sup><small>19</small></sup>  Și ca să alunge El pe toți vrăjmașii tăi de la fața ta, cum a zis Domnul. </p>
<p id="v20"><sup><small>20</small></sup>  De te va întreba în viitor fiul tău și va zice: Ce înseamnă aceste porunci, hotărâri și legi pe care vi le-a dat Domnul Dumnezeul vostru? Să-i spui fiului tău: </p>
<p id="v21"><sup><small>21</small></sup>  Am fost robi la Faraon în Egipt și Domnul Dumnezeu ne-a scos din Egipt cu mână tare și cu braț înalt. </p>
<p id="v22"><sup><small>22</small></sup>  Și a arătat Domnul Dumnezeu semne și minuni mari și pedepse a adus înaintea ochilor noștri, asupra Egiptului, asupra lui Faraon, asupra a toată casa lui și asupra oștirii lui; </p>
<p id="v23"><sup><small>23</small></sup>  Iar pe noi ne-a scos de acolo Domnul Dumnezeul nostru ca să ne ducă și să ne dea pământul pentru care s-a jurat părinților noștri că ni-l va da. </p>
<p id="v24"><sup><small>24</small></sup>  Atunci ne-a poruncit Domnul să împlinim toate hotărârile acestea și să ne temem de Domnul Dumnezeul nostru, ca să ne fie bine în toate zilele, ca și acum. </p>
<p id="v25"><sup><small>25</small></sup>  Și va face milă cu noi de ne vom sili să împlinim toate aceste porunci ale legii înaintea feței Domnului Dumnezeului nostru, cum ne-a poruncit". </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/ro/Bible/Deuteronomy/5">Deuteronom - Capitol 5</a></td>
        <td><a href="/ro/Bible/Deuteronomy/Index">Index</a></td>
        <td><a href="/ro/Bible/Deuteronomy/7">Deuteronom - Capitol 7</a></td>
      </tr>
    </tbody>
  </table>
</figure>
<h2>Referințe</h2>
<div>
<ol>
  <li id="fn1"><a href="#cite1">↑</a> 6:4 <i>Ascultă, Israele, un singur Dumnezeu</i>: <a href="/ro/The_Urantia_Book/92#p5_8">CU 92:5.8</a>.  <i>Domnul Dumnezeu este unul</i>: <a href="/ro/The_Urantia_Book/1#p7_6">CU 1:7.6</a>.  <i>Partea 1: Domnul este un singur Dumnezeu</i>: <a href="/ro/The_Urantia_Book/96#p5_5">CU 96:5.5</a>.  <i>Un singur Dumnezeu</i>: <a href="/ro/The_Urantia_Book/92#p6_6">CU 92:6.6</a>.  <i>Nici un Dumnezeu lângă tine</i>: <a href="/ro/The_Urantia_Book/1#p0_1">CU 1:0.1</a>.  <i>Un singur Dumnezeu</i>: <a href="/ro/The_Urantia_Book/131#p10_2">CU 131:10.2</a>.  <i>Dumnezeu este unul</i>: <a href="/ro/The_Urantia_Book/56#p4_4">CU 56:4.4</a>.  <i>Un singur Dumnezeu</i>: <a href="/ro/The_Urantia_Book/45#p4_8">CU 45:4.8</a>.  <i>Domnul Dumnezeul nostru este un singur Dumnezeu</i>: <a href="/ro/The_Urantia_Book/10#p7_1">CU 10:7.1</a>. </li>
  <li id="fn2"><a href="#cite2">↑</a> 6:4-5 <i>Iubește-L pe Domnul suprem</i>: <a href="/ro/The_Urantia_Book/131#p2_13">CU 131:2.13</a>.  <i>Iubește-L pe Dumnezeu pe deplin</i>: <a href="/ro/The_Urantia_Book/131#p2_2">CU 131:2.2</a>.  <i>Iubește-L pe Dumnezeu din toată inima ta</i>: <a href="/ro/The_Urantia_Book/163#p4_8">CU 163:4.8</a>.  <i>Iubind pe Dumnezeu</i>: <a href="/ro/The_Urantia_Book/110#p3_8">CU 110:3.8</a>.  <i>Iubește-L pe Dumnezeu cu toată mintea și inima</i>: <a href="/ro/The_Urantia_Book/131#p10_2">CU 131:10.2</a>.  <i>Cea mai mare poruncă</i>: <a href="/ro/The_Urantia_Book/174#p4_2">CU 174:4.2</a>.  <i>Shema</i>: <a href="/ro/The_Urantia_Book/174#p4_2">CU 174:4.2</a>. </li>
  <li id="fn3"><a href="#cite3">↑</a> 6:6-9 <i>Isus pune la îndoială obiceiurile</i>: <a href="/ro/The_Urantia_Book/124#p4_7">CU 124:4.7</a>. </li>
  <li id="fn4"><a href="#cite4">↑</a> 6:13-14 <i>Slujiți numai Domnului Dumnezeu</i>: <a href="/ro/The_Urantia_Book/136#p9_3">CU 136:9.3</a>. </li>
  <li id="fn5"><a href="#cite5">↑</a> 6:15 <i>Dumnezeu gelos</i>: <a href="/ro/The_Urantia_Book/96#p4_6">CU 96:4.6</a>.  <i>Dumnezeu a spus să fie gelos pe</i>: <a href="/ro/The_Urantia_Book/4#p3_1">CU 4:3.1</a>.  <i>Moise a spus că Dumnezeu este gelos</i>: <a href="/ro/The_Urantia_Book/142#p2_1">CU 142:2.1</a>. </li>
</ol>
</div>
