<!--
title: Deuteronom - Capitol 8
description: 
published: true
date: 2022-8-28T15:50:57Z
tags: 
editor: ckeditor
dateCreated: 2022-8-28T15:50:57Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/ro/Bible/Deuteronomy/7">Deuteronom - Capitol 7</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/ro/Bible/Deuteronomy/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/ro/Bible/Deuteronomy/9">Deuteronom - Capitol 9</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  "Siliți-vă să împliniți toate poruncile acestea pe care vi le dau eu astăzi, ca să fiți vii și să vă înmulțiți și să vă duceți să luați în stăpânire pământul cel bun pe care cu jurământ 1-a făgăduit Domnul Dumnezeul părinților voștri. </p>
<p id="v2"><sup><small>2</small></sup>  Să-ți aduci aminte de toată calea pe care te-a povățuit Domnul Dumnezeul tău prin pustie de acum patruzeci de ani, ca să te smerească, ca să te încerce și ca să afle ce este în inima ta și de ai să păzești sau nu poruncile Lui. </p>
<p id="v3"><sup><small>3</small></sup>  Te-a smerit, te-a pedepsit cu foamea și te-a hrănit cu mana pe care nu o cunoșteai și pe care nu o cunoșteau nici părinții tăi, ca să-ți arate că nu numai cu pâine trăiește omul, ci că omul trăiește și cu tot Cuvântul ce iese din gura Domnului. <sup id="cite1"><a href="#fn1">[1]</a></sup></p>
<p id="v4"><sup><small>4</small></sup>  Haina ta nu s-a învechit pe tine și piciorul tău n-a căpătat bătături în acești patruzeci de ani. </p>
<p id="v5"><sup><small>5</small></sup>  Dar să știi în inima ta că Domnul Dumnezeul tău te învață, cum învață omul pe fiul său. <sup id="cite2"><a href="#fn2">[2]</a></sup></p>
<p id="v6"><sup><small>6</small></sup>  Păzește dar poruncile Domnului Dumnezeului tău, umblând în căile Lui și temându-te de El. </p>
<p id="v7"><sup><small>7</small></sup>  Că Domnul Dumnezeul tău te va duce într-o țară bună, țară de curgeri de apă, de izvoare și de ape adânci, care țâșnesc în văi și în munți; </p>
<p id="v8"><sup><small>8</small></sup>  Țară în care se află: grâu, orz, viță de vie, smochine și rodii; </p>
<p id="v9"><sup><small>9</small></sup>  Într-o țară unde sunt măslini, untdelemn și miere, în care fără lipsă vei mânca pâinea ta și nu vei duce lipsă de nimic; în care pietrele au fier și din munții căreia vei scoate aramă. </p>
<p id="v10"><sup><small>10</small></sup>  Când însă vei mânca și te vei sătura, să binecuvântezi pe Domnul Dumnezeul tău pentru țara cea bună pe care ți-a dat-o. </p>
<p id="v11"><sup><small>11</small></sup>  Ferește-te de a uita pe Domnul Dumnezeul tău și de a nu păzi poruncile Lui, legile Lui și hotărârile Lui pe care ti le spun eu astăzi. </p>
<p id="v12"><sup><small>12</small></sup>  Când vei mânca și te vei sătura și îți vei face case frumoase și vei trăi în ele; </p>
<p id="v13"><sup><small>13</small></sup>  Când vei avea multe vite mari și mărunte și mult argint și aur și vei avea de toate la tine, </p>
<p id="v14"><sup><small>14</small></sup>  Vezi să nu se mândrească inima ta și să nu uiți pe Domnul Dumnezeul tău Care te-a scos din Egipt, din casa robiei; </p>
<p id="v15"><sup><small>15</small></sup>  Care te-a povățuit prin pustiul cel mare și groaznic, unde sunt șerpi veninoși, scorpioni și locuri arse de soare și fără de apă; </p>
<p id="v16"><sup><small>16</small></sup>  Care a scos pentru tine izvor din stânca de cremene, te-a hrănit în pustie cu mana pe care tu n-o cunoșteai și n-o cunoșteau nici părinții tăi, ca să te smerească și să te încerce, </p>
<p id="v17"><sup><small>17</small></sup>  Ca să-ți facă bine în urmă și ca să nu zici în inima ta: Puterea mea și tăria mâinii mele mi-au adus bogăția aceasta; </p>
<p id="v18"><sup><small>18</small></sup>  Ci ca să-ți aduci aminte de Domnul Dumnezeul tău, că El îți dă putere să faci bogăție, ca să-Și țină, ca acum, legământul Lui, pe care cu jurământ l-a întărit cu părinții tăi. <sup id="cite3"><a href="#fn3">[3]</a></sup></p>
<p id="v19"><sup><small>19</small></sup>  Iar dacă vei uita pe Domnul Dumnezeul tău și vei merge după dumnezeii altora, vei sluji acelora și te vei închina lor, vă mărturisesc astăzi pe cer și pe pământ că veți pieri. <sup id="cite4"><a href="#fn4">[4]</a></sup></p>
<p id="v20"><sup><small>20</small></sup>  Cum pier popoarele, pe care Domnul Dumnezeu le pierde dinaintea voastră, așa veți pieri și voi, de nu veți asculta glasul Domnului Dumnezeului vostru!" </p>
<h2>Referințe</h2>
<div>
<ol>
  <li id="fn1"><a href="#cite1">↑</a> 8:3 <i>Omul nu trăiește numai cu pâine</i>: <a href="/ro/The_Urantia_Book/136#p6_4">CU 136:6.4</a>.  <i>Omul nu poate trăi numai cu pâine</i>: <a href="/ro/The_Urantia_Book/160#p3_1">CU 160:3.1</a>. </li>
  <li id="fn2"><a href="#cite2">↑</a> 8:5 <i>Conceptul de „tată”</i>: <a href="/ro/The_Urantia_Book/196#p0_2">CU 196:0.2</a>. </li>
  <li id="fn3"><a href="#cite3">↑</a> 8:18 <i>Adu-ți aminte de Domnul Dumnezeul tău</i>: <a href="/ro/The_Urantia_Book/96#p5_4">CU 96:5.4</a>. </li>
  <li id="fn4"><a href="#cite4">↑</a> 8:19 <i>Un singur Dumnezeu și zei falși</i>: <a href="/ro/The_Urantia_Book/160#p5_9">CU 160:5.9</a>. </li>
</ol>
</div>
