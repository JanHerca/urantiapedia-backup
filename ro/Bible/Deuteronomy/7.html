<!--
title: Deuteronom - Capitol 7
description: 
published: true
date: 2022-10-8T9:56:58Z
tags: bible, bible—deuteronomy
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td><a href="/ro/Bible/Deuteronomy/6">Deuteronom - Capitol 6</a></td>
        <td><a href="/ro/Bible/Deuteronomy/Index">Index</a></td>
        <td><a href="/ro/Bible/Deuteronomy/8">Deuteronom - Capitol 8</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  "Când Domnul Dumnezeul tău te va duce în pământul la care mergi ca să-l moștenești și va izgoni de la fața ta neamurile cele mari și multe și anume: pe Hetei, pe Gherghesei, pe Amorei, pe Canaanei, pe Ferezei, pe Hevei și pe Iebusei - șapte neamuri, care sunt mai mari și mai puternice decât tine - </p>
<p id="v2"><sup><small>2</small></sup>  Și le va da Domnul Dumnezeul tău în mâinile tale și le vei bate, atunci să le nimicești, să nu faci cu ele legământ și să nu le cruți. </p>
<p id="v3"><sup><small>3</small></sup>  Să nu te încuscrești cu ele: pe fiica ta să nu o dai după fiul lui și pe fiica lui să nu o iei pentru fiul tău, </p>
<p id="v4"><sup><small>4</small></sup>  Că vor abate pe fiii tăi de la Mine ca să slujească altor dumnezei, și se va aprinde asupra voastră mânia Domnului și curând te va pierde. </p>
<p id="v5"><sup><small>5</small></sup>  Ci să faceți cu ele așa: jertfelnicile lor să le stricați, stâlpii lor să-i dărâmați, dumbrăvile lor să le tăiați și idolii dumnezeilor lor să-i ardeți cu foc. </p>
<p id="v6"><sup><small>6</small></sup>  Că ești poporul sfânt al Domnului Dumnezeului tău și te-a ales Domnul Dumnezeul tău ca să-I fii poporul Lui ales din toate popoarele de pe pământ. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v7"><sup><small>7</small></sup>  Și Domnul v-a primit, nu pentru că sunteți mai mulți la număr decât toate popoarele - căci sunteți mai puțini la număr decât toate popoarele, - </p>
<p id="v8"><sup><small>8</small></sup>  Ci pentru că vă iubește Domnul; și ca să Își țină jurământul pe care 1-a făcut părinților voștri, v-a scos Domnul cu mână tare și cu braț înalt și v-a scăpat din casa robiei și din mâna lui Faraon, regele Egiptului. <sup id="cite3"><a href="#fn3">[3]</a></sup></p>
<p id="v9"><sup><small>9</small></sup>  Să știi dar că Domnul Dumnezeul tău este adevăratul Dumnezeu, Dumnezeu credincios, Care păzește legământul Său și mila Sa, până la al miilea neam, către cei ce-L iubesc și păzesc poruncile Lui; <sup id="cite4"><a href="#fn4">[4]</a></sup></p>
<p id="v10"><sup><small>10</small></sup>  Și răsplătește la fel celor ce-L urăsc, pierzându-i, și nu întârzie să răsplătească, eu aceeași măsură, celor ce-L urăsc. </p>
<p id="v11"><sup><small>11</small></sup>  Păzește dar poruncile, hotărârile și legile pe care-ți poruncesc astăzi să le împlinești. <sup id="cite5"><a href="#fn5">[5]</a></sup></p>
<p id="v12"><sup><small>12</small></sup>  De vei asculta legile acestea, de le vei păzi și le vei împlini, atunci și Domnul Dumnezeul tău va ține legământul și mila Sa față de tine, cum S-a jurat El părinților tăi; </p>
<p id="v13"><sup><small>13</small></sup>  Te va iubi, te va binecuvânta, te va înmulți și va binecuvânta rodul pântecelui tău, rodul pământului tău, pâinea ta, vinul tău, untdelemnul tău, pe cele născute ale vitelor tale mari și ale oilor turmei tale în pământul acela, pentru care S-a jurat El părinților tăi să ți-l dea ție. <sup id="cite6"><a href="#fn6">[6]</a></sup></p>
<p id="v14"><sup><small>14</small></sup>  Și vei fi binecuvântat mai mult decât toate popoarele și nu se va afla sterp sau stearpă nici între ai tăi, nici între dobitoacele tale. </p>
<p id="v15"><sup><small>15</small></sup>  Va depărta de la tine Domnul Dumnezeul tău toată neputința și nici una din bolile cele rele ale Egiptenilor, pe care le-ai văzut și le știi, nu va aduce asupra ta, ci le va trimite asupra celor ce te urăsc pe tine </p>
<p id="v16"><sup><small>16</small></sup>  Mânca-vei toată agonisita popoarelor pe care Domnul Dumnezeul tău ți le va da ție; să nu le cruțe ochiul tău și să nu slujești dumnezeilor lor, că aceasta este cursă pentru tine. <sup id="cite7"><a href="#fn7">[7]</a></sup></p>
<p id="v17"><sup><small>17</small></sup>  Nu cumva să zici în inima ta: Popoarele acestea sunt mai mari la număr decât mine, cum le voi putea izgoni? </p>
<p id="v18"><sup><small>18</small></sup>  Să nu te temi de ele, ci adu-ți aminte ce a făcut Domnul Dumnezeul tău cu Faraon și cu tot Egiptul, </p>
<p id="v19"><sup><small>19</small></sup>  Și de acele încercări mari, pe care le-au văzut ochii tăi, de acele semne și minuni mari, de mâna cea tare și de brațul cel înalt cu care te-a scos Domnul Dumnezeul tău. Tot așa va face Domnul Dumnezeul tău cu toate popoarele de care te temi. </p>
<p id="v20"><sup><small>20</small></sup>  Încă și viespi va trimite Domnul Dumnezeul tău asupra lor până ce vor pieri cei ce au rămas și s-au ascuns de la fața ta. </p>
<p id="v21"><sup><small>21</small></sup>  Nu te înspăimânta de ei, că Domnul Dumnezeul tău, Cel din mijlocul tău, este Dumnezeu mare și minunat. <sup id="cite8"><a href="#fn8">[8]</a></sup> <sup id="cite9"><a href="#fn9">[9]</a></sup></p>
<p id="v22"><sup><small>22</small></sup>  Domnul Dumnezeul tău va izgoni dinaintea ta popoarele acestea încetul cu încetul; nu poți să le pierzi repede, ca să nu se pustiiască pământul și să nu se înmulțească împotriva ta fiarele câmpului; </p>
<p id="v23"><sup><small>23</small></sup>  Ci ți le va da Domnul Dumnezeul tău și le va pune în mare tulburare, încât vor pieri. </p>
<p id="v24"><sup><small>24</small></sup>  Va da pe regii lor în mâinile tale și tu vei pierde numele lor de sub cer: nimeni nu-ți va putea sta înainte până îi vei stârpi. </p>
<p id="v25"><sup><small>25</small></sup>  Idolii dumnezeilor lor să-i ardeți cu foc; să nu dorești a lua argintul sau aurul de pe ei, ca să nu-ți fie aceasta cursă, că urâciune sunt aceștia înaintea Domnului Dumnezeului tău, </p>
<p id="v26"><sup><small>26</small></sup>  Și urâciunea idolească să n-o duci în casa ta, ca să nu cazi sub blestem, ca ea. Ferește-te de aceasta și să-ți fie scârbă de ea, că este blestemată". </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/ro/Bible/Deuteronomy/6">Deuteronom - Capitol 6</a></td>
        <td><a href="/ro/Bible/Deuteronomy/Index">Index</a></td>
        <td><a href="/ro/Bible/Deuteronomy/8">Deuteronom - Capitol 8</a></td>
      </tr>
    </tbody>
  </table>
</figure>
<h2>Referințe</h2>
<div>
<ol>
  <li id="fn1"><a href="#cite1">↑</a> 7:6 <i>Oameni aleși</i>: <a href="/ro/The_Urantia_Book/93#p5_1">CU 93:5.1</a>.  <i>Oameni aleși</i>: <a href="/ro/The_Urantia_Book/97#p4_2">CU 97:4.2</a>.  <i>popor ales al lui Dumnezeu</i>: <a href="/ro/The_Urantia_Book/96#p5_6">CU 96:5.6</a>.  <i>Oameni aleși</i>: <a href="/ro/The_Urantia_Book/121#p2_8">CU 121:2.8</a>.  <i>Oameni aleși</i>: <a href="/ro/The_Urantia_Book/97#p10_1">CU 97:10.1</a>.  <i>Oameni aleși</i>: <a href="/ro/The_Urantia_Book/96#p2_3">CU 96:2.3</a>. </li>
  <li id="fn2"><a href="#cite2">↑</a> 7:6-15 <i>făgăduința lui Dumnezeu către oamenii aleși</i>: <a href="/ro/The_Urantia_Book/97#p8_3">CU 97:8.3</a>. </li>
  <li id="fn3"><a href="#cite3">↑</a> 7:8 <i>Nu uita nici legământul</i>: <a href="/ro/The_Urantia_Book/96#p4_6">CU 96:4.6</a>. </li>
  <li id="fn4"><a href="#cite4">↑</a> 7:9 <i>Domnul este credincios</i>: <a href="/ro/The_Urantia_Book/131#p2_8">CU 131:2.8</a>.  <i>#1: Dumnezeu este credincios</i>: <a href="/ro/The_Urantia_Book/4#p1_3">CU 4:1.3</a>. </li>
  <li id="fn5"><a href="#cite5">↑</a> 7:11 <i>Păzește toate poruncile</i>: <a href="/ro/The_Urantia_Book/96#p5_6">CU 96:5.6</a>. </li>
  <li id="fn6"><a href="#cite6">↑</a> 7:13-15 <i>El te va iubi, te va binecuvânta</i>: <a href="/ro/The_Urantia_Book/96#p5_4">CU 96:5.4</a>. </li>
  <li id="fn7"><a href="#cite7">↑</a> 7:16-24 <i>În numele Domnului Dumnezeul lui Israel</i>: <a href="/ro/The_Urantia_Book/70#p1_15">CU 70:1.15</a>. </li>
  <li id="fn8"><a href="#cite8">↑</a> 7:21 <i>Puternic, groaznic</i>: <a href="/ro/The_Urantia_Book/96#p4_5">CU 96:4.5</a>. </li>
  <li id="fn9"><a href="#cite9">↑</a> 7:21-23 <i>Zeul luptelor</i>: <a href="/ro/The_Urantia_Book/89#p6_3">CU 89:6.3</a>.  <i>Zeul luptelor</i>: <a href="/ro/The_Urantia_Book/70#p1_15">CU 70:1.15</a>. </li>
</ol>
</div>
