<!--
title: Deuteronom - Capitol 27
description: 
published: true
date: 2022-10-8T9:56:58Z
tags: bible, bible—deuteronomy
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td><a href="/ro/Bible/Deuteronomy/26">Deuteronom - Capitol 26</a></td>
        <td><a href="/ro/Bible/Deuteronomy/Index">Index</a></td>
        <td><a href="/ro/Bible/Deuteronomy/28">Deuteronom - Capitol 28</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Moise, împreună cu bătrânii fiilor lui Israel, a poruncit poporului și a zis: "Toate poruncile pe care vi le poruncesc eu astăzi să le împliniți. </p>
<p id="v2"><sup><small>2</small></sup>  Când vei trece peste Iordan în pământul pe care Domnul Dumnezeul tău ți-l dă, să-ți așezi pietre mari și să le văruiești cu var; </p>
<p id="v3"><sup><small>3</small></sup>  Și pe pietrele acelea să scrii toate cuvintele acestei legi când vei trece Iordanul, ca să intri în pământul pe care Domnul Dumnezeul tău ți-l dă, în pământul unde curge lapte și miere, după cum ți-a grăit Domnul Dumnezeul părinților tăi. </p>
<p id="v4"><sup><small>4</small></sup>  După ce veți fi trecut Iordanul, să puneți pietrele acelea, precum vă poruncesc eu astăzi, pe muntele Ebal și să le văruiți cu var. </p>
<p id="v5"><sup><small>5</small></sup>  Să zidești acolo jertfelnic Domnului Dumnezeului tău, jertfelnic făcut din pietre, fără să pui asupra lor fierul. <sup id="cite1"><a href="#fn1">[1]</a></sup></p>
<p id="v6"><sup><small>6</small></sup>  Jertfelnicul Domnului Dumnezeului tău însă să-l faci din pietre întregi și să aduci pe el Domnului Dumnezeului tău ardere de tot. </p>
<p id="v7"><sup><small>7</small></sup>  Să mai aduci jertfe de pace; să mănânci și să te saturi acolo și să te veselești înaintea Domnului Dumnezeului tău. </p>
<p id="v8"><sup><small>8</small></sup>  Dar să scrii pe pietrele acelea cuvintele legii acesteia foarte lămurit". </p>
<p id="v9"><sup><small>9</small></sup>  Moise cu preoții cei din leviți a grăit la tot Israelul și a zis: "Ia aminte și ascultă, Israele: Astăzi te-ai făcut poporul Domnului Dumnezeului tău. </p>
<p id="v10"><sup><small>10</small></sup>  Ascultă dar glasul Domnului Dumnezeului tău și plinește toate poruncile Lui și hotărârile Lui pe care ți le spun eu astăzi". </p>
<p id="v11"><sup><small>11</small></sup>  În ziua aceea a mai poruncit Moise poporului și a zis: </p>
<p id="v12"><sup><small>12</small></sup>  "După ce veți trece Iordanul, semințiile: Simeon, Levi, Iuda, Isahar, Iosif și Veniamin să stea pe muntele Garizim și să binecuvânteze poporul; </p>
<p id="v13"><sup><small>13</small></sup>  Iar semințiile: Ruben, Gad, Așer, Zabulon, Dan și Neftali să stea pe muntele Ebal, ca să rostească blestemul. </p>
<p id="v14"><sup><small>14</small></sup>  Atunci leviții să strige și să zică cu glas tare tuturor Israeliților: </p>
<p id="v15"><sup><small>15</small></sup>  Blestemat să fie cel ce va face idol cioplit sau turnat, lucru de mână de meșter și urâciune înaintea Domnului și-l va pune la loc tainic! La aceasta tot poporul să răspundă și să zică: Amin! </p>
<p id="v16"><sup><small>16</small></sup>  Blestemat să fie cel ce va grăi de rău pe tatăl său sau pe mama sa! Și tot poporul să zică: Amin! </p>
<p id="v17"><sup><small>17</small></sup>  Blestemat să fie cel ce va muta hotarul aproapelui său! Și tot poporul să zică: Amin! <sup id="cite2"><a href="#fn2">[2]</a></sup></p>
<p id="v18"><sup><small>18</small></sup>  Blestemat să fie cel ce va abate pe orb din drum! Și tot poporul să zică: Amin! </p>
<p id="v19"><sup><small>19</small></sup>  Blestemat să fie cel ce va judeca strâmb pe străin, pe orfan și pe văduvă! Și tot poporul să zică: Amin! </p>
<p id="v20"><sup><small>20</small></sup>  Blestemat să fie cel ce se va culca cu femeia tatălui său, că a ridicat poala hainei tatălui său! Și tot poporul să zică: Amin! </p>
<p id="v21"><sup><small>21</small></sup>  Blestemat să fie cel ce se va culca cu vreun dobitoc! Și tot poporul să zică: Amin! </p>
<p id="v22"><sup><small>22</small></sup>  Blestemat să fie cel ce se va culca cu sora sa, fiica tatălui său, sau fiica mamei sale! Și tot poporul să zică: Amin! </p>
<p id="v23"><sup><small>23</small></sup>  Blestemat să fie cel ce se va culca cu soacra sa! Și tot poporul să zică: Amin! Blestemat să fie cel ce se va culca cu sora femeii sale! și tot poporul să zică: Amin! </p>
<p id="v24"><sup><small>24</small></sup>  Blestemat să fie cel ce va ucide în ascuns pe aproapele său! Și tot poporul să zică: Amin! </p>
<p id="v25"><sup><small>25</small></sup>  Blestemat să fie cel ce va lua mită, ca să ucidă suflet și să verse sânge nevinovat! Și tot poporul să zică: Amin! </p>
<p id="v26"><sup><small>26</small></sup>  Blestemat să fie tot omul care nu va plini toate cuvintele legii acesteia și nu va urma după ea! Și tot poporul să zică: Amin!" </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/ro/Bible/Deuteronomy/26">Deuteronom - Capitol 26</a></td>
        <td><a href="/ro/Bible/Deuteronomy/Index">Index</a></td>
        <td><a href="/ro/Bible/Deuteronomy/28">Deuteronom - Capitol 28</a></td>
      </tr>
    </tbody>
  </table>
</figure>
<h2>Referințe</h2>
<div>
<ol>
  <li id="fn1"><a href="#cite1">↑</a> 27:5-6 <i>Altar din piatră necioplită</i>: <a href="/ro/The_Urantia_Book/92#p2_2">CU 92:2.2</a>. </li>
  <li id="fn2"><a href="#cite2">↑</a> 27:17 <i>Blestemă dacă distruge reper</i>: <a href="/ro/The_Urantia_Book/69#p9_13">CU 69:9.13</a>. </li>
</ol>
</div>
