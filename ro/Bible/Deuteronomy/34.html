<!--
title: Deuteronom - Capitol 34
description: 
published: true
date: 2022-10-8T9:56:58Z
tags: bible, bible—deuteronomy
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td><a href="/ro/Bible/Deuteronomy/33">Deuteronom - Capitol 33</a></td>
        <td><a href="/ro/Bible/Deuteronomy/Index">Index</a></td>
        <td> </td>
      </tr>
    </tbody>
  </table>
</figure>
<p id="v1"><sup><small>1</small></sup>  Atunci s-a suit Moise din șesurile Moabului în Muntele Nebo, pe vârful Fazga, care este în fața Ierihonului, și i-a arătat Domnul tot pământul Galaad până la Dan, </p>
<p id="v2"><sup><small>2</small></sup>  Tot pământul lui Neftali, tot pământul lui Efraim și Manase și tot pământul lui Iuda până la marea cea de la asfințit, </p>
<p id="v3"><sup><small>3</small></sup>  Partea de la miazăzi a țării, șesul Ierihonului, cetatea Palmierilor, până la Țoar. </p>
<p id="v4"><sup><small>4</small></sup>  Și i-a zis Domnul: "Iată pământul pentru care M-am jurat lui Avraam, lui Isaac și lui Iacov, zicând: Seminției tale îl voi da. Te-am învrednicit să-l vezi cu ochii tăi; dar în el nu vei intra! </p>
<p id="v5"><sup><small>5</small></sup>  Și a murit Moise, robul lui Dumnezeu, acolo, în pământul Moabului, după Cuvântul Domnului; </p>
<p id="v6"><sup><small>6</small></sup>  Și a fost îngropat în vale, în pământul Moabului, în fața Bet-Peorului, dar nimeni nu știe mormântul lui nici până în ziua de astăzi. </p>
<p id="v7"><sup><small>7</small></sup>  Și era Moise de o sută douăzeci de ani, când a murit; dar vederea lui nu slăbise și tăria lui nu se împuținase. </p>
<p id="v8"><sup><small>8</small></sup>  Și au plâns fiii lui Israel pe Moise, în șesurile Moabului, la Iordan, aproape de Ierihon, treizeci de zile, până s-au împlinit zilele de jelit și de plâns după Moise. </p>
<p id="v9"><sup><small>9</small></sup>  Iar Iosua, fiul lui Navi, s-a umplut de duhul înțelepciunii, pentru că își pusese Moise mâinile asupra lui, și i s-au supus fiii lui Israel și au făcut așa după cum le poruncise Domnul prin Moise. </p>
<p id="v10"><sup><small>10</small></sup>  De atunci nu s-a mai ridicat în Israel prooroc asemenea lui Moise pe care Dumnezeu să-l fi cunoscut față către față, </p>
<p id="v11"><sup><small>11</small></sup>  Nici să săvârșească toate semnele și minunile cu care Domnul l-a trimis în pământul Egiptului asupra lui Faraon și asupra tuturor dregătorilor lui și asupra a tot pământul lui; </p>
<p id="v12"><sup><small>12</small></sup>  Nici să facă cu mână tare și cu mari înfricoșări ceea ce a făcut Moise înaintea ochilor a tot Israelul. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/ro/Bible/Deuteronomy/33">Deuteronom - Capitol 33</a></td>
        <td><a href="/ro/Bible/Deuteronomy/Index">Index</a></td>
        <td> </td>
      </tr>
    </tbody>
  </table>
</figure>
