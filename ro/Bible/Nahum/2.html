<!--
title: Naum - Capitol 2
description: 
published: true
date: 2022-8-28T15:50:57Z
tags: 
editor: ckeditor
dateCreated: 2022-8-28T15:50:57Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/ro/Bible/Nahum/1">Naum - Capitol 1</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/ro/Bible/Nahum/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/ro/Bible/Nahum/3">Naum - Capitol 3</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Un vrăjmaș distrugător a pornit împotriva ta, Ninive; păzește întăriturile, străjuiește calea, încinge-ți coapsele, adună-ți toate puterile! </p>
<p id="v2"><sup><small>2</small></sup>  Căci Domnul a sădit din nou via lui Iacov - slava lui Israel - pe care furii au prădat-o și i-au stricat vițele. </p>
<p id="v3"><sup><small>3</small></sup>  Scuturile războinicilor săi sunt roșii; îmbrăcați în roșu aprins sunt oștenii; în focul armelor de oțel carele se ivesc. În ziua de năvală, călăreții peste câmpii se avântă. </p>
<p id="v4"><sup><small>4</small></sup>  Carele de luptă huruie pe ulițe, în piețe dau unul peste altul. Înfățișarea lor e ca a flăcărilor de foc, care scapără fulgere. </p>
<p id="v5"><sup><small>5</small></sup>  Căpeteniile ei îi aduc aminte... și se poticnesc în mersul lor... Dau zor spre ziduri și pregătesc apărători. </p>
<p id="v6"><sup><small>6</small></sup>  Porțile fluviilor se deschid și palatul de spaimă este cuprins... </p>
<p id="v7"><sup><small>7</small></sup>  S-a sfârșit! Ea este prinsă și dusă în robie. Slujnicele ei scot suspine ca porumbeii și se bat în piept. </p>
<p id="v8"><sup><small>8</small></sup>  Ninive este ca un iaz de apă pe vremuri! Locuitorii ei fug. "Stați, opriți-vă!" Nici unul nu se întoarce. </p>
<p id="v9"><sup><small>9</small></sup>  "Prădați aurul! Jefuiți argintul", căci fără sfârșit sunt comorile ei: tot felul de bogății de lucruri scumpe. </p>
<p id="v10"><sup><small>10</small></sup>  Ea este pustiită, jefuită și prădată!... Inimi frânte, genunchi care se încovoaie, coapse care tremură de groază, și fețele tuturor sunt îngălbenite de spaimă. </p>
<p id="v11"><sup><small>11</small></sup>  Unde este culcușul leilor, peștera puilor de leu în care leul, leoaica și puiul de leu se învârteau și nimeni nu îndrăznea să-i tulbure? </p>
<p id="v12"><sup><small>12</small></sup>  Leul, care sfâșia și sugruma prada pentru pui și leoaice, își umplea de pradă peștera și culcușurile lui de vânat? </p>
<p id="v13"><sup><small>13</small></sup>  "Iată, sunt împotriva ta!", zice Domnul Savaot. Voi arde cu foc carele tale; pe puii tăi de leu sabia îi va străpunge; voi stârpi din țară prada ta și nu se va mai auzi glasul solilor tăi!" <sup id="cite1"><a href="#fn1">[1]</a></sup></p>
<h2>Referințe</h2>
<div>
<ol>
  <li id="fn1"><a href="#cite1">↑</a> 2:13 <i>Nu mai este Domnul oștirilor</i>: <a href="/ro/The_Urantia_Book/194#p3_11">CU 194:3.11</a>. </li>
</ol>
</div>
