<!--
title: 1 Tesaloniceni - Capitol 4
description: 
published: true
date: 2022-8-28T15:50:57Z
tags: 
editor: ckeditor
dateCreated: 2022-8-28T15:50:57Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/ro/Bible/1_Thessalonians/3">1 Tesaloniceni - Capitol 3</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/ro/Bible/1_Thessalonians/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/ro/Bible/1_Thessalonians/5">1 Tesaloniceni - Capitol 5</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  În sfârșit, fraților, vă rugăm și vă îndemnăm în Domnul Iisus, ca așa cum ați primit de la noi dreptar cum se cuvine să umblați și să plăceți lui Dumnezeu - în care chip și umblați - așa să sporiți tot mai mult. </p>
<p id="v2"><sup><small>2</small></sup>  Fiindcă știți ce porunci v-am dat, prin Domnul Iisus. </p>
<p id="v3"><sup><small>3</small></sup>  Căci voia lui Dumnezeu aceasta este: sfințirea voastră; să vă feriți de desfrânare, </p>
<p id="v4"><sup><small>4</small></sup>  Ca să știe fiecare dintre voi să-și stăpânească vasul său în sfințenie și cinste, </p>
<p id="v5"><sup><small>5</small></sup>  Nu în patima poftei cum fac neamurile, care nu cunosc pe Dumnezeu. </p>
<p id="v6"><sup><small>6</small></sup>  Și nimeni să nu întreacă măsura și să nu nedreptățească pe fratele său, în această privință, căci Domnul este răzbunător pentru toate acestea, după cum v-am și spus mai înainte și v-am dat mărturie. </p>
<p id="v7"><sup><small>7</small></sup>  Căci Dumnezeu nu ne-a chemat la necurăție, ci la sfințire. </p>
<p id="v8"><sup><small>8</small></sup>  De aceea, cel ce disprețuiește (acestea), nu disprețuiește un om, ci pe Dumnezeu, Care v-a dat pe Duhul Său cel Sfânt. </p>
<p id="v9"><sup><small>9</small></sup>  Despre iubirea frățească nu aveți trebuință să vă scriu, pentru că voi înșivă sunteți învățați de Dumnezeu ca să vă iubiți unul pe altul. <sup id="cite1"><a href="#fn1">[1]</a></sup></p>
<p id="v10"><sup><small>10</small></sup>  Aceasta o și faceți, față de toți frații, din întreaga Macedonie. Dar vă îndemnăm, fraților, să prisosiți mai mult! </p>
<p id="v11"><sup><small>11</small></sup>  Și să râvniți ca să trăiți în liniște, să faceți fiecare cele ale sale și să lucrați cu mâinile voastre precum v-am dat poruncă, </p>
<p id="v12"><sup><small>12</small></sup>  Ca să umblați cuviincios față de cei din afară (de Biserică) și să nu aveți trebuință de nimeni. </p>
<p id="v13"><sup><small>13</small></sup>  Fraților, despre cei ce au adormit, nu voim să fiți în neștiință, ca să nu vă întristați, ca ceilalți, care nu au nădejde, </p>
<p id="v14"><sup><small>14</small></sup>  Pentru că de credem că Iisus a murit și a înviat, tot așa (credem) că Dumnezeu, pe cei adormiți întru Iisus, îi va aduce împreună cu El. </p>
<p id="v15"><sup><small>15</small></sup>  Căci aceasta vă spunem, după cuvântul Domnului, că noi cei vii, care vom fi rămas până la venirea Domnului, nu vom lua înainte celor adormiți, </p>
<p id="v16"><sup><small>16</small></sup>  Pentru că Însuși Domnul, întru poruncă, la glasul arhanghelului și întru trâmbița lui Dumnezeu, Se va pogorî din cer, și cei morți întru Hristos vor învia întâi, <sup id="cite2"><a href="#fn2">[2]</a></sup></p>
<p id="v17"><sup><small>17</small></sup>  După aceea, noi cei vii, care vom fi rămas, vom fi răpiți, împreună cu ei, în nori, ca să întâmpinăm pe Domnul în văzduh, și așa pururea vom fi cu Domnul. </p>
<p id="v18"><sup><small>18</small></sup>  De aceea, mângâiați-vă unii pe alții cu aceste cuvinte. </p>
<h2>Referințe</h2>
<div>
<ol>
  <li id="fn1"><a href="#cite1">↑</a> 4:9 <i>Iubiți-vă unii pe alții</i>: <a href="/ro/The_Urantia_Book/193#p3_2">CU 193:3.2</a>.  <i>Iubiți-vă unii pe alții</i>: <a href="/ro/The_Urantia_Book/178#p1_17">CU 178:1.17</a>.  <i>Învățat de spirit</i>: <a href="/ro/The_Urantia_Book/156#p5_2">CU 156:5.2</a>.  <i>Iubiți-vă unii pe alții</i>: <a href="/ro/The_Urantia_Book/103#p5_2">CU 103:5.2</a>.  <i>Iubiți-vă unii pe alții</i>: <a href="/ro/The_Urantia_Book/191#p4_3">CU 191:4.3</a>.  <i>Iubiți-vă unii pe alții</i>: <a href="/ro/The_Urantia_Book/181#p2_4">CU 181:2.4</a>.  <i>Iubind semenii</i>: <a href="/ro/The_Urantia_Book/110#p3_9">CU 110:3.9</a>.  <i>Toți bărbații sunt frați</i>: <a href="/ro/The_Urantia_Book/131#p10_4">CU 131:10.4</a>. </li>
  <li id="fn2"><a href="#cite2">↑</a> 4:16 <i>Vocea Arhanghelului</i>: <a href="/ro/The_Urantia_Book/37#p3_6">CU 37:3.6</a>. </li>
</ol>
</div>
