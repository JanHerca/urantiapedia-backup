<!--
title: 1 Tesaloniceni - Capitol 3
description: 
published: true
date: 2022-10-8T9:56:58Z
tags: bible, bible—1 thessalonians
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td><a href="/ro/Bible/1_Thessalonians/2">1 Tesaloniceni - Capitol 2</a></td>
        <td><a href="/ro/Bible/1_Thessalonians/Index">Index</a></td>
        <td><a href="/ro/Bible/1_Thessalonians/4">1 Tesaloniceni - Capitol 4</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  De aceea, nemaiputând răbda, noi am hotărât să rămânem singuri la Atena. </p>
<p id="v2"><sup><small>2</small></sup>  Și am trimis pe Timotei, fratele nostru și slujitorul lui Dumnezeu și împreună-lucrător cu noi la Evanghelia lui Hristos, ca să vă întărească și să vă îndemne în credința voastră, <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  Ca nimeni să nu se clatine în aceste necazuri, căci singuri știți că spre aceasta suntem puși. </p>
<p id="v4"><sup><small>4</small></sup>  Căci și când eram la voi, v-am spus de mai înainte că vom avea de suferit necazuri, precum s-a și întâmplat și știți prea bine. </p>
<p id="v5"><sup><small>5</small></sup>  Pentru aceea și eu, fiind nerăbdător, am trimis ca să cunosc credința voastră, ca nu cumva să vă fi ispitit ispititorul și în zadar să ne fie osteneala. </p>
<p id="v6"><sup><small>6</small></sup>  Acum însă, venind Timotei de la voi la noi și dându-ne vestea bună despre credința și dragostea voastră și că aveți bună amintire de noi totdeauna, dorind să ne vedeți; la fel și noi pe voi, </p>
<p id="v7"><sup><small>7</small></sup>  De aceea, fraților, ne-am simțit mângâiați întru voi, prin credința voastră, în toată nevoia și strâmtorarea noastră. </p>
<p id="v8"><sup><small>8</small></sup>  Căci acum noi suntem vii, dacă voi stați neclintiți întru Domnul. </p>
<p id="v9"><sup><small>9</small></sup>  Și ce mulțumire, pentru voi, putem să dăm în schimb lui Dumnezeu, pentru toată bucuria cu care ne bucurăm pentru voi, înaintea Dumnezeului nostru? </p>
<p id="v10"><sup><small>10</small></sup>  Noaptea și ziua ne rugăm cu prisosință, ca să vedem fața voastră și să împlinim lipsurile credinței voastre. </p>
<p id="v11"><sup><small>11</small></sup>  Dar însuși Dumnezeu și Tatăl nostru, și Domnul nostru Iisus Hristos să îndrepteze calea noastră către voi! </p>
<p id="v12"><sup><small>12</small></sup>  Iar pe voi, Domnul să vă înmulțească și să prisosiți în dragoste unul către altul și către toți, precum și noi față de voi, </p>
<p id="v13"><sup><small>13</small></sup>  Spre întărirea inimilor voastre, ca să fiți fără de prihană întru sfințenie, înaintea lui Dumnezeu, Tatăl nostru, la venirea Domnului nostru Iisus Hristos, cu toți sfinții Săi. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/ro/Bible/1_Thessalonians/2">1 Tesaloniceni - Capitol 2</a></td>
        <td><a href="/ro/Bible/1_Thessalonians/Index">Index</a></td>
        <td><a href="/ro/Bible/1_Thessalonians/4">1 Tesaloniceni - Capitol 4</a></td>
      </tr>
    </tbody>
  </table>
</figure>
<h2>Referințe</h2>
<div>
<ol>
  <li id="fn1"><a href="#cite1">↑</a> 3:2 <i>Numit „frate” și „sora”</i>: <a href="/ro/The_Urantia_Book/194#p4_7">CU 194:4.7</a>. </li>
</ol>
</div>
