<!--
title: 1 Tesaloniceni - Capitol 2
description: 
published: true
date: 2022-10-8T9:56:58Z
tags: bible, bible—1 thessalonians
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td><a href="/ro/Bible/1_Thessalonians/1">1 Tesaloniceni - Capitol 1</a></td>
        <td><a href="/ro/Bible/1_Thessalonians/Index">Index</a></td>
        <td><a href="/ro/Bible/1_Thessalonians/3">1 Tesaloniceni - Capitol 3</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Căci știți voi înșivă, fraților, că venirea noastră la voi n-a fost zadarnică. </p>
<p id="v2"><sup><small>2</small></sup>  Ci, după ce am suferit și am fost, precum știți, ocărâți în Filipi, am îndrăznit întru Dumnezeul nostru să grăim în fața voastră, cu multă luptă, Evanghelia lui Dumnezeu. </p>
<p id="v3"><sup><small>3</small></sup>  Pentru că îndemnul nostru nu venea din rătăcire, nici din gânduri necurate, nici din înșelăciune, </p>
<p id="v4"><sup><small>4</small></sup>  Ci, după cum am fost socotiți vrednici de Dumnezeu ca să ni se încredințeze Evanghelia, așa vorbim, nu căutând să plăcem oamenilor, ci lui Dumnezeu care ne încearcă inimile. <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  Căci niciodată nu ne-am arătat cu cuvinte de lingușire, după cum știți, nici cu ascunse porniri de lăcomie. Dumnezeu îmi este martor. </p>
<p id="v6"><sup><small>6</small></sup>  Nici n-am căutat slavă de la oameni, nici de la voi, nici de la alții, deși puteam să fim cu greutate, ca apostoli ai lui Hristos. </p>
<p id="v7"><sup><small>7</small></sup>  Noi însă am fost blânzi în mijlocul vostru, așa precum o doică îngrijește pe fiii săi; </p>
<p id="v8"><sup><small>8</small></sup>  Astfel, iubindu-vă, eram bucuroși să vă dăm nu numai Evanghelia lui Dumnezeu, ci chiar și sufletele noastre pentru că ne-ați devenit iubiți. </p>
<p id="v9"><sup><small>9</small></sup>  Vă aduceți aminte, fraților, de osteneala și de truda noastră; lucrând zi și noapte, ca să nu fim povară nici unuia din voi, așa v-am propovăduit Evanghelia lui Dumnezeu. </p>
<p id="v10"><sup><small>10</small></sup>  Voi sunteți martori, și Dumnezeu de asemenea, cât de sfânt și cât de drept și fără de prihană ne-am purtat între voi credincioșii; </p>
<p id="v11"><sup><small>11</small></sup>  Ca un părinte pe copiii săi, precum știți, așa v-am rugat și v-am mângâiat. </p>
<p id="v12"><sup><small>12</small></sup>  Și v-am rugat cu stăruință să umblați cum se cuvine înaintea lui Dumnezeu, Celui ce vă cheamă la împărăția și la slava Sa. </p>
<p id="v13"><sup><small>13</small></sup>  De aceea și noi mulțumim lui Dumnezeu neîncetat, că luând voi cuvântul ascultării de Dumnezeu de la noi, nu l-ați primit ca pe un cuvânt al oamenilor, ci, așa precum este într-adevăr, ca pe un cuvânt al lui Dumnezeu, care și lucrează întru voi cei ce credeți. </p>
<p id="v14"><sup><small>14</small></sup>  Căci voi, fraților, v-ați făcut următori ai Bisericilor lui Dumnezeu, care sunt în Iudeea, întru Hristos Iisus, pentru că ați suferit și voi aceleași de la cei de un neam cu voi, după cum și ele de la iudei, </p>
<p id="v15"><sup><small>15</small></sup>  Care și pe Domnul Iisus L-au omorât ca și pe proorocii lor; și pe noi ne-au prigonit și sunt neplăcuți lui Dumnezeu și tuturor oamenilor sunt potrivnici, </p>
<p id="v16"><sup><small>16</small></sup>  Fiindcă ne opresc să vorbim neamurilor, ca să se mântuiască, spre a se împlini pururea măsura păcatelor lor. Dar la urmă, i-a ajuns mânia lui Dumnezeu. </p>
<p id="v17"><sup><small>17</small></sup>  Iar noi, fraților, fiind despărțiți de voi, o bucată de vreme, cu ochii nu cu inima, ne-am sârguit cu atât mai mult, cu mare dor, să vedem fața voastră. </p>
<p id="v18"><sup><small>18</small></sup>  Pentru aceea, am voit să venim la voi, îndeosebi eu Pavel - o dată și încă altă dată, - dar ne-a împiedicat satana. </p>
<p id="v19"><sup><small>19</small></sup>  Căci care este nădejdea noastră, sau bucuria, sau cununa laudei noastre, dacă nu chiar voi, înaintea Domnului nostru Iisus, întru a Lui venire? <sup id="cite2"><a href="#fn2">[2]</a></sup></p>
<p id="v20"><sup><small>20</small></sup>  Căci voi sunteți slava și bucuria noastră. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/ro/Bible/1_Thessalonians/1">1 Tesaloniceni - Capitol 1</a></td>
        <td><a href="/ro/Bible/1_Thessalonians/Index">Index</a></td>
        <td><a href="/ro/Bible/1_Thessalonians/3">1 Tesaloniceni - Capitol 3</a></td>
      </tr>
    </tbody>
  </table>
</figure>
<h2>Referințe</h2>
<div>
<ol>
  <li id="fn1"><a href="#cite1">↑</a> 2:4 <i>Dumnezeu judecă inimile oamenilor</i>: <a href="/ro/The_Urantia_Book/140#p3_19">CU 140:3.19</a>. </li>
  <li id="fn2"><a href="#cite2">↑</a> 2:19 <i>Eu sunt speranța întregului adevăr viu</i>: <a href="/ro/The_Urantia_Book/182#p1_10">CU 182:1.10</a>. </li>
</ol>
</div>
