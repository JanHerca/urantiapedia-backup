<!--
title: 1 Tesaloniceni - Capitol 5
description: 
published: true
date: 2023-11-8T21:58:28Z
tags: bible, bible—1 thessalonians
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/ro/Bible/1_Thessalonians/4">
          <span class="mdi mdi-arrow-left-drop-circle"></span><span class="pl-2">1 Tesaloniceni - Capitol 4</span>
        </a>
        </td>
        <td>
        <a href="/ro/Bible/1_Thessalonians/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Iar despre ani și despre vremuri, fraților, nu aveți nevoie să vă scriem, </p>
<p id="v2"><sup><small>2</small></sup>  Căci voi înșivă știți bine că ziua Domnului vine așa, ca un fur noaptea. </p>
<p id="v3"><sup><small>3</small></sup>  Atunci când vor zice: pace și liniște, atunci, fără de veste, va veni peste ei pieirea, ca și durerile peste cea însărcinată, și scăpare nu vor avea. </p>
<p id="v4"><sup><small>4</small></sup>  Voi însă, fraților, nu sunteți în întuneric, ca să vă apuce ziua aceea ca un fur. </p>
<p id="v5"><sup><small>5</small></sup>  Căci voi toți sunteți fii ai luminii și fii ai zilei; nu suntem ai nopții, nici ai întunericului. <sup id="cite1"><a href="#fn1">[1]</a></sup></p>
<p id="v6"><sup><small>6</small></sup>  De aceea să nu dormim ca și ceilalți, ci să priveghem și să fim treji. </p>
<p id="v7"><sup><small>7</small></sup>  Fiindcă cei ce dorm, noaptea dorm; și cei ce se îmbată, noaptea se îmbată. </p>
<p id="v8"><sup><small>8</small></sup>  Dar noi, fiind ai zilei, să fim treji, îmbrăcându-ne în platoșa credinței și a dragostei și punând coiful nădejdii de mântuire; </p>
<p id="v9"><sup><small>9</small></sup>  Că Dumnezeu nu ne-a rânduit spre mânie, ci spre dobândirea mântuirii, prin Domnul nostru Iisus Hristos, <sup id="cite2"><a href="#fn2">[2]</a></sup></p>
<p id="v10"><sup><small>10</small></sup>  Care a murit pentru noi, pentru ca noi, fie că veghem, fie că dormim, cu El împreună să viețuim. </p>
<p id="v11"><sup><small>11</small></sup>  De aceea, îndemnați-vă și zidiți-vă unul pe altul, așa precum și faceți. </p>
<p id="v12"><sup><small>12</small></sup>  Vă mai rugăm, fraților, să cinstiți pe cei ce se ostenesc între voi, care sunt mai-marii voștri în Domnul și vă povățuiesc; </p>
<p id="v13"><sup><small>13</small></sup>  Și pentru lucrarea lor, să-i socotiți pe ei vrednici de dragoste prisositoare. Trăiți între voi în bună pace. </p>
<p id="v14"><sup><small>14</small></sup>  Vă rugăm însă, fraților, dojeniți pe cei fără de rânduială, îmbărbătați pe cei slabi la suflet, sprijiniți pe cei neputincioși, fiți îndelung-răbdători față de toți. </p>
<p id="v15"><sup><small>15</small></sup>  Luați seama să nu răsplătească cineva cuiva răul cu rău, ci totdeauna să urmați cele bune unul față de altul și față de toți. <sup id="cite3"><a href="#fn3">[3]</a></sup></p>
<p id="v16"><sup><small>16</small></sup>  Bucurați-vă pururea. </p>
<p id="v17"><sup><small>17</small></sup>  Rugați-vă neîncetat. </p>
<p id="v18"><sup><small>18</small></sup>  Dați mulțumire pentru toate, căci aceasta este voia lui Dumnezeu, întru Hristos Iisus, pentru voi. <sup id="cite4"><a href="#fn4">[4]</a></sup></p>
<p id="v19"><sup><small>19</small></sup>  Duhul să nu-l stingeți. </p>
<p id="v20"><sup><small>20</small></sup>  Proorociile să nu le disprețuiți. </p>
<p id="v21"><sup><small>21</small></sup>  Toate să le încercați; țineți ce este bine; <sup id="cite5"><a href="#fn5">[5]</a></sup></p>
<p id="v22"><sup><small>22</small></sup>  Feriți-vă de orice înfățișare a răului. </p>
<p id="v23"><sup><small>23</small></sup>  Însuși Dumnezeul păcii să vă sfințească pe voi desăvârșit, și întreg duhul vostru, și sufletul, și trupul să se păzească, fără de prihană, întru venirea Domnului nostru Iisus Hristos. <sup id="cite6"><a href="#fn6">[6]</a></sup></p>
<p id="v24"><sup><small>24</small></sup>  Credincios este Cel care vă cheamă. El va și îndeplini. </p>
<p id="v25"><sup><small>25</small></sup>  Fraților, rugați-vă pentru noi. </p>
<p id="v26"><sup><small>26</small></sup>  Îmbrățișați pe toți frații cu sărutare sfântă. <sup id="cite7"><a href="#fn7">[7]</a></sup></p>
<p id="v27"><sup><small>27</small></sup>  Vă îndemn stăruitor pe voi întru Domnul, ca să citiți scrisoarea aceasta tuturor sfinților frați. </p>
<p id="v28"><sup><small>28</small></sup>  Harul Domnului nostru Iisus Hristos să fie cu voi. Amin! </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/ro/Bible/1_Thessalonians/4">
          <span class="mdi mdi-arrow-left-drop-circle"></span><span class="pl-2">1 Tesaloniceni - Capitol 4</span>
        </a>
        </td>
        <td>
        <a href="/ro/Bible/1_Thessalonians/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        </td>
      </tr>
    </tbody>
  </table>
</figure>
<h2>Referințe</h2>
<div>
<ol>
  <li id="fn1"><a href="#cite1">↑</a> 5:5 <i>Copii luminii</i>: <a href="/ro/The_Urantia_Book/178#p3_4">CU 178:3.4</a>.  <i>Copii luminii</i>: <a href="/ro/The_Urantia_Book/193#p0_3">CU 193:0.3</a>.  <i>Copii luminii</i>: <a href="/ro/The_Urantia_Book/147#p7_2">CU 147:7.2</a>.  <i>Copii luminii</i>: <a href="/ro/The_Urantia_Book/181#p1_2">CU 181:1.2</a>.  <i>Copii luminii</i>: <a href="/ro/The_Urantia_Book/180#p4_5">CU 180:4.5</a>.  <i>„Copiii luminii”</i>: <a href="/ro/The_Urantia_Book/120#p2_2">CU 120:2.2</a>.  <i>Copii luminii</i>: <a href="/ro/The_Urantia_Book/191#p4_3">CU 191:4.3</a>. </li>
  <li id="fn2"><a href="#cite2">↑</a> 5:9 <i>Evanghelia Mântuirii lui Dumnezeu</i>: <a href="/ro/The_Urantia_Book/190#p5_4">CU 190:5.4</a>.  <i>Evanghelia Mântuirii</i>: <a href="/ro/The_Urantia_Book/190#p4_1">CU 190:4.1</a>. </li>
  <li id="fn3"><a href="#cite3">↑</a> 5:15 <i>Inutilitatea întoarcerii răului pentru rău</i>: <a href="/ro/The_Urantia_Book/140#p8_7">CU 140:8.7</a>. </li>
  <li id="fn4"><a href="#cite4">↑</a> 5:18 <i>În toate mulțumiți</i>: <a href="/ro/The_Urantia_Book/146#p2_15">CU 146:2.15</a>. </li>
  <li id="fn5"><a href="#cite5">↑</a> 5:21 <i>Demonstrează toate lucrurile, alege bine</i>: <a href="/ro/The_Urantia_Book/131#p10_7">CU 131:10.7</a>. </li>
  <li id="fn6"><a href="#cite6">↑</a> 5:23 <i>Pace cu Dumnezeu</i>: <a href="/ro/The_Urantia_Book/143#p2_6">CU 143:2.6</a>. </li>
  <li id="fn7"><a href="#cite7">↑</a> 5:26 <i>Întâmpinat cu sărut sfânt</i>: <a href="/ro/The_Urantia_Book/194#p4_7">CU 194:4.7</a>. </li>
</ol>
</div>
