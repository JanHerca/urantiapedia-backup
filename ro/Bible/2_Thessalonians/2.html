<!--
title: 2 Tesaloniceni - Capitol 2
description: 
published: true
date: 2022-8-28T15:50:57Z
tags: 
editor: ckeditor
dateCreated: 2022-8-28T15:50:57Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/ro/Bible/2_Thessalonians/1">2 Tesaloniceni - Capitol 1</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/ro/Bible/2_Thessalonians/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/ro/Bible/2_Thessalonians/3">2 Tesaloniceni - Capitol 3</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  În privința venirii Domnului nostru Iisus Hristos și a adunării noastre împreună cu El, vă rugăm, fraților, </p>
<p id="v2"><sup><small>2</small></sup>  Să nu vă clintiți degrabă cu mintea, nici să vă spăimântați - nici de vreun duh, nici de vreun cuvânt, nici de vreo scrisoare ca pornită de la noi, cum că ziua Domnului a și sosit. </p>
<p id="v3"><sup><small>3</small></sup>  Să nu vă amăgească nimeni, cu nici un chip; căci ziua Domnului nu va sosi până ce mai întâi nu va veni lepădarea de credință și nu se va da pe față omul nelegiuirii, fiul pierzării, </p>
<p id="v4"><sup><small>4</small></sup>  Potrivnicul, care se înalță mai presus de tot ce se numește Dumnezeu, sau se cinstește cu închinare, așa încât să se așeze el în templul lui Dumnezeu, dându-se pe sine drept dumnezeu. </p>
<p id="v5"><sup><small>5</small></sup>  Nu vă aduceți aminte că, pe când eram încă la voi, vă spuneam aceste lucruri? </p>
<p id="v6"><sup><small>6</small></sup>  Și acum știți ce-l oprește, ca să nu se arate decât la vremea lui. </p>
<p id="v7"><sup><small>7</small></sup>  Pentru că taina fărădelegii se și lucrează, până când cel care o împiedică acum va fi dat la o parte. </p>
<p id="v8"><sup><small>8</small></sup>  Și atunci se va arăta cel fără de lege, pe care Domnul Iisus îl va ucide cu suflarea gurii Sale și-l va nimici cu strălucirea venirii Sale. </p>
<p id="v9"><sup><small>9</small></sup>  Iar venirea aceluia va fi prin lucrarea lui satan, însoțită de tot felul de puteri și de semne și de minuni mincinoase, </p>
<p id="v10"><sup><small>10</small></sup>  Și de amăgiri nelegiuite, pentru fiii pierzării, fiindcă ei n-au primit iubirea adevărului, ca ei să se mântuiască. </p>
<p id="v11"><sup><small>11</small></sup>  Și de aceea, Dumnezeu le trimite o lucrare de amăgire, ca ei să creadă minciuni, </p>
<p id="v12"><sup><small>12</small></sup>  Ca să fie osândiți toți cei ce n-au crezut adevărul, ci le-a plăcut nedreptatea. </p>
<p id="v13"><sup><small>13</small></sup>  Iar noi, fraților, iubiți de Domnul, datori suntem totdeauna să mulțumim lui Dumnezeu pentru voi, că v-a ales Dumnezeu dintru început, spre mântuire, întru sfințirea duhului și întru credința adevărului, </p>
<p id="v14"><sup><small>14</small></sup>  La care v-a chemat prin Evanghelia noastră, spre dobândirea slavei Domnului nostru Iisus Hristos. </p>
<p id="v15"><sup><small>15</small></sup>  Deci, dar, fraților, stați neclintiți și țineți predaniile pe care le-ați învățat, fie prin cuvânt, fie prin epistola noastră. </p>
<p id="v16"><sup><small>16</small></sup>  Însuși Domnul nostru Iisus Hristos și Dumnezeu Tatăl nostru, Care ne-a iubit pe noi și ne-a dat, prin har, veșnică mângâiere și bună nădejde, </p>
<p id="v17"><sup><small>17</small></sup>  Să mângâie inimile voastre și să vă întărească, la tot lucrul și cuvântul bun. </p>
