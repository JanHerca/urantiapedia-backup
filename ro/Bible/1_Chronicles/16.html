<!--
title: 1 Cronici - Capitol 16
description: 
published: true
date: 2022-8-28T15:50:57Z
tags: 
editor: ckeditor
dateCreated: 2022-8-28T15:50:57Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/ro/Bible/1_Chronicles/15">1 Cronici - Capitol 15</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/ro/Bible/1_Chronicles/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/ro/Bible/1_Chronicles/17">1 Cronici - Capitol 17</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Astfel au adus chivotul lui Dumnezeu și l-au așezat în mijlocul cortului pe care-l făcuse David pentru el și au înălțat lui Dumnezeu arderi de tot și jertfe de pace. </p>
<p id="v2"><sup><small>2</small></sup>  După ce David a isprăvit de adus arderile de tot și jertfele de pace, a binecuvântat poporul în numele Domnului, </p>
<p id="v3"><sup><small>3</small></sup>  Și a împărțit tuturor Israeliților, femei și bărbați, câte o pâine și câte o bucățică de carne și câte o turtă de struguri. </p>
<p id="v4"><sup><small>4</small></sup>  Apoi a pus la slujbă înaintea chivotului Domnului din leviți, ca să preaslăvească, să mulțumească și să preaînalțe pe Domnul Dumnezeul lui Israel, și anume: </p>
<p id="v5"><sup><small>5</small></sup>  Pe Asaf, căpetenie; al doilea după el a pus pe Zaharia; apoi urmau Uziel, Șemiramot, Iehiel, Matitia, Eliab, Benaia, Obed-Edom și Ieiel cu psaltirioane și harpe, iar Asaf cânta din țimbale. </p>
<p id="v6"><sup><small>6</small></sup>  A pus de asemenea pe preoții Benaia și Oziel să sune necontenit din trâmbițe înaintea chivotului legământului lui Dumnezeu. </p>
<p id="v7"><sup><small>7</small></sup>  În această zi David, pentru întâia oară, a dat, prin Asaf și frații lui, următorul psalm de laudă Domnului: </p>
<p id="v8"><sup><small>8</small></sup>  "Lăudați pe Domnul și chemați numele Lui; vestiți între neamuri lucrurile Lui! </p>
<p id="v9"><sup><small>9</small></sup>  Cântați, cântați în cinstea Lui! Spuneți toate minunile Lui! </p>
<p id="v10"><sup><small>10</small></sup>  Lăudați-vă cu numele Lui cel sfânt! Să se bucure inima celor ce-L caută pe El! </p>
<p id="v11"><sup><small>11</small></sup>  Alergați la Domnul și la ajutorul Lui; căutați pururea fața Lui! </p>
<p id="v12"><sup><small>12</small></sup>  Neamul lui Israel, sluga Lui, fiii lui Iacov, aleșii Lui, </p>
<p id="v13"><sup><small>13</small></sup>  Aduceți-vă aminte de minunile Lui, de semnele Lui și de judecățile gurii Lui! </p>
<p id="v14"><sup><small>14</small></sup>  Căci El este Domnul Dumnezeul nostru și dreptatea Lui este peste tot pământul. </p>
<p id="v15"><sup><small>15</small></sup>  Aduceți-vă aminte de așezământul Lui, de făgăduința dată pentru mii de neamuri. </p>
<p id="v16"><sup><small>16</small></sup>  De legământul făcut cu Avraam și de jurământul Său către Isaac, </p>
<p id="v17"><sup><small>17</small></sup>  Jurământ pus ca o lege pentru Iacov, și ca un legământ veșnic pentru Israel, </p>
<p id="v18"><sup><small>18</small></sup>  Zicând: ție-ți voi da pământul Canaan, ca partea voastră de moștenire. </p>
<p id="v19"><sup><small>19</small></sup>  Ei atunci erau puțini la număr și neînsemnați, și străini în țara aceasta. </p>
<p id="v20"><sup><small>20</small></sup>  Și treceau de la popor la popor și dintr-o împărăție la altă împărăție. </p>
<p id="v21"><sup><small>21</small></sup>  Dar El n-a lăsat pe nimeni să-i apese, și a pedepsit regi pentru ei, zicând: </p>
<p id="v22"><sup><small>22</small></sup>  Nu vă atingeți de unșii Mei și proorocilor Mei să nu le faceți rău. </p>
<p id="v23"><sup><small>23</small></sup>  Cântați Domnului tot pământul, binevestiți din zi în zi izbăvirea Lui! </p>
<p id="v24"><sup><small>24</small></sup>  Vestiri păgânilor slava Lui, spuneți la toate popoarele minunile Lui! </p>
<p id="v25"><sup><small>25</small></sup>  Că mare este Domnul și vrednic de laudă și mai înfricoșat decât toți dumnezeii. </p>
<p id="v26"><sup><small>26</small></sup>  Că toți dumnezeii păgânilor sunt nimic, iar Domnul a făcut cerurile. </p>
<p id="v27"><sup><small>27</small></sup>  Înaintea Lui este strălucire și măreție, putere și bucurie în locașul Lui cel sfânt. </p>
<p id="v28"><sup><small>28</small></sup>  Dați Domnului, neamuri păgâne, dați Domnului slavă și cinste! </p>
<p id="v29"><sup><small>29</small></sup>  Dați Domnului slavă pentru numele Lui; aduceți-vă darul, mergeți înaintea feței Lui, închinați-vă Domnului în podoabele sfințeniei Lui! </p>
<p id="v30"><sup><small>30</small></sup>  Să tremure înaintea Lui tot pământul, că El a întemeiat lumea și nu se va clătina. </p>
<p id="v31"><sup><small>31</small></sup>  Să se bucure cerurile și să prăznuiască pământul, iar printre popoare să se spună: Domnul este Împărat! <sup id="cite1"><a href="#fn1">[1]</a></sup></p>
<p id="v32"><sup><small>32</small></sup>  Să se zguduie marea și toate cele din ea; câmpia și toate cele de pe ea să se veselească! </p>
<p id="v33"><sup><small>33</small></sup>  Să dănțuiască împreună toți copacii dumbrăvii înaintea feței Domnului, că vine să judece pământul. <sup id="cite2"><a href="#fn2">[2]</a></sup></p>
<p id="v34"><sup><small>34</small></sup>  Lăudați pe Domnul, că în veac este mila Lui! <sup id="cite3"><a href="#fn3">[3]</a></sup> <sup id="cite4"><a href="#fn4">[4]</a></sup></p>
<p id="v35"><sup><small>35</small></sup>  Ziceți: Izbăvește-ne pe noi, Dumnezeule, Izbăvitorul nostru! Adună-ne și ne izbăvește de prin popoare, ca să slăvim sfânt numele Tău și să ne lăudăm cu slava Ta! <sup id="cite5"><a href="#fn5">[5]</a></sup></p>
<p id="v36"><sup><small>36</small></sup>  Binecuvântat fie Domnul Dumnezeul lui Israel din veac în veac!" Și tot poporul a zis: "Amin! Aliluia!" </p>
<p id="v37"><sup><small>37</small></sup>  Și a lăsat David acolo, înaintea chivotului legământului Domnului, pe Asaf și pe frații lui, ca să slujească ei înaintea chivotului neîncetat, în fiecare zi; </p>
<p id="v38"><sup><small>38</small></sup>  Pe Obed-Edom și pe frații lui, șaizeci și opt de oameni; pe Obed-Edom, fiul lui Iedutun și pe Hosa, i-a lăsat ușieri. </p>
<p id="v39"><sup><small>39</small></sup>  Iar pe preotul Țadoc și pe ceilalți preoți, frații săi, i-a pus înaintea locașului Domnului, cel de pe înălțimea din Ghibeon, </p>
<p id="v40"><sup><small>40</small></sup>  Ca să înalțe arderi de tot Domnului pe jertfelnicul arderilor de tot neîncetat, dimineața și seara, pentru toate cele scrise în legea Domnului, pe care El le-a poruncit lui Israel. </p>
<p id="v41"><sup><small>41</small></sup>  Și cu ei a lăsat pe Heman, pe Iedutun și pe ceilalți aleși, care au fost numiți pe nume, ca să slăvească pe Domnul, că în veac este mila Lui. </p>
<p id="v42"><sup><small>42</small></sup>  Împreună cu ei, Heman și Iedutun preaslăveau pe Dumnezeu, cântând din trâmbițe și felurite instrumente muzicale; pe fiii lui Iedutun i-a pus la poartă. </p>
<p id="v43"><sup><small>43</small></sup>  Apoi s-a dus tot poporul, fiecare la casa sa. De asemenea s-a întors și David, ca să binecuvânteze casa sa. </p>
<h2>Referințe</h2>
<div>
<ol>
  <li id="fn1"><a href="#cite1">↑</a> 16:31 <i>Domnul domnește</i>: <a href="/ro/The_Urantia_Book/131#p2_4">CU 131:2.4</a>. </li>
  <li id="fn2"><a href="#cite2">↑</a> 16:33 <i>Judecător al întregului pământ</i>: <a href="/ro/The_Urantia_Book/128#p1_10">CU 128:1.10</a>. </li>
  <li id="fn3"><a href="#cite3">↑</a> 16:34 <i>Fiul este milă</i>: <a href="/ro/The_Urantia_Book/6#p3_5">CU 6:3.5</a>.  <i>Slujirea milei</i>: <a href="/ro/The_Urantia_Book/6#p3_2">CU 6:3.2</a>.  <i>Mulțumesc pentru milă</i>: <a href="/ro/The_Urantia_Book/131#p2_4">CU 131:2.4</a>.  <i>Dumnezeu se bucură de milă</i>: <a href="/ro/The_Urantia_Book/143#p1_6">CU 143:1.6</a>.  <i>Mila</i>: <a href="/ro/The_Urantia_Book/131#p10_6">CU 131:10.6</a>. </li>
  <li id="fn4"><a href="#cite4">↑</a> 16:34,41 <i>Atotmilostiv</i>: <a href="/ro/The_Urantia_Book/142#p3_7">CU 142:3.7</a>.  <i>His mercy endures forever</i>: <a href="/ro/The_Urantia_Book/2#p4_1">CU 2:4.1</a>.  <i>Dumnezeu este milostiv</i>: <a href="/ro/The_Urantia_Book/2#p5_7">CU 2:5.7</a>. </li>
  <li id="fn5"><a href="#cite5">↑</a> 16:35 <i>Dumnezeu al mântuirii</i>: <a href="/ro/The_Urantia_Book/2#p6_3">CU 2:6.3</a>. </li>
</ol>
</div>
