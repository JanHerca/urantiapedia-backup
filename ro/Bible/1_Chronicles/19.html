<!--
title: 1 Cronici - Capitol 19
description: 
published: true
date: 2023-11-8T21:58:28Z
tags: bible, bible—1 chronicles
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/ro/Bible/1_Chronicles/18">
          <span class="mdi mdi-arrow-left-drop-circle"></span><span class="pl-2">1 Cronici - Capitol 18</span>
        </a>
        </td>
        <td>
        <a href="/ro/Bible/1_Chronicles/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/1_Chronicles/20">
          <span class="pr-2">1 Cronici - Capitol 20</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  După aceasta a murit Nahaș, regele Amoniților, și în locul lui s-a făcut rege fiul său. </p>
<p id="v2"><sup><small>2</small></sup>  Atunci David a zis: "Am să arăt milă lui Hanun, fiul lui Nahaș, pentru binefacerea ce mi-a arătat tatăl său". Și a trimis David soli să-l mângâie pentru pierderea tatălui său. Au mers deci solii lui David în țara Amoniților, ca să-l mângâie pe Hanun. </p>
<p id="v3"><sup><small>3</small></sup>  Însă căpeteniile Amoniților au zis către Hanun: "Socotești tu, oare, că David din dragoste pentru tatăl tău a trimis la tine mângâietori? Nu cumva au venit slugile lui la tine, ca să iscodească și să vadă țara și apoi să o pustiiască " </p>
<p id="v4"><sup><small>4</small></sup>  Atunci a prins Hanun pe trimișii lui David și i-a ras și le-a tăiat hainele pe jumătate, până la coapsă, și așa le-a dat drumul și ei au plecat. </p>
<p id="v5"><sup><small>5</small></sup>  Spunându-se lui David de pățania oamenilor acelora, a trimis el în întâmpinarea lor, că erau tare batjocoriți, și li s-a zis: "Rămâneți în Ierihon până vă vor crește bărbile și atunci vă veți întoarce acasă". </p>
<p id="v6"><sup><small>6</small></sup>  După ce Amoniții au văzut că au ajuns urâți lui David, au trimis Hanun și Amoniții o mie de talanți de argint, ca să ia în solda lor niște care de război și călăreți din Siria Mesopotamiei, Siria Maacăi și din Țoba. </p>
<p id="v7"><sup><small>7</small></sup>  Și au luat în solda lor treizeci și două de mii de care și pe regele Maacăi cu poporul lui, care au venit și au tăbărât înaintea Medebei. Iar Amoniții s-au adunat din cetățile lor și au ieșit la război. </p>
<p id="v8"><sup><small>8</small></sup>  Când David a auzit de acestea, a trimis pe Ioab cu toată oștirea de viteji. </p>
<p id="v9"><sup><small>9</small></sup>  Atunci au înaintat Amoniții și s-au așezat în linie de bătaie la porțile cetății, iar regii care veniseră erau la o parte în câmp. </p>
<p id="v10"><sup><small>10</small></sup>  Ioab, văzând că are a lupta pe două laturi, una în față și alta în spate, a ales oșteni din toți cei mai de seamă din Israel și i-a rânduit contra Sirienilor. </p>
<p id="v11"><sup><small>11</small></sup>  Iar cealaltă parte de popor a încredințat-o lui Abișai, fratele său, ca să se îndrepte contra Amoniților. </p>
<p id="v12"><sup><small>12</small></sup>  Apoi a zis: "Dacă Sirienii vor fi mai tari decât mine, să-mi vii tu în ajutor, iar dacă Amoniții vor fi mai tari decât tine, îți voi veni eu în ajutor. </p>
<p id="v13"><sup><small>13</small></sup>  Fii curajos și să stăm cu tărie pentru apărarea poporului nostru și pentru cetățile Dumnezeului nostru, și Domnul să facă ce va binevoi". </p>
<p id="v14"><sup><small>14</small></sup>  și a intrat Ioab Și oamenii ce erau cu el în luptă cu Sirienii, dar aceștia au fugit de el. </p>
<p id="v15"><sup><small>15</small></sup>  Amoniții însă, văzând că Sirienii fug, au fugit și ei de Abișai, fratele lui Ioab, și s-au dus în cetate. Atunci Ioab a venit la Ierusalim. </p>
<p id="v16"><sup><small>16</small></sup>  Sirienii, văzând că sunt bătuți de Israeliți, au trimis soli și au scos pe Sirienii care erau dincolo de râu, iar Șofac, căpetenia lui Hadadezer, îi conducea. </p>
<p id="v17"><sup><small>17</small></sup>  Când s-a spus aceasta lui David, el a adunat pe toți Israeliții, a trecut Iordanul și, venind asupra acelora, s-a așezat în linie de bătaie în fața lor. Și a intrat David în luptă cu Sirienii și aceștia s-au luptat cu el. </p>
<p id="v18"><sup><small>18</small></sup>  Dar curând Sirienii au fugit de Israeliți, iar David, a nimicit Sirienilor șapte mii de care și patruzeci de mii de pedestrași, și pe Șofac, comandantul oștirii, I-a ucis. </p>
<p id="v19"><sup><small>19</small></sup>  Când au văzut slugile lui Hadadezer că sunt biruiți de Israeliți, au încheiat pace cu David și s-au supus. Și n-au mai voit Sirienii să mai ajute pe Amoniți. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/ro/Bible/1_Chronicles/18">
          <span class="mdi mdi-arrow-left-drop-circle"></span><span class="pl-2">1 Cronici - Capitol 18</span>
        </a>
        </td>
        <td>
        <a href="/ro/Bible/1_Chronicles/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/1_Chronicles/20">
          <span class="pr-2">1 Cronici - Capitol 20</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
