<!--
title: 1 Cronici - Capitol 22
description: 
published: true
date: 2022-8-28T15:50:57Z
tags: 
editor: ckeditor
dateCreated: 2022-8-28T15:50:57Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/ro/Bible/1_Chronicles/21">1 Cronici - Capitol 21</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/ro/Bible/1_Chronicles/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/ro/Bible/1_Chronicles/23">1 Cronici - Capitol 23</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Apoi a zis David: "Iată templul Domnului Dumnezeu și iată jertfelnicul arderilor de tot al lui Israel!" </p>
<p id="v2"><sup><small>2</small></sup>  Și a poruncit David să aducă pe străinii din pământul lui Israel și i-a pus cioplitori de piatră ca să cioplească pietre pentru zidirea templului Domnului. </p>
<p id="v3"><sup><small>3</small></sup>  Apoi a pregătit David fier foarte mult pentru piroane la ferecarea ușilor și pentru legături; aramă atât de multă încât nu se mai putea cântări; </p>
<p id="v4"><sup><small>4</small></sup>  Lemne de cedru, nemăsurat, pentru că Sidonienii și Tirienii aduseseră lui David foarte mult lemn de cedru. </p>
<p id="v5"><sup><small>5</small></sup>  După aceea a zis David: "Solomon, fiul meu, e tânăr și cu puțină putere, iar templul care are a se zidi pentru Domnul trebuie să fie foarte măreț, spre slava și podoaba a toată lumea; deci voi pregăti eu toate pentru el". Și a pregătit David multe până la moartea sa. </p>
<p id="v6"><sup><small>6</small></sup>  Chemând apoi pe fiul său Solomon, i-a poruncit să ridice templul Domnului Dumnezeului lui Israel. </p>
<p id="v7"><sup><small>7</small></sup>  Și a zis David lui Solomon: "Fiul meu, eu am avut la inimă să zidesc templu în numele Domnului Dumnezeului meu; </p>
<p id="v8"><sup><small>8</small></sup>  Dar a fost către mine cuvântul Domnului și a zis: Tu ai vărsat mult sânge și ai purtat războaie mari; nu se cuvine să zidești tu casă numelui Meu, pentru că ai vărsat mult sânge pe pământ înaintea feței Mele. </p>
<p id="v9"><sup><small>9</small></sup>  Iată însă ție ți se va naște un fiu; acela va fi pașnic și Eu îi voi da liniște din partea tuturor vrăjmașilor dimprejur; de aceea numele lui va fi Solomon. Și voi da lui Israel în zilele lui pace și liniște. </p>
<p id="v10"><sup><small>10</small></sup>  El va zidi templu numelui Meu și el Îmi va fi fiu, iar Eu îi voi fi tată și voi întări tronul domniei lui peste Israel pe veci. <sup id="cite1"><a href="#fn1">[1]</a></sup></p>
<p id="v11"><sup><small>11</small></sup>  Și acum, fiul meu, să fie Domnul cu tine, ca să ai spor și să zidești templul Domnului Dumnezeului tău, cum a vorbit El despre tine. </p>
<p id="v12"><sup><small>12</small></sup>  Să-ți dea ție Domnul minte și înțelepciune și să te pună peste Israel! Să păzești legile Domnului Dumnezeului tău! </p>
<p id="v13"><sup><small>13</small></sup>  Atunci vei fi cu spor, de te vei sili să împlinești așezămintele și legile pe care le-a dat Domnul lui Moise pentru Israel. Fii tare și curajos, nu te teme și nu te deznădăjdui. </p>
<p id="v14"><sup><small>14</small></sup>  Și iată eu din sărăcia mea am pregătit pentru templul Domnului o sută de mii de talanți de aur și un milion de talanți de argint, iar fier și aramă fără număr, pentru că acestea sunt foarte multe; și lemn și piatră de asemenea am pregătit și să mai adaugi și tu la acestea. </p>
<p id="v15"><sup><small>15</small></sup>  Ai mulțime de lucrători și cioplitori de piatră, sculptori, dulgheri și tot felul de oameni pricepuți la tot felul de lucruri. </p>
<p id="v16"><sup><small>16</small></sup>  Aur, argint, aramă și fier ai cât nu se pot cântări; începe și fă! Domnul va fi cu tine". </p>
<p id="v17"><sup><small>17</small></sup>  Apoi a poruncit David tuturor mai-marilor lui Israel să ajute lui Solomon, fiul său, zicând: </p>
<p id="v18"><sup><small>18</small></sup>  "Au nu este cu voi Domnul Dumnezeul vostru, Care v-a dăruit pace din toate părțile, pentru că El a dat în mâinile mele pe locuitorii țării și s-a supus țara înaintea Domnului și înaintea poporului Său? </p>
<p id="v19"><sup><small>19</small></sup>  Așadar îndreptați-vă inima și sufletul vostru, ca să caute pe Domnul Dumnezeul vostru! Sculați-vă și zidiți locaș sfânt Domnului Dumnezeu, ca să mutați chivotul legământului Domnului și vasele sfinte ale lui Dumnezeu în locașul zidit numelui Domnului". </p>
<h2>Referințe</h2>
<div>
<ol>
  <li id="fn1"><a href="#cite1">↑</a> 22:10 <i>Fiii lui Dumnezeu eliberați</i>: <a href="/ro/The_Urantia_Book/143#p2_7">CU 143:2.7</a>.  <i>Fiecare copil fiu al lui Dumnezeu</i>: <a href="/ro/The_Urantia_Book/196#p0_2">CU 196:0.2</a>.  <i>Evanghelia fiului</i>: <a href="/ro/The_Urantia_Book/190#p3_1">CU 190:3.1</a>.  <i>Fiii lui Dumnezeu salvați</i>: <a href="/ro/The_Urantia_Book/170#p2_8">CU 170:2.8</a>.  <i>Fiii lui Dumnezeu</i>: <a href="/ro/The_Urantia_Book/34#p6_10">CU 34:6.10</a>.  <i>Suntem fii ai lui Dumnezeu</i>: <a href="/ro/The_Urantia_Book/2#p5_4">CU 2:5.4</a>.  <i>Frăția fiilor lui Dumnezeu</i>: <a href="/ro/The_Urantia_Book/153#p2_4">CU 153:2.4</a>.  <i>Toți sunt copii ai lui Dumnezeu</i>: <a href="/ro/The_Urantia_Book/99#p5_5">CU 99:5.5</a>.  <i>Fiii lui Dumnezeu viu</i>: <a href="/ro/The_Urantia_Book/140#p3_16">CU 140:3.16</a>.  <i>Dumnezeu este Tatăl MEU</i>: <a href="/ro/The_Urantia_Book/131#p10_5">CU 131:10.5</a>.  <i>Fiii lui Dumnezeu viu</i>: <a href="/ro/The_Urantia_Book/149#p2_10">CU 149:2.10</a>.  <i>Suntem fii ai lui Dumnezeu pe pământ</i>: <a href="/ro/The_Urantia_Book/193#p0_5">CU 193:0.5</a>.  <i>Dumnezeu este Tatăl nostru</i>: <a href="/ro/The_Urantia_Book/149#p6_8">CU 149:6.8</a>.  <i>Suntem copiii lui Dumnezeu</i>: <a href="/ro/The_Urantia_Book/131#p10_2">CU 131:10.2</a>.  <i>Copii ai lui Dumnezeu viu</i>: <a href="/ro/The_Urantia_Book/142#p5_2">CU 142:5.2</a>.  <i>Copiii lui Dumnezeu</i>: <a href="/ro/The_Urantia_Book/170#p2_20">CU 170:2.20</a>.  <i>Copii ai Dumnezeului celui viu</i>: <a href="/ro/The_Urantia_Book/140#p1_6">CU 140:1.6</a>.  <i>Suntem copii ai lui Dumnezeu</i>: <a href="/ro/The_Urantia_Book/5#p4_8">CU 5:4.8</a>.  <i>Credincioșii sunt fii ai lui Dumnezeu</i>: <a href="/ro/The_Urantia_Book/181#p2_14">CU 181:2.14</a>.  <i>Credincioși, fii ai lui Dumnezeu</i>: <a href="/ro/The_Urantia_Book/181#p2_12">CU 181:2.12</a>.  <i>Suntem copiii lui Dumnezeu</i>: <a href="/ro/The_Urantia_Book/141#p4_2">CU 141:4.2</a>.  <i>Relația tată-copil</i>: <a href="/ro/The_Urantia_Book/131#p10_8">CU 131:10.8</a>.  <i>Credință-fii ai lui Dumnezeu</i>: <a href="/ro/The_Urantia_Book/141#p2_2">CU 141:2.2</a>.  <i>Credincioșii sunt fii ai lui Dumnezeu</i>: <a href="/ro/The_Urantia_Book/180#p1_6">CU 180:1.6</a>.  <i>Credință fiii lui Dumnezeu</i>: <a href="/ro/The_Urantia_Book/40#p6_1">CU 40:6.1</a>.  <i>Relația tată-copil</i>: <a href="/ro/The_Urantia_Book/131#p10_6">CU 131:10.6</a>.  <i>Sunteți fii ai lui Dumnezeu pe pământ</i>: <a href="/ro/The_Urantia_Book/193#p0_3">CU 193:0.3</a>.  <i>Dumnezeu este Tatăl nostru</i>: <a href="/ro/The_Urantia_Book/141#p4_2">CU 141:4.2</a>.  <i>Fiii lui Dumnezeu</i>: <a href="/ro/The_Urantia_Book/8#p6_4">CU 8:6.4</a>.  <i>Fiii lui Dumnezeu eliberați</i>: <a href="/ro/The_Urantia_Book/170#p2_20">CU 170:2.20</a>.  <i>Odrasle lui Dumnezeu</i>: <a href="/ro/The_Urantia_Book/1#p3_1">CU 1:3.1</a>.  <i>Credința-copiii lui Dumnezeu viu</i>: <a href="/ro/The_Urantia_Book/142#p1_1">CU 142:1.1</a>.  <i>Noi suntem fiii Lui</i>: <a href="/ro/The_Urantia_Book/149#p6_8">CU 149:6.8</a>.  <i>Toți oamenii sunt fii ai lui Dumnezeu</i>: <a href="/ro/The_Urantia_Book/190#p5_4">CU 190:5.4</a>.  <i>Toți oamenii sunt fii ai lui Dumnezeu</i>: <a href="/ro/The_Urantia_Book/193#p1_2">CU 193:1.2</a>.  <i>Dumnezeu: Tată iubitor al tuturor oamenilor</i>: <a href="/ro/The_Urantia_Book/194#p4_6">CU 194:4.6</a>. </li>
</ol>
</div>
