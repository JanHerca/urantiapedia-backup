<!--
title: 1 Cronici - Capitol 23
description: 
published: true
date: 2023-11-8T21:58:28Z
tags: bible, bible—1 chronicles
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/ro/Bible/1_Chronicles/22">
          <span class="mdi mdi-arrow-left-drop-circle"></span><span class="pl-2">1 Cronici - Capitol 22</span>
        </a>
        </td>
        <td>
        <a href="/ro/Bible/1_Chronicles/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/1_Chronicles/24">
          <span class="pr-2">1 Cronici - Capitol 24</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Îmbătrânind David și săturându-se de viață, a făcut rege peste Israel pe fiul său Solomon. </p>
<p id="v2"><sup><small>2</small></sup>  A adunat pe toate căpeteniile lui Israel și pe preoți și pe leviți. </p>
<p id="v3"><sup><small>3</small></sup>  Și au fost numărați leviții, de la treizeci de ani în sus și s-a aflat numărul lor, numărați pe cap, treizeci și opt de mii de bărbați. </p>
<p id="v4"><sup><small>4</small></sup>  Dintre ei au fost rânduiți pentru lucru în templul Domnului douăzeci și patru de mii; șase mii să fie scriitori și judecători, </p>
<p id="v5"><sup><small>5</small></sup>  Patru mii să fie portari și patru mii să laude pe Domnul cu instrumentele muzicale pe care el le făcuse pentru aceasta. </p>
<p id="v6"><sup><small>6</small></sup>  Și i-a împărțit David în cete, care să facă de rând, după fiii lui Levi: Gherșon, Cahat și Merari. </p>
<p id="v7"><sup><small>7</small></sup>  Din Gherșoniți erau Laedan și Șimei. </p>
<p id="v8"><sup><small>8</small></sup>  Fiii lui Laedan au fost trei: Iehiel, căpetenie, Zetam și Ioil. </p>
<p id="v9"><sup><small>9</small></sup>  Fiii lui Șimei au fost trei: Șelomit, Haziel și Haran. Aceștia sunt căpeteniile familiilor lui Laedan. </p>
<p id="v10"><sup><small>10</small></sup>  Tot fii ai lui Șimei au mai fost: Iahat, Ziza, Ieuș și Beraia. Acești patru sunt tot fii ai lui Șimei. </p>
<p id="v11"><sup><small>11</small></sup>  Iahat a fost căpetenie; Ziza era al doilea; Ieuș și Beraia au avut puțini copii și de aceea ei au fost socotiți la un loc la casa tatălui lor. </p>
<p id="v12"><sup><small>12</small></sup>  Fiii lui Cahat au fost patru: Amram, Ițhar, Hebron și Uziel. </p>
<p id="v13"><sup><small>13</small></sup>  Fiii lui Amram au fost: Aaron și Moise. Aaron a fost ales ca să fie sfințit pentru Sfânta Sfintelor, el și fiii lui pe veci, pentru a săvârși tămâierea înaintea feței Domnului, ca să-I slujească Lui și să binecuvânteze numele Lui în veci. </p>
<p id="v14"><sup><small>14</small></sup>  Iar Moise, omul lui Dumnezeu și fiii lui au fost numărați la tribul lui Levi. </p>
<p id="v15"><sup><small>15</small></sup>  Fiii lui Moise au fost: Gherșom și Eliezer. </p>
<p id="v16"><sup><small>16</small></sup>  Fiul lui Gherșom a fost Șebuel, căpetenia. </p>
<p id="v17"><sup><small>17</small></sup>  Fiul lui Eliezer a fost: Rehabia, căpetenia. Eliezer n-a mai avut alți copii. Rehabia însă a avut foarte mulți copii. </p>
<p id="v18"><sup><small>18</small></sup>  Fiul lui Ițhar a fost Șelomit, căpetenia. </p>
<p id="v19"><sup><small>19</small></sup>  Fiii lui Hebron au fost: întâiul Ieria, al doilea Amaria, al treilea Iahaziel și al patrulea Iecameam. </p>
<p id="v20"><sup><small>20</small></sup>  Fiii lui Uziel au fost: întâiul Mica și al doilea Ișia. </p>
<p id="v21"><sup><small>21</small></sup>  Fiii lui Merari au fost: Mahli și Muși; fiii lui Mahli au fost: Eleazar și Chiș. </p>
<p id="v22"><sup><small>22</small></sup>  Eleazar însă a murit și n-a avut feciori, ci numai fete și le-au luat de soții fiii lui Chiș, verii lor. </p>
<p id="v23"><sup><small>23</small></sup>  Fiii lui Muși au fost trei: Mahli, Eder și Ieremot. </p>
<p id="v24"><sup><small>24</small></sup>  Aceștia sunt fiii lui Levi, după casele părinților lor, adică a capilor de familie, după numărătoarea lor pe nume și pe capete, care făceau slujbă la templul Domnului de la douăzeci de ani în sus. </p>
<p id="v25"><sup><small>25</small></sup>  Căci David a zis: "Domnul Dumnezeul lui Israel a dat liniște poporului Său și l-a așezat în Ierusalim pe veci, </p>
<p id="v26"><sup><small>26</small></sup>  Și leviții nu vor mai duce cortul și tot felul de lucruri ale lui pentru slujbele din el". </p>
<p id="v27"><sup><small>27</small></sup>  De aceea, după cele din urmă porunci ale lui David, au fost numărați leviții de la douăzeci de ani în sus, </p>
<p id="v28"><sup><small>28</small></sup>  Ca să fie pe lângă fiii lui Aaron, pentru a sluji la templul Domnului, în curte și în camerele din jur, pentru curățirea a tot ceea ce este sfânt și pentru săvârșirea slujbelor în templul lui Dumnezeu, </p>
<p id="v29"><sup><small>29</small></sup>  Pentru a îngriji de pâinile punerii înainte, de făina de grâu pentru prinosul de pâine și azime, pentru cele de copt, de fript și de toată măsura și cântarul, </p>
<p id="v30"><sup><small>30</small></sup>  Și pentru a sta dimineața și seara să laude și să slăvească pe Domnul, </p>
<p id="v31"><sup><small>31</small></sup>  Și la toate arderile de tot aduse Domnului sâmbăta, la lună nouă și la sărbători, după număr, cum este scris pentru ele, să fie totdeauna înaintea Domnului, </p>
<p id="v32"><sup><small>32</small></sup>  Și ca să păzească chivotul legii și locașul sfânt și pe fiii lui Aaron, frații lor, la slujbele din templul Domnului. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/ro/Bible/1_Chronicles/22">
          <span class="mdi mdi-arrow-left-drop-circle"></span><span class="pl-2">1 Cronici - Capitol 22</span>
        </a>
        </td>
        <td>
        <a href="/ro/Bible/1_Chronicles/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/1_Chronicles/24">
          <span class="pr-2">1 Cronici - Capitol 24</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
