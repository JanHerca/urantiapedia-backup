<!--
title: 1 Cronici - Capitol 18
description: 
published: true
date: 2022-8-28T15:50:57Z
tags: 
editor: ckeditor
dateCreated: 2022-8-28T15:50:57Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/ro/Bible/1_Chronicles/17">1 Cronici - Capitol 17</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/ro/Bible/1_Chronicles/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/ro/Bible/1_Chronicles/19">1 Cronici - Capitol 19</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  După aceasta a lovit David pe Filisteni și i-a supus și a luat cetatea Gat și orașele ce țineau de ea din mâinile Filistenilor. </p>
<p id="v2"><sup><small>2</small></sup>  A lovit el de asemenea și pe Moabiți și au ajuns Moabiții robii lui David, plătindu-i tribut. </p>
<p id="v3"><sup><small>3</small></sup>  Apoi a lovit David pe Hadadezer, regele Țobei, la Hamat, când mergea acela să-și întărească stăpânirea la râul Eufrat. </p>
<p id="v4"><sup><small>4</small></sup>  Și a luat David de la el o mie de care de război, șapte mii de călăreți și douăzeci de mii de pedestrași. Și a stricat David toate carele, neoprind din ele decât numai o sută. </p>
<p id="v5"><sup><small>5</small></sup>  Sirienii din Damasc ar fi venit în ajutor lui Hadadezer, regele Țobei, dar David a bătut douăzeci și două de mii de Sirieni. </p>
<p id="v6"><sup><small>6</small></sup>  Apoi a așezat David oștire de pază în Siria Damascului și au ajuns Sirienii robii lui David, plătindu-i tribut. Domnul a ajutat lui David pretutindeni, oriunde a mers el. </p>
<p id="v7"><sup><small>7</small></sup>  Atunci a luat David scuturile de aur, care erau la robii lui Hadadezer, și le-a adus în Ierusalim. </p>
<p id="v8"><sup><small>8</small></sup>  Iar din Tibhat și din Cun, cetățile lui Hadadezer, a luat David foarte multă aramă. Din arama aceasta a făcut Solomon marea cea de aramă, stâlpii și vasele cele de aramă. </p>
<p id="v9"><sup><small>9</small></sup>  Auzind Tou, regele din Hamat, că David a bătut toată armata lui Hadadezer, regele Țobei, </p>
<p id="v10"><sup><small>10</small></sup>  A trimis pe Hadoram, fiul său, la regele David, să-l salute și să-i mulțumească, pentru că s-a războit cu Hadadezer și l-a bătut, căci Tou era în război cu Hadadezer, și a trimis cu el tot felul de vase de aur, de argint și de aramă. </p>
<p id="v11"><sup><small>11</small></sup>  Regele David a închinat aceste vase Domnului, împreună cu aurul și argintul pe care-l luase el de la toate popoarele: de la Edomiți, Moabiți, Amoniți, Filisteni și Amaleciți. </p>
<p id="v12"><sup><small>12</small></sup>  Și Abișai, fiul Țeruiei, a bătut optsprezece mii de Edomiți în Valea Sărată. </p>
<p id="v13"><sup><small>13</small></sup>  Și a pus în Edom oaste de pază și s-au făcut Edomiții robii lui David, căci Domnul ajuta lui David oriunde mergea. </p>
<p id="v14"><sup><small>14</small></sup>  Și a domnit David peste tot Israelul și a făcut judecată și dreptate la tot poporul său. </p>
<p id="v15"><sup><small>15</small></sup>  Ioab, fiul Țeruiei, era comandantul oștirii, iar Iosafat, fiul lui Ahilud, era cronicar. </p>
<p id="v16"><sup><small>16</small></sup>  Țadoc, fiul lui Ahitub, și Ahimelec, fiul lui Abiatar, au fost preoți, iar Șausa (Serais) a fost secretar. </p>
<p id="v17"><sup><small>17</small></sup>  Benaia, fiul lui Iehoiada, era căpetenie peste Cheretieni și Peletieni, iar fiii lui David erau cei întâi pe lângă rege, </p>
