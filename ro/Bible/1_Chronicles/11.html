<!--
title: 1 Cronici - Capitol 11
description: 
published: true
date: 2023-11-8T21:58:28Z
tags: bible, bible—1 chronicles
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/ro/Bible/1_Chronicles/10">
          <span class="mdi mdi-arrow-left-drop-circle"></span><span class="pl-2">1 Cronici - Capitol 10</span>
        </a>
        </td>
        <td>
        <a href="/ro/Bible/1_Chronicles/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/1_Chronicles/12">
          <span class="pr-2">1 Cronici - Capitol 12</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  După aceea s-au adunat toți Israeliții la David în Hebron zicând: "Iată noi suntem oasele tale și carnea ta. </p>
<p id="v2"><sup><small>2</small></sup>  Și mai înainte, când Saul era încă rege, tu ai povățuit pe Israel la război și l-ai adus teafăr înapoi și Domnul Dumnezeul tău ți-a spus: Tu vei paște pe poporul Meu Israel și tu vei fi povățuitorul poporului Meu Israel". </p>
<p id="v3"><sup><small>3</small></sup>  Și au venit toate căpeteniile lui Israel la rege în Hebron și a încheiat cu ei David legământ în Hebron înaintea feței Domnului; și au uns pe David de rege peste Israel, după cuvântul Domnului care fusese prin Samuel. </p>
<p id="v4"><sup><small>4</small></sup>  Apoi s-a dus David și tot Israelul la Ierusalim, adică la Iebus. Acolo însă erau Iebuseii, locuitorii țării aceleia. </p>
<p id="v5"><sup><small>5</small></sup>  și au zis locuitorii Iebusului către David: "Nu vei intra aici!" Dar David a luat cetatea Sionului. Aceasta este cetatea lui David. </p>
<p id="v6"><sup><small>6</small></sup>  Apoi a zis David: "Cine va lovi cel dintâi pe Iebuseu, acela va fi cap și căpetenie peste oștire". Și s-a sculat înainte de toți Ioab, fiul Țeruiei, și s-a făcut căpetenie. </p>
<p id="v7"><sup><small>7</small></sup>  David a locuit în cetatea aceea și ea s-a și numit cetatea lui David. </p>
<p id="v8"><sup><small>8</small></sup>  El a zidit cetatea împrejur, începând de la Milo, iar Ioab a reînnoit celelalte părți ale cetății. </p>
<p id="v9"><sup><small>9</small></sup>  După aceea a propășit David și s-a ridicat din ce în ce mai mult și Domnul Savaot era cu. el. <sup id="cite1"><a href="#fn1">[1]</a></sup></p>
<p id="v10"><sup><small>10</small></sup>  Iată cei mai de seamă dintre puternicii lui David, care s-au luptat tare împreună cu el, în domnia lui, împreună cu tot Israelul, ca să întărească domnia lui asupra lui Israel, după cuvântul Domnului. </p>
<p id="v11"><sup><small>11</small></sup>  Și iată numărul vitejilor pe care i-a avut David: Iașobeam (Ioșeb-Bașebet), fiul lui Hacmoni, cel mai de seamă între cei treizeci; el și-a ridicat sulița asupra a trei sute de oameni și i-a ucis dintr-o dată. </p>
<p id="v12"><sup><small>12</small></sup>  După el vine Eleazar, fiul lui Dodo Ahohitul, unul din cei trei viteji. </p>
<p id="v13"><sup><small>13</small></sup>  Acesta a fost cu David la Pasdamim, unde se adunaseră Filistenii pentru război. Acolo, parte din câmp era semănat cu orz și Israeliții au fugit de Filisteni; </p>
<p id="v14"><sup><small>14</small></sup>  Dar ei au stat în mijlocul câmpului, l-au apărat și au înfrânt pe Filisteni și le-a dăruit Domnul biruință mare. </p>
<p id="v15"><sup><small>15</small></sup>  Trei din cele treizeci de căpetenii s-au coborât pe stâncă la David, în peștera Adulam, când tabăra Filistenilor era așezată în valea Refaim. </p>
<p id="v16"><sup><small>16</small></sup>  David atunci era la loc întărit, iar oștirea de întărire a Filistenilor era atunci în Betleem. </p>
<p id="v17"><sup><small>17</small></sup>  Și a dorit David și a zis: "Cine mă va adăpa cu apă din fântâna Betleemului care este la poartă?" </p>
<p id="v18"><sup><small>18</small></sup>  Atunci acești trei au străbătut prin tabăra Filistenilor, au scos apă din fântâna Betleemului cea de la poartă și au luat-o și au dus-o lui David. Dar David n-a voit să o bea și a vărsat-o înaintea Domnului, </p>
<p id="v19"><sup><small>19</small></sup>  Zicând: "Să mă ferească Dumnezeu să fac eu aceasta! Aș putea să beau eu sângele celor care s-au dus acolo cu primejduirea vieții lor? Căci cu primejduirea vieții lor au adus-o!" Și n-a vrut să o bea. Iată ce au făcut acești trei viteji. </p>
<p id="v20"><sup><small>20</small></sup>  Și Abișai, fratele lui Ioab, era căpetenia celor trei; el a rănit deodată cu sulița trei sute de oameni și era vestit între cei trei. </p>
<p id="v21"><sup><small>21</small></sup>  El era mai strălucit decât cei treizeci și le era căpetenie, dar cu ceilalți trei nu era deopotrivă. </p>
<p id="v22"><sup><small>22</small></sup>  Benaia, fiul lui Iehoiada, bărbat viteaz, mare după fapte, era din Cabțeel; el a ucis doi fii ai lui Ariel Moabitul și s-a coborât într-o groapă și a ucis un leu pe o vreme cu zăpadă. </p>
<p id="v23"><sup><small>23</small></sup>  Tot el a ucis un egiptean, un om cu statură de cinci coți, care avea în mână o suliță, ca un sul de la războiul de țesut; el s-a dus la el cu toiagul, i-a smuls sulița din mână și l-a ucis cu sulița lui. </p>
<p id="v24"><sup><small>24</small></sup>  Iată ce a făcut Benaia, fiul lui Iehoiada, care era în cinste la cei trei viteji. </p>
<p id="v25"><sup><small>25</small></sup>  El era mai vestit decât cei treizeci, dar cu cei trei nu era deopotrivă și David l-a pus cel mai de aproape împlinitor al poruncilor sale. </p>
<p id="v26"><sup><small>26</small></sup>  Iar dintre oștenii cei mai de seamă erau: Asael, fratele lui Ioab; Elhanan, fiul lui Dodo, din Betleem; </p>
<p id="v27"><sup><small>27</small></sup>  Șamot din Haror; Heleț din Pelon; </p>
<p id="v28"><sup><small>28</small></sup>  Ira, fiul lui Icheș din Tecoa; Abiezer din Anatot; </p>
<p id="v29"><sup><small>29</small></sup>  Sibecai Hușateul, Ilai din Ahoh; </p>
<p id="v30"><sup><small>30</small></sup>  Maharai din Netofat, Heled, fiul lui Baana din Netofat, </p>
<p id="v31"><sup><small>31</small></sup>  Itai, fiul lui Ribai, din Ghibeea lui Veniamin; Benaia din Piraton </p>
<p id="v32"><sup><small>32</small></sup>  Hurai din Nahali-Gaaș; Abiel din Araba; </p>
<p id="v33"><sup><small>33</small></sup>  Azmavet din Bahurim; Eliahba din Șaalbon; </p>
<p id="v34"><sup><small>34</small></sup>  Fiii lui Hașem din Ghizon: Ionatan, fiul lui Șaghi din Harar; </p>
<p id="v35"><sup><small>35</small></sup>  Ahiam, fiul lui Sacar din Harar; Elifelet, fiul lui Uri. </p>
<p id="v36"><sup><small>36</small></sup>  Hefer din Mechera, Ahia din Pelon, </p>
<p id="v37"><sup><small>37</small></sup>  Hețro din Carmel, Naarai, fiul lui Ezbai; </p>
<p id="v38"><sup><small>38</small></sup>  Ioil, fratele lui Natan; Mibhar, fiul lui Hagri; </p>
<p id="v39"><sup><small>39</small></sup>  Țelec Amonitul; Nahrai din Beerot, purtătorul de arme al lui Ioab, fiul Țeruiei, </p>
<p id="v40"><sup><small>40</small></sup>  Ira din Iatir, Gareb din Iatir; </p>
<p id="v41"><sup><small>41</small></sup>  Urie Heteul; Zabad, fiul lui Ahlai; </p>
<p id="v42"><sup><small>42</small></sup>  Adina, fiul lui Șiza Rubenitul, căpetenia Rubeniților care avea sub el treizeci de inși, </p>
<p id="v43"><sup><small>43</small></sup>  Hanan, fiul lui Maaca; Iosafat din Mitni, </p>
<p id="v44"><sup><small>44</small></sup>  Uzia din Aștarot; Șama și Iehiel, fiii lui Hotam din Aroer, </p>
<p id="v45"><sup><small>45</small></sup>  Iediael, fiul lui Șimri și Ioha, fratele lui Tițitul, </p>
<p id="v46"><sup><small>46</small></sup>  Eliel din Mahavim, Ieribai și Ioșavia, fiii lui Elnaam și Itma Moabitul, </p>
<p id="v47"><sup><small>47</small></sup>  Eliel, Obed și Iaasiel din Mețoba. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/ro/Bible/1_Chronicles/10">
          <span class="mdi mdi-arrow-left-drop-circle"></span><span class="pl-2">1 Cronici - Capitol 10</span>
        </a>
        </td>
        <td>
        <a href="/ro/Bible/1_Chronicles/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/1_Chronicles/12">
          <span class="pr-2">1 Cronici - Capitol 12</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Referințe</h2>
<div>
<ol>
  <li id="fn1"><a href="#cite1">↑</a> 11:9 <i>Nu mai este Domnul oștirilor</i>: <a href="/ro/The_Urantia_Book/194#p3_11">CU 194:3.11</a>. </li>
</ol>
</div>
