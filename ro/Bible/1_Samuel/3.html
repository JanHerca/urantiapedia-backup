<!--
title: 1 Samuel - Capitol 3
description: 
published: true
date: 2022-10-8T9:56:58Z
tags: bible, bible—1 samuel
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td><a href="/ro/Bible/1_Samuel/2">1 Samuel - Capitol 2</a></td>
        <td><a href="/ro/Bible/1_Samuel/Index">Index</a></td>
        <td><a href="/ro/Bible/1_Samuel/4">1 Samuel - Capitol 4</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Și pruncul Samuel slujea Domnului sub povața preotului Eli. În zilele acelea cuvântul Domnului era rar și nici vedeniile nu erau dese. </p>
<p id="v2"><sup><small>2</small></sup>  Și iată în vremea aceea, când Eli stătea culcat la locul său și ochii lui începuseră a se închide și nu mai putea să vadă; </p>
<p id="v3"><sup><small>3</small></sup>  Când sfeșnicul Domnului nu se stinsese încă și Samuel era culcat în cortul Domnului, unde era chivotul lui Dumnezeu, </p>
<p id="v4"><sup><small>4</small></sup>  A strigat Domnul către Samuel: "Samuele, Samuele!" Iar el a răspuns: " Iată-mă! " </p>
<p id="v5"><sup><small>5</small></sup>  Și a alergat la Eli și a zis: "Iată-mă! La ce m-ai chemat?" Acela însă a răspuns: "Nu te-am chemat. Du-te și te culcă!" Și s-a dus Samuel și s-a culcat. </p>
<p id="v6"><sup><small>6</small></sup>  Iar Domnul a strigat a doua oară pe Samuel: "Samuele, Samuele!" și acesta s-a sculat și a venit iar la Eli și a zis: "Iată-mă! De ce m-ai chemat?" și acela i-a zis: "Nu te-am chemat, fiul meu! Du-te înapoi și te culcă!" </p>
<p id="v7"><sup><small>7</small></sup>  Samuel nu cunoștea atunci glasul Domnului și cuvântul Domnului nu i se descoperise încă. </p>
<p id="v8"><sup><small>8</small></sup>  Dar Domnul a strigat pe Samuel și a treia oară. Și s-a sculat acesta și a venit la Eli și a zis: "Iată-mă! La ce m-ai chemat?" Atunci a înțeles Eli că Domnul cheamă pe copil. </p>
<p id="v9"><sup><small>9</small></sup>  Și a zis Eli către Samuel: "Du-te înapoi și te culcă și când Cel ce te cheamă te va mai chema, tu să zici: "Vorbește, Doamne, că robul Tău ascultă!" Și s-a dus Samuel și s-a culcat la locul său. </p>
<p id="v10"><sup><small>10</small></sup>  Și a venit Domnul și a stat și a strigat ca întâia și ca a doua oară: "Samuele, Samuele!" Iar Samuel a zis: "Vorbește, Doamne, că robul Tău ascultă!" </p>
<p id="v11"><sup><small>11</small></sup>  A zis Domnul către Samuel: "Iată, am să fac în Israel un lucru, încât cine va auzi de el, aceluia îi vor țiui amândouă urechile. </p>
<p id="v12"><sup><small>12</small></sup>  În ziua aceea voi face cu Eli toate câte am spus despre casa lui; toate le voi începe și le voi sfârși. </p>
<p id="v13"><sup><small>13</small></sup>  Eu i-am spus că am să pedepsesc casa lui pe veci pentru vina pe care el a știut-o, și anume că fiii fac nelegiuiri, dar nu i-a înfrânat. </p>
<p id="v14"><sup><small>14</small></sup>  De aceea mă jur casei lui Eli că vina casei lui Eli nu se va șterge, nici prin jertfe, nici prin prinoase de pâine în veci". </p>
<p id="v15"><sup><small>15</small></sup>  După aceea a adormit Samuel până dimineața, s-a sculat de noapte și a deschis ușile casei Domnului. Dar Samuel s-a temut să spună lui Eli vedenia aceasta. </p>
<p id="v16"><sup><small>16</small></sup>  Eli însă a chemat pe Samuel și a zis: "Fiul meu Samuel! " Iar acesta a răspuns: "Iată-mă!" </p>
<p id="v17"><sup><small>17</small></sup>  A zis Eli: "Ce ți s-a spus? Să nu ascunzi de mine! Dumnezeu să se poarte cu tine cu toată asprimea, dacă tu vei ascunde ceva de mine din toate câte ți s-au spus!" </p>
<p id="v18"><sup><small>18</small></sup>  Și i-a spus Samuel tot și n-a ascuns nimic de el. Atunci Eli a zis: "El este Domnul; facă dar ce va binevoi!" </p>
<p id="v19"><sup><small>19</small></sup>  Și a crescut Samuel și Domnul a fost cu el și n-a rămas neîmplinit nici unul din cuvintele Lui. </p>
<p id="v20"><sup><small>20</small></sup>  Atunci a aflat tot Israelul, de la Dan până la Beer-Șeba, că Samuel s-a învrednicit să fie prooroc al Domnului. </p>
<p id="v21"><sup><small>21</small></sup>  Și a urmat Domnul a Se arăta în Șilo după ce Se arătase lui Samuel acolo prin cuvântul Său. Și s-au încredințat toți în tot Israelul, de la o margine până la cealaltă margine a țării, că Samuel este proorocul Domnului. Iar Eli a ajuns foarte bătrân, și feciorii lui stăruiau pe calea lor înaintea Domnului. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/ro/Bible/1_Samuel/2">1 Samuel - Capitol 2</a></td>
        <td><a href="/ro/Bible/1_Samuel/Index">Index</a></td>
        <td><a href="/ro/Bible/1_Samuel/4">1 Samuel - Capitol 4</a></td>
      </tr>
    </tbody>
  </table>
</figure>
