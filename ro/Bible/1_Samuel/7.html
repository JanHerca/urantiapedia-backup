<!--
title: 1 Samuel - Capitol 7
description: 
published: true
date: 2022-8-28T15:50:57Z
tags: 
editor: ckeditor
dateCreated: 2022-8-28T15:50:57Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/ro/Bible/1_Samuel/6">1 Samuel - Capitol 6</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/ro/Bible/1_Samuel/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/ro/Bible/1_Samuel/8">1 Samuel - Capitol 8</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Atunci au venit locuitorii din Chiriat-Iearim și au luat chivotul Domnului și l-au adus în casa lui Aminadab, pe deal, iar pe Eleazar, fiul lui, l-au sfințit ca să păzească chivotul Domnului. </p>
<p id="v2"><sup><small>2</small></sup>  Din ziua aceea, de când a rămas chivotul în Chiriat-Iearim, a trecut multă vreme, ca la douăzeci de ani. Și s-a întors toată casa lui Israel la Domnul. </p>
<p id="v3"><sup><small>3</small></sup>  Iar Samuel a zis către toată casa lui Israel: "De vă întoarceți cu toată inima voastră la Domnul, atunci depărtați din mijlocul vostru dumnezeii străini și astartele și vă lipiți inimile voastre de Domnul și-I slujiți numai Lui, și El vă va izbăvi din mâinile Filistenilor!" <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v4"><sup><small>4</small></sup>  Și au depărtat fiii lui Israel baalii și astartele și au început să slujească numai Domnului. </p>
<p id="v5"><sup><small>5</small></sup>  Apoi a zis iarăși Samuel: "Adunați pe toți Israeliții la Mițpa și eu mă voi ruga pentru voi Domnului". </p>
<p id="v6"><sup><small>6</small></sup>  Și s-au adunat la Mițpa și au scos apă, și au turnat înaintea Domnului și au postit în ziua aceea, zicând: "Greșit-am înaintea Domnului!" Și a judecat Samuel pe fiii lui Israel în Mițpa. </p>
<p id="v7"><sup><small>7</small></sup>  Când însă au auzit Filistenii că s-au adunat fiii lui Israel în Mițpa, s-au dus căpeteniile Filistenilor asupra lui Israel. Auzind Israeliții de aceasta, s-au temut de Filisteni. </p>
<p id="v8"><sup><small>8</small></sup>  Atunci au zis fiii lui Israel către Samuel: "Nu înceta a striga pentru noi către Domnul Dumnezeul nostru, ca să ne izbăvească din mâinile Filistenilor". Iar Samuel a zis: "Să nu fie cu mine una ca aceasta, ca să mă depărtez de Domnul Dumnezeul meu și să nu strig pentru voi întru rugăciune! </p>
<p id="v9"><sup><small>9</small></sup>  Apoi a luat Samuel un miel de lapte și l-a adus împreună cu tot poporul ardere de tot Domnului și a strigat Samuel către Domnul pentru Israel și l-a auzit pe el Domnul. </p>
<p id="v10"><sup><small>10</small></sup>  Când înălța Samuel ardere de tot, au venit Filistenii să se bată cu Israel. Dar Domnul a tunat în ziua aceea cu tunet mare asupra Filistenilor și a adus groază asupra lor, așa că au fost înfrânți în fața lui Israel. <sup id="cite3"><a href="#fn3">[3]</a></sup></p>
<p id="v11"><sup><small>11</small></sup>  Iar Israeliții au ieșit din Mițpa și au urmărit pe Filisteni și i-au bătut până sub Bet-Car. </p>
<p id="v12"><sup><small>12</small></sup>  Atunci a luat Samuel o piatră și a pus-o între Mițpa și Șen și a numit-o Eben-Ezer, zicând: "Până la locul acesta ne-a ajutat nouă Domnul!" </p>
<p id="v13"><sup><small>13</small></sup>  Așa au fost înfrânți Filistenii și nu s-au mai apucat să mai umble peste hotarele lui Israel. Mâna Domnului a fost asupra Filistenilor în toate zilele lui Samuel. </p>
<p id="v14"><sup><small>14</small></sup>  Și au fost întoarse lui Israel toate cetățile pe care le luaseră Filistenii de la Israel, de la Ecron până la Gat, și ținuturile acestora le-a liberat Israel din mâinile Filistenilor și a fost pace între Israel și Amorei. </p>
<p id="v15"><sup><small>15</small></sup>  Astfel a fost Samuel judecător în Israel în toate zilele vieții sale. </p>
<p id="v16"><sup><small>16</small></sup>  El mergea din an în an și cerceta Betelul și Ghilgalul și Mițpa și judeca pe Israel în toate locurile acestea. </p>
<p id="v17"><sup><small>17</small></sup>  Apoi se întorcea la Rama, căci acolo era casa lui și acolo judeca el pe Israel. Și a ridicat acolo jertfelnic Domnului. </p>
<h2>Referințe</h2>
<div>
<ol>
  <li id="fn1"><a href="#cite1">↑</a> 7:3 <i>Pocăiți-vă pentru iertare (Vechiul Testament)</i>: <a href="/ro/The_Urantia_Book/159#p5_13">CU 159:5.13</a>. </li>
  <li id="fn2"><a href="#cite2">↑</a> 7:3-4 <i>„Zei” concurente Ashtaroth</i>: <a href="/ro/The_Urantia_Book/95#p1_3">CU 95:1.3</a>.  <i>Ashtoreth</i>: <a href="/ro/The_Urantia_Book/95#p1_7">CU 95:1.7</a>.  <i>Aspru și gata</i>: <a href="/ro/The_Urantia_Book/97#p1_3">CU 97:1.3</a>. </li>
  <li id="fn3"><a href="#cite3">↑</a> 7:10 <i>Tunetul</i>: <a href="/ro/The_Urantia_Book/85#p4_3">CU 85:4.3</a>. </li>
</ol>
</div>
