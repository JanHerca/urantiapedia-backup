<!--
title: 1 Samuel - Capitol 11
description: 
published: true
date: 2023-11-8T21:58:28Z
tags: bible, bible—1 samuel
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/ro/Bible/1_Samuel/10">
          <span class="mdi mdi-arrow-left-drop-circle"></span><span class="pl-2">1 Samuel - Capitol 10</span>
        </a>
        </td>
        <td>
        <a href="/ro/Bible/1_Samuel/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/1_Samuel/12">
          <span class="pr-2">1 Samuel - Capitol 12</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  S-a întâmplat însă, după vreo lună, să vină Nahaș Amoniteanul și să împresoare cetatea Iabeș din Galaad. Atunci toți locuitorii din Iabeș au zis către Nahaș: "Încheie legământ cu noi și noi îți vom sluji ție". <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Dar Nahaș Amoniteanul a zis către ei: "Eu voi încheia cu voi legământ ca să se scoată fiecăruia din voi ochiul drept și prin aceasta să se arunce necinste asupra întregului Israel". </p>
<p id="v3"><sup><small>3</small></sup>  Atunci bătrânii din Iabeș au zis către el: "Dă-ne vreme de șapte zile, ca să trimitem împuterniciți în toate hotarele lui Israel și de nu ne va ajuta nimeni, vom ieși la tine". </p>
<p id="v4"><sup><small>4</small></sup>  Au mers deci tinerii la Ghibeea lui Saul și au spus vorbele acestea în auzul poporului și tot poporul a ridicat glas și a plâns. </p>
<p id="v5"><sup><small>5</small></sup>  Dar iată că a venit Saul de la câmp, în urma boilor și a zis: "Ce are poporul de plânge?" Și i s-au spus vorbele locuitorilor din Iabeș. </p>
<p id="v6"><sup><small>6</small></sup>  Atunci s-a coborât Duhul lui Dumnezeu asupra lui Saul, când a auzit el cuvintele acestea și s-a aprins strașnic mânia lui. </p>
<p id="v7"><sup><small>7</small></sup>  Și a luat el o pereche de boi, i-a junghiat, i-a tăiat bucăți și a trimis în toate hotarele lui Israel prin împuterniciții aceia, spunând că așa se va face cu boii aceluia care nu va merge după Saul și Samuel. Atunci a căzut frica Domnului peste popor și au ieșit toți ca un singur om. </p>
<p id="v8"><sup><small>8</small></sup>  și i-a cercetat Saul în Bezec și s-au găsit din fiii lui Israel trei sute de mii, iar din Iuda treizeci de mii de oameni. <sup id="cite2"><a href="#fn2">[2]</a></sup></p>
<p id="v9"><sup><small>9</small></sup>  Atunci s-a spus solilor veniți din Iabeș: "Așa să spuneți locuitorilor din Iabeșul Galaadului: ;Mâine, când va începe soarele să încălzească, ajutorul va fi la voi". Au venit deci trimișii și au spus locuitorilor Iabeșului și aceștia s-au bucurat. </p>
<p id="v10"><sup><small>10</small></sup>  Apoi au zis locuitorii Iabeșului către Nahaș: "Mâine vom ieși la voi și veți face cu noi cum vă va place". </p>
<p id="v11"><sup><small>11</small></sup>  A doua zi Saul împărți poporul în trei tabere. Și acestea au pătruns dis-de-dimineață în tabăra Amoniților și i-a măcelărit până la sosirea arșiței zilei; iar câți au rămas s-au risipit de n-au rămas doi la un loc. </p>
<p id="v12"><sup><small>12</small></sup>  Atunci poporul a zis către Samuel: "Cine a zis: Saul oare are să domnească peste noi? Dați-ne pe acești nelegiuiți și-i vom omorî!" </p>
<p id="v13"><sup><small>13</small></sup>  Saul însă a zis: "Astăzi nu trebuie să fie ucis nimeni, căci astăzi Domnul a săvârșit izbăvirea în Israel". </p>
<p id="v14"><sup><small>14</small></sup>  Iar Samuel a zis către popor: "Să mergem la Ghilgal și să începem acolo noua domnie!" <sup id="cite3"><a href="#fn3">[3]</a></sup></p>
<p id="v15"><sup><small>15</small></sup>  Și s-a dus tot poporul la Ghilgal și au pus acolo pe Saul rege înaintea Domnului în Ghilgal și au adus acolo jertfe de împăcare înaintea Domnului. Și s-a veselit foarte Saul acolo și toți Israeliții. <sup id="cite4"><a href="#fn4">[4]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/ro/Bible/1_Samuel/10">
          <span class="mdi mdi-arrow-left-drop-circle"></span><span class="pl-2">1 Samuel - Capitol 10</span>
        </a>
        </td>
        <td>
        <a href="/ro/Bible/1_Samuel/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/1_Samuel/12">
          <span class="pr-2">1 Samuel - Capitol 12</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Referințe</h2>
<div>
<ol>
  <li id="fn1"><a href="#cite1">↑</a> 11:1-11 <i>Saul îi învinge pe amoniți</i>: <a href="/ro/The_Urantia_Book/97#p9_3">CU 97:9.3</a>. </li>
  <li id="fn2"><a href="#cite2">↑</a> 11:8 <i>Cifre umflate</i>: <a href="/ro/The_Urantia_Book/97#p9_3">CU 97:9.3</a>. </li>
  <li id="fn3"><a href="#cite3">↑</a> 11:14-15 <i>Fapte schimbate</i>: <a href="/ro/The_Urantia_Book/97#p9_4">CU 97:9.4</a>. </li>
  <li id="fn4"><a href="#cite4">↑</a> 11:15 <i>Saul făcut rege de trupe</i>: <a href="/ro/The_Urantia_Book/97#p9_3">CU 97:9.3</a>. </li>
</ol>
</div>
