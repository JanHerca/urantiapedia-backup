<!--
title: 1 Samuel - Capitol 8
description: 
published: true
date: 2023-11-8T21:58:28Z
tags: bible, bible—1 samuel
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/ro/Bible/1_Samuel/7">
          <span class="mdi mdi-arrow-left-drop-circle"></span><span class="pl-2">1 Samuel - Capitol 7</span>
        </a>
        </td>
        <td>
        <a href="/ro/Bible/1_Samuel/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/1_Samuel/9">
          <span class="pr-2">1 Samuel - Capitol 9</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Iar dacă a îmbătrânit Samuel, a pus pe fiii săi judecători peste Israel. </p>
<p id="v2"><sup><small>2</small></sup>  Numele fiului său celui mai mare era Ioil, iar numele fiului său al doilea era Abia. Aceștia erau judecători în Beer-Șeba. </p>
<p id="v3"><sup><small>3</small></sup>  Dar fiii lui nu umblau pe căile sale, ci se abăteau la lăcomie, luau daruri și judecau strâmb. </p>
<p id="v4"><sup><small>4</small></sup>  Atunci s-au adunat toți bătrânii lui Israel, au venit la Samuel, în Rama, </p>
<p id="v5"><sup><small>5</small></sup>  Și au zis către el: "Tu ai îmbătrânit, iar fiii tăi nu-ți urmează căile. De aceea pune peste noi un rege, ca să ne judece acela, ca și la celelalte popoare!" </p>
<p id="v6"><sup><small>6</small></sup>  Cuvântul acesta însă n-a plăcut lui Samuel când i-au zis: "Dă-ne rege, ca să ne judece!" și s-a rugat Samuel Domnului. </p>
<p id="v7"><sup><small>7</small></sup>  Și a zis Domnul către Samuel: "Ascultă glasul poporului în toate câte îți grăiește; căci nu pe tine te-au lepădat, ci M-au lepădat pe Mine, ca să nu mai domnesc Eu peste ei. </p>
<p id="v8"><sup><small>8</small></sup>  Cum s-au purtat ei cu Mine din ziua aceea, când i-am scos din Egipt, până astăzi, părăsindu-Mă și slujind la dumnezei străini, așa se poartă și cu tine. </p>
<p id="v9"><sup><small>9</small></sup>  Ascultă deci glasul lor, dar să le spui și să le arăți drepturile regelui, care va domni peste ei". </p>
<p id="v10"><sup><small>10</small></sup>  Și a spus Samuel toate cuvintele Domnului poporului care îi cerea rege </p>
<p id="v11"><sup><small>11</small></sup>  Și a zis: "Iată care vor fi drepturile regelui care va domni peste voi: pe fiii voștri îi va lua și-i va pune la carele sale și va face din ei călăreții săi și vor fugi pe lângă carele lui. </p>
<p id="v12"><sup><small>12</small></sup>  Va pune din ei căpetenii peste mii, căpetenii peste sute, căpetenii peste cincizeci; să lucreze țarinile sale, să-i secere pâinea sa, să-i facă arme de război și unelte la carele lui. </p>
<p id="v13"><sup><small>13</small></sup>  Fetele voastre le va lua, ca să facă miresme, să gătească mâncare și să coacă pâine. </p>
<p id="v14"><sup><small>14</small></sup>  țarinile, viile și grădinile de măslini cele mai bune ale voastre le va lua și le va da slugilor sale. </p>
<p id="v15"><sup><small>15</small></sup>  Din semănăturile voastre și din viile voastre va lua zeciuială și va da oamenilor săi și slugilor sale. </p>
<p id="v16"><sup><small>16</small></sup>  Din robii voștri, din roabele voastre, din cei mai buni feciori ai voștri și din asinii voștri va lua și-i va întrebuința la treburile sale. </p>
<p id="v17"><sup><small>17</small></sup>  Din oile voastre va lua a zecea parte și chiar voi veți fi robii lui. </p>
<p id="v18"><sup><small>18</small></sup>  Veți suspina atunci sub regele vostru, pe care vi l-ați ales, și atunci nu vă va răspunde Domnul". </p>
<p id="v19"><sup><small>19</small></sup>  Poporul însă nu s-a învoit să asculte pe Samuel, ci a zis: "Nu, lasă să fie rege peste noi, </p>
<p id="v20"><sup><small>20</small></sup>  Și vom fi și noi ca celelalte popoare, ne va judeca regele nostru, va merge înainte și va purta războaiele noastre". </p>
<p id="v21"><sup><small>21</small></sup>  A ascultat deci Samuel toate cuvintele poporului și le-a spus Domnului; </p>
<p id="v22"><sup><small>22</small></sup>  Iar Domnul a zis către Samuel: "Ascultă glasul lor și pune-le rege!" Atunci a zis Samuel către Israeliți: "Duceți-vă fiecare în cetatea sa!" </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/ro/Bible/1_Samuel/7">
          <span class="mdi mdi-arrow-left-drop-circle"></span><span class="pl-2">1 Samuel - Capitol 7</span>
        </a>
        </td>
        <td>
        <a href="/ro/Bible/1_Samuel/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/1_Samuel/9">
          <span class="pr-2">1 Samuel - Capitol 9</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
