<!--
title: Levitic - Capitol 16
description: 
published: true
date: 2022-10-8T9:56:58Z
tags: bible, bible—leviticus
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td><a href="/ro/Bible/Leviticus/15">Levitic - Capitol 15</a></td>
        <td><a href="/ro/Bible/Leviticus/Index">Index</a></td>
        <td><a href="/ro/Bible/Leviticus/17">Levitic - Capitol 17</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  După moartea celor doi fii ai lui Aaron, care au murit când au adus foc străin înaintea feței Domnului, a grăit Domnul cu Moise; </p>
<p id="v2"><sup><small>2</small></sup>  Și a zis Domnul către Moise: "Spune lui Aaron, fratele tău, să nu intre oricând în locașul sfânt de după perdea, înaintea curățitorului celui de pe chivotul legii, ca să nu moară, că deasupra capacului Mă voi arăta în nor. </p>
<p id="v3"><sup><small>3</small></sup>  Iată rânduiala după care trebuie să intre Aaron în locașul sfânt: cu un vițel, jertfă pentru păcat, și cu un berbec pentru ardere de tot. </p>
<p id="v4"><sup><small>4</small></sup>  Să se îmbrace cu hitonul de in sfințit, să aibă pe trupul lui pantaloni de in, să fie încins cu brâu de in și să-și ia și chidar de in: acestea sunt veșmintele sfințite; dar să-și spele tot trupul său cu apă și numai așa să se îmbrace cu ele. </p>
<p id="v5"><sup><small>5</small></sup>  Iar de la obștea fiilor lui Israel să ia din turma lor doi țapi de jertfă pentru păcat și un berbec pentru arderea de tot. </p>
<p id="v6"><sup><small>6</small></sup>  Să aducă Aaron. pentru sine vițelul de jertfă pentru păcat, ca să se curețe pe sine și casa sa. </p>
<p id="v7"><sup><small>7</small></sup>  Apoi să ia cei doi țapi și să-i pună înaintea feței Domnului la ușa cortului adunării. </p>
<p id="v8"><sup><small>8</small></sup>  Și să arunce Aaron sorți asupra celor doi țapi: un sorț pentru al Domnului și un sorț pentru al lui Azazel. </p>
<p id="v9"><sup><small>9</small></sup>  După aceea să ia Aaron țapul, asupra căruia a căzut sorțul Domnului, și să-l aducă jertfă pentru păcat, </p>
<p id="v10"><sup><small>10</small></sup>  Iar țapul asupra căruia a căzut sorțul pentru Azazel să-l pună viu înaintea Domnului, ca să săvârșească asupra lui curățirea și să-i dea drumul în pustie pentru ispășire, ca să ducă acela cu sine nelegiuirile lor în pământ neumblat. </p>
<p id="v11"><sup><small>11</small></sup>  Apoi să aducă Aaron vițelul de jertfă pentru păcatele sale, ca să se curețe pe sine și casa sa și să junghie vițelul jertfă pentru păcatele sale; </p>
<p id="v12"><sup><small>12</small></sup>  Să ia cărbuni aprinși de pe jertfelnicul cel dinaintea Domnului, o cădelniță plină, și aromate pisate mărunt pentru tămâiere două mâini pline, și să le ducă înăuntru, după perdea; </p>
<p id="v13"><sup><small>13</small></sup>  Să pună aromatele pe focul din cădelniță înaintea felei Domnului, astfel ca norul de fum să acopere capacul cel de pe chivotul legii, ca să nu moară Aaron. </p>
<p id="v14"><sup><small>14</small></sup>  Să ia și din sângele vițelului și să stropească cu degetul său spre răsărit peste capac; și înaintea capacului să stropească de șapte ori sânge cu degetul său. </p>
<p id="v15"><sup><small>15</small></sup>  După aceea să junghie înaintea Domnului țapul de jertfă pentru păcatele poporului, să ducă sângele lui înăuntru, după perdea, și să facă cu sângele acela ce a făcut și cu sângele vițelului, stropind cu el pe capac și înaintea capacului. </p>
<p id="v16"><sup><small>16</small></sup>  Așa va curăți locașul sfânt de necurăția fiilor lui Israel, de nelegiuirile lor și de toate păcatele lor. Așa să facă el cu cortul adunării, care se află la ei, în mijlocul necurățeniilor lor. </p>
<p id="v17"><sup><small>17</small></sup>  Nici un om să nu fie în cortul adunării, când va intra el să curețe locașul sfânt și până va ieși. Așa se va curăți el pe sine și casa sa și toată obștea fiilor lui Israel. </p>
<p id="v18"><sup><small>18</small></sup>  Apoi va ieși la jertfelnicul cel dinaintea Domnului și-l va curăți, luând din sângele vițelului și din sângele țapului și punând pe coarnele jertfelnicului de jur împrejur, </p>
<p id="v19"><sup><small>19</small></sup>  Și, stropindu-l cu sânge, cu degetul său de șapte ori, îl va curăți de necurățeniile fiilor lui Israel și-l va sfinți. </p>
<p id="v20"><sup><small>20</small></sup>  Iar după ce va sfârși de curățat locașul sfânt, cortul adunării și jertfelnicul, și curățind și pe preoți, va aduce țapul cel viu, </p>
<p id="v21"><sup><small>21</small></sup>  Își va pune Aaron mâinile sale pe capul țapului celui viu și va mărturisi asupra lui toate nelegiuirile fiilor lui Israel, toate nedreptățile lor și toate păcatele lor; și, punându-le pe acestea pe capul țapului, îl va trimite cu un om anumit în pustie. </p>
<p id="v22"><sup><small>22</small></sup>  Și va duce țapul cu sine toate nelegiuirile lor în pământ neumblat și omul va da drumul țapului în pustie. </p>
<p id="v23"><sup><small>23</small></sup>  După aceea va intra Aaron în cortul adunării și se va dezbrăca de hainele cele de in, cu care se îmbrăcase la intrarea în locul cel sfânt, și le va lăsa acolo; </p>
<p id="v24"><sup><small>24</small></sup>  Își va spăla trupul său cu apă în locul cel sfânt, se va îmbrăca cu hainele sale și, ieșind, va săvârși arderea de tot pentru sine și arderea de tot pentru popor, și se va curăți astfel pe sine, casa sa, poporul și pe preoți. </p>
<p id="v25"><sup><small>25</small></sup>  Iar grăsimea jertfei pentru păcat o va arde pe jertfelnic. </p>
<p id="v26"><sup><small>26</small></sup>  Cel ce a dat drumul în pustie țapului de ispășire să-și spele hainele sale, să-și spele trupul cu apă și atunci să intre în tabără. </p>
<p id="v27"><sup><small>27</small></sup>  Iar vițelul de jertfă pentru păcat Și țapul de jertfă pentru păcat al căror sânge a fost adus înăuntru pentru curățirea locașului sfânt, să se scoată afară din tabără și să se ardă în foc pielea lor, carnea lor și necurățenia lor. </p>
<p id="v28"><sup><small>28</small></sup>  Cel ce le va arde să-și spele hainele, să-și spele trupul său cu apă și numai după aceea să intre în tabără. </p>
<p id="v29"><sup><small>29</small></sup>  Aceasta să fie pentru voi lege veșnică: în luna a șaptea, în ziua a zecea a lunii, să postiți și nici o muncă să nu faceți, nici băștinașul, nici străinul care s-a așezat la voi, </p>
<p id="v30"><sup><small>30</small></sup>  Căci în ziua aceasta vi se face curățire, ca să fiți curați de toate păcatele voastre, înaintea Domnului, și curați veți fi. </p>
<p id="v31"><sup><small>31</small></sup>  Aceasta e cea mai mare zi de odihnă pentru voi și să smeriți sufletele voastre prin post. Aceasta este lege veșnică. </p>
<p id="v32"><sup><small>32</small></sup>  De curățit însă să vă curețe preotul care este uns ca să slujească în locul tatălui său. </p>
<p id="v33"><sup><small>33</small></sup>  Să se îmbrace el cu veșmintele cele de in și cu veșmintele sfinte; și va curăți sfânta sfintelor, cortul adunării, va curăți jertfelnicul și pe preoți și va curăți și toată obștea poporului. </p>
<p id="v34"><sup><small>34</small></sup>  Aceasta să fie pentru voi lege veșnică: o dată în an să curățiți pe fiii lui Israel de păcatele lor". Și Aaron a făcut așa cum poruncise Domnul lui Moise. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/ro/Bible/Leviticus/15">Levitic - Capitol 15</a></td>
        <td><a href="/ro/Bible/Leviticus/Index">Index</a></td>
        <td><a href="/ro/Bible/Leviticus/17">Levitic - Capitol 17</a></td>
      </tr>
    </tbody>
  </table>
</figure>
