<!--
title: Levitic - Capitol 17
description: 
published: true
date: 2022-8-28T15:50:57Z
tags: 
editor: ckeditor
dateCreated: 2022-8-28T15:50:57Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/ro/Bible/Leviticus/16">Levitic - Capitol 16</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/ro/Bible/Leviticus/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/ro/Bible/Leviticus/18">Levitic - Capitol 18</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Grăit-a Domnul cu Moise și a zis: </p>
<p id="v2"><sup><small>2</small></sup>  "Vorbește lui Aaron, fiilor lui și tuturor fiilor lui Israel și zi către ei: Iată ce poruncește Domnul: </p>
<p id="v3"><sup><small>3</small></sup>  Orice om dintre fiii lui Israel sau dintre străinii ce s-au lipit de voi, care va junghia bou, sau oaie, sau capră, în tabără, sau care va junghia afară din tabără, </p>
<p id="v4"><sup><small>4</small></sup>  Și nu le va înfățișa la ușa cortului adunării, ca să le aducă ardere de tot sau jertfă de izbăvire, plăcută Domnului, cu miros de bună mireasmă; sau care le va junghia afară din tabără și la ușa cortului adunării nu le va aduce, ca să le facă jertfă Domnului, înaintea locașului Domnului, omului aceluia i se va cere sângele, că a vărsat sânge și se va stârpi sufletul acela din poporul său; </p>
<p id="v5"><sup><small>5</small></sup>  Pentru ca fiii lui Israel să-și aducă jertfele lor, câte le junghie ei în câmp, și să le înfățișeze Domnului la ușa cortului adunării, la preot, și să le facă Domnului jertfă de mântuire. </p>
<p id="v6"><sup><small>6</small></sup>  Și va stropi preotul cu sânge jertfelnicul împrejur, înaintea Domnului, la ușa cortului adunării, iar grăsimea o va arde spre miros de bună mireasmă Domnului, </p>
<p id="v7"><sup><small>7</small></sup>  Ca să nu-și mai aducă ei jertfele lor la idolii după care umblă desfrânând. Aceasta să fie pentru ei așezământ veșnic în neamul lor. </p>
<p id="v8"><sup><small>8</small></sup>  Să le spui de asemenea: Dacă un om dintre fiii lui Israel sau dintre fiii străinilor care locuiesc între ei va face ardere de tot sau jertfă </p>
<p id="v9"><sup><small>9</small></sup>  Și nu o va aduce la ușa cortului adunării, ca să o aducă jertfă înaintea Domnului, omul acela se va stârpi din poporul său. </p>
<p id="v10"><sup><small>10</small></sup>  Dacă un om dintre fiii lui Israel și dintre străinii care trăiesc între voi va mânca orice fel de sânge, Îmi voi întoarce fața Mea împotriva sufletului celui ce va mânca sânge și-l voi stârpi din poporul său, </p>
<p id="v11"><sup><small>11</small></sup>  Pentru că viața a tot trupul este în sânge și pe acesta vi l-am dat pentru jertfelnic, ca să vă curățiri sufletele voastre, că sângele acesta curățește sufletul. <sup id="cite1"><a href="#fn1">[1]</a></sup></p>
<p id="v12"><sup><small>12</small></sup>  De aceea am și zis fiilor lui Israel: Nimeni din voi să nu mănânce sânge și nici străinul, care locuiește la voi, să nu mănânce sânge. </p>
<p id="v13"><sup><small>13</small></sup>  Oricine dintre fiii lui Israel și dintre străinii ce locuiesc la voi va vâna fiară sau pasăre, care se mănâncă, acela să scurgă sângele ei și să-l acopere cu pământ, căci viața oricărui trup este în sângele lui. </p>
<p id="v14"><sup><small>14</small></sup>  De aceea am zis fiilor lui Israel: Să nu mâncați sângele nici unui trup, pentru că viața oricărui trup este în sângele lui: tot cel ce-l va mânca se va stârpi, </p>
<p id="v15"><sup><small>15</small></sup>  Și tot cel ce va mânca mortăciune sau sfâșiat de fiară, acela, fie băștinaș sau străin, să-și spele hainele, să se spele cu apă și necurat va fi până seara, iar apoi va fi curat; </p>
<p id="v16"><sup><small>16</small></sup>  Iar de nu-și va spăla hainele sale și nu-și va spăla trupul său, va purta asupra sa vina sa". </p>
<h2>Referințe</h2>
<div>
<ol>
  <li id="fn1"><a href="#cite1">↑</a> 17:11 <i>Sacrificiul de sânge</i>: <a href="/ro/The_Urantia_Book/63#p6_4">CU 63:6.4</a>.  <i>Sângele vieții</i>: <a href="/ro/The_Urantia_Book/84#p2_1">CU 84:2.1</a>. </li>
</ol>
</div>
