<!--
title: Levitic - Capitol 26
description: 
published: true
date: 2023-11-8T21:58:28Z
tags: bible, bible—leviticus
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/ro/Bible/Leviticus/25">
          <span class="mdi mdi-arrow-left-drop-circle"></span><span class="pl-2">Levitic - Capitol 25</span>
        </a>
        </td>
        <td>
        <a href="/ro/Bible/Leviticus/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/Leviticus/27">
          <span class="pr-2">Levitic - Capitol 27</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Să nu vă faceți idoli, nici chipuri cioplite; nici stâlpi să nu vă ridicați; nici pietre cu chipuri cioplite cu dalta să nu vă așezați în pământul vostru, ca să vă închinați la ele, că Eu sunt Domnul Dumnezeul vostru. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Zilele de odihnă ale Mele să le păziți și locașul Meu cel sfânt să-l cinstiți, că Eu sunt Domnul. </p>
<p id="v3"><sup><small>3</small></sup>  De veți umbla după legile Mele și de veți păzi și plini poruncile Mele, </p>
<p id="v4"><sup><small>4</small></sup>  Vă voi da ploaie la timp, pământul și pomii își vor da roadele lor. </p>
<p id="v5"><sup><small>5</small></sup>  Treieratul vostru va ajunge până la culesul viilor, culesul viilor va ajunge până la semănat; veți mânca pâinea voastră cu mulțumire și veți trăi în pământul vostru fără primejdie. </p>
<p id="v6"><sup><small>6</small></sup>  Voi trimite pace pe pământul vostru și nimeni nu vă va tulbura; voi goni fiarele sălbatice și sabia nu va trece prin pământul vostru. </p>
<p id="v7"><sup><small>7</small></sup>  Veți alunga pe vrăjmașii voștri și vor cădea uciși înaintea voastră. </p>
<p id="v8"><sup><small>8</small></sup>  Cinci din voi vor birui o sută și o sută din voi vor goni zece mii și vor cădea vrăjmașii voștri de sabie înaintea voastră. </p>
<p id="v9"><sup><small>9</small></sup>  Căuta-voi spre voi și vă voi binecuvânta; veți avea copii, vă voi înmulți și voi fi statornic în legământul Meu cu voi. </p>
<p id="v10"><sup><small>10</small></sup>  Veți mânca roadele vechi din anii trecuți și veți da la o parte pe cele vechi pentru a face loc celor noi. </p>
<p id="v11"><sup><small>11</small></sup>  Voi așeza locașul Meu în mijlocul vostru și sufletul Meu nu se va scârbi de voi. </p>
<p id="v12"><sup><small>12</small></sup>  Voi umbla printre voi, voi fi Dumnezeul vostru și voi poporul Meu. </p>
<p id="v13"><sup><small>13</small></sup>  Eu sunt Domnul Dumnezeul vostru, Cel ce v-am scos din pământul Egiptului, ca să nu mai fiți robi acolo; am sfărâmat jugul vostru și v-am povățuit cu fruntea ridicată. <sup id="cite4"><a href="#fn4">[4]</a></sup></p>
<p id="v14"><sup><small>14</small></sup>  Iar de nu Mă veți asculta și de nu veri păzi aceste porunci ale Mele, <sup id="cite2"><a href="#fn2">[2]</a></sup></p>
<p id="v15"><sup><small>15</small></sup>  De veți disprețui așezămintele Mele și de se va scârbi sufletul vostru de legile Mele, neîmplinind poruncile Mele, și călcând legământul Meu, </p>
<p id="v16"><sup><small>16</small></sup>  Atunci și Eu am să Mă port cu voi așa: Voi trimite asupra voastră groaza, lingoarea și frigurile, de care vi se vor secătui ochii și vi se va istovi sufletul; veți semăna semințele în zadar și vrăjmașii voștri le vor mânca. </p>
<p id="v17"><sup><small>17</small></sup>  Îmi voi întoarce fața împotriva voastră și veți cădea înaintea vrăjmașilor voștri; vor domni peste voi dușmanii voștri și veți fugi când nimeni nu vă va alunga. </p>
<p id="v18"><sup><small>18</small></sup>  Dacă nici după toate acestea nu Mă veți asculta, atunci înșeptit voi mări pedeapsa pentru păcatele voastre. </p>
<p id="v19"><sup><small>19</small></sup>  Voi frânge îndărătnicia voastră cea mândră și cerul vostru îl voi face ca fierul, iar pământul vostru ca arama. </p>
<p id="v20"><sup><small>20</small></sup>  În zadar vă veți cheltui puterile voastre, că pământul vostru nu-și va da roadele sale, nici pomii din țara voastră nu-și vor da poamele lor. </p>
<p id="v21"><sup><small>21</small></sup>  Dacă și după acestea veți umbla împotriva Mea și nu veți vrea să Mă ascultați, atunci vă voi adăuga lovituri înșeptit pentru păcatele voastre; </p>
<p id="v22"><sup><small>22</small></sup>  Voi trimite asupra voastră fiarele câmpului, care vă vor lipsi de copii; vor prăpădi vitele voastre și pe voi vă voi împuțina așa, încât se vor pustii drumurile voastre. </p>
<p id="v23"><sup><small>23</small></sup>  Dacă nici după aceasta nu vă veți îndrepta, împotrivindu-vă Mie, </p>
<p id="v24"><sup><small>24</small></sup>  Atunci și Eu voi veni cu mânie asupra voastră și vă voi lovi înșeptit pentru păcatele voastre. </p>
<p id="v25"><sup><small>25</small></sup>  Voi aduce asupra voastră sabie răzbunătoare, ca să răzbune legământul Meu. Iar dacă vă veți ascunde în orașele voastre, voi trimite asupra voastră molimă și veți fi dați în mâinile vrăjmașului. </p>
<p id="v26"><sup><small>26</small></sup>  Pâinea, care vă hrănește, o voi lua de la voi; zece femei vor coace pâine pentru voi într-un cuptor și vor da pâinea voastră cu cântarul și veți mânca și nu vă veți sătura. </p>
<p id="v27"><sup><small>27</small></sup>  Dacă nici după aceasta nu Mă veți asculta și veți păși împotriva Mea, </p>
<p id="v28"><sup><small>28</small></sup>  Atunci și Eu cu mânie voi veni asupra voastră și vă voi pedepsi înșeptit pentru păcatele voastre; </p>
<p id="v29"><sup><small>29</small></sup>  Veți mânca din carnea fiilor voștri și din carnea fiicelor voastre. </p>
<p id="v30"><sup><small>30</small></sup>  Dărâma-voi înălțimile voastre și voi strica stâlpii voștri; trupurile voastre le voi prăbuși sub dărâmăturile idolilor voștri și se va scârbi sufletul Meu de voi. <sup id="cite3"><a href="#fn3">[3]</a></sup></p>
<p id="v31"><sup><small>31</small></sup>  Orașele voastre le voi preface în ruine, voi pustii locașurile voastre cele sfinte și nu voi mirosi miresmele plăcute ale jertfelor voastre. </p>
<p id="v32"><sup><small>32</small></sup>  Pustii-voi pământul vostru așa încât să se mire de el vrăjmașii voștri care se vor așeza pe el; </p>
<p id="v33"><sup><small>33</small></sup>  Iar pe voi vă voi risipi printre popoare; în urma voastră Îmi voi ridica sabia și va fi pământul vostru pustiu și orașele voastre dărâmate. </p>
<p id="v34"><sup><small>34</small></sup>  Atunci pământul se va bucura de odihnele sale în zilele pustiirii lui; când voi veți fi în pământul vrăjmașilor voștri, atunci pământul vostru se va odihni și se va bucura de odihna lui. </p>
<p id="v35"><sup><small>35</small></sup>  În toate zilele pustiirii lui el se va odihni cât nu s-a odihnit în zilele de odihnă ale voastre, când locuiați voi în el. </p>
<p id="v36"><sup><small>36</small></sup>  Celor ce vor rămâne dintre voi le voi trimite în inimi frica în pământul vrăjmașilor lor; până și freamătul frunzei ce se clatină îi va pune pe fugă și vor fugi ca de sabie și vor cădea când nimeni nu-i va alunga. </p>
<p id="v37"><sup><small>37</small></sup>  Se vor călca unul pe altul, ca cei ce fug de sabie, când nimeni nu-i va urmări și nu veți avea putere să vă împotriviți vrăjmașilor voștri. </p>
<p id="v38"><sup><small>38</small></sup>  Veți pieri printre popoare și vă va înghiți pământul vrăjmașilor voștri. </p>
<p id="v39"><sup><small>39</small></sup>  Iar cei ce vor rămâne din voi se vor usca pentru păcatele lor în pământurile vrăjmașilor. voștri, se vor usca și pentru păcatele părinților lor. </p>
<p id="v40"><sup><small>40</small></sup>  Atunci își vor mărturisi fărădelegile lor și fărădelegile părinților lor, cum au săvârșit ei nelegiuiri împotriva Mea și au pășit împotriva Mea. </p>
<p id="v41"><sup><small>41</small></sup>  Pentru care și Eu am venit cu mânie asupra lor și i-am adus în pământul vrăjmașilor lor; atunci se va supune inima lor cea netăiată împrejur și vor suferi ei pentru nelegiuirile lor. </p>
<p id="v42"><sup><small>42</small></sup>  Și Eu Îmi voi aduce aminte de legământul Meu cu Iacov, de legământul Meu cu Isaac, și de legământul Meu cu Avraam Îmi voi aduce aminte și de pământ îmi voi aduce aminte. </p>
<p id="v43"><sup><small>43</small></sup>  Când pământul va fi părăsit de ei și el se va bucura de odihna lui, golit fiind de ei, și ei vor suferi pentru fărădelegi și pentru că au nesocotit legile Mele și sufletul lor s-a scârbit de așezământul Meu; </p>
<p id="v44"><sup><small>44</small></sup>  Când vor fi ei în pământul vrăjmașilor, Eu nu-i voi disprețui și nu Mă voi scârbi de ei, așa încât să-i pierd și să stric legământul Meu cu ei, că Eu sunt Domnul Dumnezeul lor. </p>
<p id="v45"><sup><small>45</small></sup>  Îmi voi aminti de ei pentru legământul încheiat cu strămoșii lor, pe care i-am scos din pământul Egiptului, înaintea ochilor popoarelor, ca să fiu Dumnezeul lor. Eu sunt Domnul". </p>
<p id="v46"><sup><small>46</small></sup>  Acestea sunt așezămintele, hotărârile și legile pe care le-a așezat Domnul între Sine și fiii lui Israel prin Moise, pe Muntele Sinai. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/ro/Bible/Leviticus/25">
          <span class="mdi mdi-arrow-left-drop-circle"></span><span class="pl-2">Levitic - Capitol 25</span>
        </a>
        </td>
        <td>
        <a href="/ro/Bible/Leviticus/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/Leviticus/27">
          <span class="pr-2">Levitic - Capitol 27</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Referințe</h2>
<div>
<ol>
  <li id="fn1"><a href="#cite1">↑</a> 26:1 <i>Nicio imagine gravată a nimic</i>: <a href="/ro/The_Urantia_Book/88#p2_5">CU 88:2.5</a>. </li>
  <li id="fn2"><a href="#cite2">↑</a> 26:14-39 <i>Calamitate comunitară</i>: <a href="/ro/The_Urantia_Book/89#p2_4">CU 89:2.4</a>. </li>
  <li id="fn3"><a href="#cite3">↑</a> 26:30 <i>Locuri înalte</i>: <a href="/ro/The_Urantia_Book/85#p1_5">CU 85:1.5</a>. </li>
  <li id="fn4"><a href="#cite4">↑</a> 26:13-39 <i>„Justiție severă”</i>: <a href="/ro/The_Urantia_Book/20#p6_7">CU 20:6.7</a>. </li>
</ol>
</div>
