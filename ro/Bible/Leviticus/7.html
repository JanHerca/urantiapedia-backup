<!--
title: Levitic - Capitol 7
description: 
published: true
date: 2023-11-8T21:58:28Z
tags: bible, bible—leviticus
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/ro/Bible/Leviticus/6">
          <span class="mdi mdi-arrow-left-drop-circle"></span><span class="pl-2">Levitic - Capitol 6</span>
        </a>
        </td>
        <td>
        <a href="/ro/Bible/Leviticus/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/Leviticus/8">
          <span class="pr-2">Levitic - Capitol 8</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  "Iată și rânduiala jertfei pentru vină: Aceasta este sfințenie mare. </p>
<p id="v2"><sup><small>2</small></sup>  Jertfa pentru vină să se junghie în locul unde se junghie jertfa arderii de tot și cu sângele ei să se stropească jertfelnicul de jur împrejur. </p>
<p id="v3"><sup><small>3</small></sup>  Cel ce o aduce să osebească din ea toată grăsimea, coada și grăsimea de pe măruntaie, </p>
<p id="v4"><sup><small>4</small></sup>  Amândoi rărunchii, grăsimea cea de pe ei și seul de pe ficat: toate acestea să le osebească împreună cu cei doi rărunchi. </p>
<p id="v5"><sup><small>5</small></sup>  Acestea să le ardă preotul pe jertfelnic, ca jertfă Domnului. Aceasta este jertfă pentru vină. </p>
<p id="v6"><sup><small>6</small></sup>  Toți cei de parte bărbătească din neamul preoțesc să mănânce din ea, dar s-o mănânce în locul cel sfânt, că aceasta este sfințenie mare. </p>
<p id="v7"><sup><small>7</small></sup>  La jertfa pentru vină, ca și la jertfa pentru păcat, este aceeași rânduială; ele sunt partea preotului, care săvârșește curățirea cu ajutorul lor. </p>
<p id="v8"><sup><small>8</small></sup>  Când preotul va aduce jertfa arderii de tot a cuiva, pielea jertfei aduse va fi a preotului. </p>
<p id="v9"><sup><small>9</small></sup>  Tot prinosul de pâine copt în cuptor și tot prinosul de pâine gătit în oală sau în tigaie va fi al preotului, care-l săvârșește. </p>
<p id="v10"><sup><small>10</small></sup>  Orice dar de pâine, frământat cu untdelemn sau uscat, va fi al tuturor fiilor lui Aaron deopotrivă. </p>
<p id="v11"><sup><small>11</small></sup>  Iar rânduiala jertfei de împăcare, care se aduce Domnului, este aceasta: </p>
<p id="v12"><sup><small>12</small></sup>  Dacă se va aduce ca jertfă de mulțumire, atunci să se aducă pâini frământate cu untdelemn, turte nedospite, unse cu untdelemn, făină de grâu, frământată cu untdelemn; </p>
<p id="v13"><sup><small>13</small></sup>  Pe lângă pâinile nedospite să se mai aducă dar la jertfa de mulțumire și pâine dospită. </p>
<p id="v14"><sup><small>14</small></sup>  Unul din toate aceste daruri ale sale să-l aducă Domnului dar ridicat; acesta va fi al preotului, care stropește cu sângele jertfei de mântuire. </p>
<p id="v15"><sup><small>15</small></sup>  Și carnea jertfei de mântuire, ca dar de mulțumire, va fi tot a lui, însă să se mănânce în ziua aducerii ei și să nu rămână din ea nimic pe a doua zi. </p>
<p id="v16"><sup><small>16</small></sup>  Dacă însă jertfa ce se aduce este din făgăduință sau de bunăvoie, jertfa lui să se mănânce în ziua aducerii și ceea ce va rămâne se poate mânca a doua zi. </p>
<p id="v17"><sup><small>17</small></sup>  Iar ceea ce va mai rămâne din carnea jertfei pe a treia zi să se ardă cu foc. </p>
<p id="v18"><sup><small>18</small></sup>  Dacă însă carnea jertfei acesteia o va mânca cineva a treia zi, jertfa aceasta nu va fi primită și nu i se va ține în seamă, că este întinare și cel ce o va mânca va avea asupra sa păcat. </p>
<p id="v19"><sup><small>19</small></sup>  Carnea care a fost atinsă de ceva necurat să nu se mănânce, ci să se ardă cu foc; iar carnea curată să se mănânce tot de cel curat. </p>
<p id="v20"><sup><small>20</small></sup>  Dacă însă vreun om, în stare de necurăție, va mânca din carnea jertfei de mântuire, adusă Domnului, acel suflet se va stârpi din poporul său. </p>
<p id="v21"><sup><small>21</small></sup>  Dacă vreun om, care s-a atins de ceva necurat, de necurățenie omenească, sau de dobitoc necurat, sau de vreo târâtoare necurată, va mânca din carnea jertfei de izbăvire, adusă Domnului, omul acela se va stârpi din poporul său". </p>
<p id="v22"><sup><small>22</small></sup>  Și a grăit Domnul cu Moise și a zis: <sup id="cite1"><a href="#fn1">[1]</a></sup></p>
<p id="v23"><sup><small>23</small></sup>  "Grăiește fiilor lui Israel și le zi: Nici un fel de grăsime, nici de bou, nici de oaie, nici de țap să nu mâncați. </p>
<p id="v24"><sup><small>24</small></sup>  Grăsimea de mortăciune și grăsimea dobitocului sfâșiat de fiară să se întrebuințeze la orice lucru, iar de mâncat să nu se mănânce. </p>
<p id="v25"><sup><small>25</small></sup>  Tot cel ce va mânca grăsimea dobitocului, care se aduce jertfă mistuită cu foc Domnului, acela să se stârpească din poporul său. </p>
<p id="v26"><sup><small>26</small></sup>  Nici un fel de sânge să nu mâncați în toate cetățile voastre, nici de păsări, nici de dobitoace. </p>
<p id="v27"><sup><small>27</small></sup>  Tot cel ce va mânca sânge, acela se va stârpi din poporul său". </p>
<p id="v28"><sup><small>28</small></sup>  Și a grăit Domnul cu Moise și a zis: </p>
<p id="v29"><sup><small>29</small></sup>  "Grăiește fiilor lui Israel și le zi: Cel ce își înfățișează Domnului jertfa sa de mântuire, acela din jertfa sa de mântuire să aducă o parte prinos Domnului, </p>
<p id="v30"><sup><small>30</small></sup>  Și anume: Să aducă Domnului jertfă cu mâinile sale: grăsimea de pe pieptul jertfei și seul de pe ficat; să aducă legănând pieptul jertfei înaintea Domnului. </p>
<p id="v31"><sup><small>31</small></sup>  Grăsimea s-o ardă preotul pe jertfelnic, iar pieptul va fi al lui Aaron și al fiilor lui. </p>
<p id="v32"><sup><small>32</small></sup>  Și spata dreaptă din jertfele de izbăvire ce aduceți să o dați preotului. </p>
<p id="v33"><sup><small>33</small></sup>  Spata dreaptă va fi partea aceluia din fiii lui Aaron, care va aduce pe jertfelnic sângele și grăsimea jertfei de izbăvire; </p>
<p id="v34"><sup><small>34</small></sup>  Căci Eu voi lua de la fiii lui Israel, din jertfele lor de izbăvire, pieptul legănat și spata dreaptă și le voi da lui Aaron preotul și fiilor lui ca venit veșnic de la fiii lui Israel. </p>
<p id="v35"><sup><small>35</small></sup>  Acestea sunt partea lui Aaron și partea fiilor lui din jertfele Domnului, pe care o vor primi din ziua când se vor înfățișa ei înaintea Domnului, ca să slujească, </p>
<p id="v36"><sup><small>36</small></sup>  Și pe care a poruncit Domnul să li se dea de către fiii lui Israel din ziua ungerii lor. Aceasta este hotărâre veșnică în neamul lor". </p>
<p id="v37"><sup><small>37</small></sup>  Aceasta este rânduiala arderii de tot, a darului de pâine, a jertfei pentru păcat, a jertfei pentru vină, a jertfei afierosirii și a jertfei de mântuire, </p>
<p id="v38"><sup><small>38</small></sup>  Cum a dat-o Domnul lui Moise pe Muntele Sinai, când a poruncit fiilor lui Israel, în pustiul Sinai, să-și aducă prinoasele lor Domnului. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/ro/Bible/Leviticus/6">
          <span class="mdi mdi-arrow-left-drop-circle"></span><span class="pl-2">Levitic - Capitol 6</span>
        </a>
        </td>
        <td>
        <a href="/ro/Bible/Leviticus/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/Leviticus/8">
          <span class="pr-2">Levitic - Capitol 8</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Referințe</h2>
<div>
<ol>
  <li id="fn1"><a href="#cite1">↑</a> 7:22-25 <i>Grăsime animală tabu</i>: <a href="/ro/The_Urantia_Book/86#p5_11">CU 86:5.11</a>. </li>
</ol>
</div>
