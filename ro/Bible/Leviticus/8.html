<!--
title: Levitic - Capitol 8
description: 
published: true
date: 2022-8-28T15:50:57Z
tags: 
editor: ckeditor
dateCreated: 2022-8-28T15:50:57Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/ro/Bible/Leviticus/7">Levitic - Capitol 7</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/ro/Bible/Leviticus/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/ro/Bible/Leviticus/9">Levitic - Capitol 9</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Și a grăit Domnul cu Moise și a zis: </p>
<p id="v2"><sup><small>2</small></sup>  "Ia pe Aaron și împreună cu el și pe fiii lui, veșmintele, mirul de miruit, vițelul de jertfa cea pentru păcat, panerul cu azimile și cei doi berbeci, </p>
<p id="v3"><sup><small>3</small></sup>  Și adună toată obștea la ușa cortului adunării". </p>
<p id="v4"><sup><small>4</small></sup>  Și a făcut Moise așa cum îi poruncise Domnul și a adunat obștea la ușa cortului adunării. </p>
<p id="v5"><sup><small>5</small></sup>  După aceea a zis Moise către obște: "Iată ce poruncește Domnul să se facă!" </p>
<p id="v6"><sup><small>6</small></sup>  Deci a adus Moise pe Aaron și pe fiii lui și i-a spălat cu apă: </p>
<p id="v7"><sup><small>7</small></sup>  Apoi a îmbrăcat pe Aaron cu hitonul, l-a încins cu brâul, l-a îmbrăcat cu meilul, i-a pus efodul, l-a încins cu cingătoarea efodului și i-a strâns cu ea efodul; </p>
<p id="v8"><sup><small>8</small></sup>  După aceea i-a pus hoșenul și în hoșen i-a pus Urim și Tumim, </p>
<p id="v9"><sup><small>9</small></sup>  Iar pe cap i-a pus chidarul și la chidar, în partea lui de dinainte, i-a prins tăblița cea de aur, diadema sfințeniei, cum poruncise Domnul lui Moise. </p>
<p id="v10"><sup><small>10</small></sup>  Apoi a luat Moise mirul de miruit și a miruit cortul și toate cele din el și le-a sfințit. </p>
<p id="v11"><sup><small>11</small></sup>  A stropit cu el de șapte ori asupra jertfelnicului și a miruit jertfelnicul și toate obiectele lui, baia și căpătâiul ei și le-a sfințit. </p>
<p id="v12"><sup><small>12</small></sup>  După aceea a turnat Moise mir pe capul lui Aaron și l-a uns și l-a sfințit. </p>
<p id="v13"><sup><small>13</small></sup>  Și a adus Moise pe fiii lui Aaron, i-a îmbrăcat cu hitoane, i-a încins cu brâie și le-a pus turbane, cum poruncise Domnul lui Moise. </p>
<p id="v14"><sup><small>14</small></sup>  Apoi a adus Moise vițelul cel de jertfă pentru păcat, iar Aaron și fiii lui și-au pus mâinile pe capul vițelului de jertfă pentru păcat; </p>
<p id="v15"><sup><small>15</small></sup>  Și l-a junghiat Moise și a luat din sânge și cu degetul său a pus pe coarnele jertfelnicului de toate părțile și a curățit jertfelnicul, iar celălalt sânge l-a turnat jos lângă jertfelnic și a sfințit jertfelnicul ca să fie curat. <sup id="cite1"><a href="#fn1">[1]</a></sup></p>
<p id="v16"><sup><small>16</small></sup>  A luat apoi Moise toată grăsimea de pe măruntaie, seul de pe ficat, amândoi rărunchii și grăsimea lor, și le-a ars pe jertfelnic. </p>
<p id="v17"><sup><small>17</small></sup>  Iar vițelul, pielea lui, carnea lui și necurățenia lui, le-a ars cu foc afară din tabără, cum poruncise Domnul lui Moise. </p>
<p id="v18"><sup><small>18</small></sup>  Apoi Moise a adus berbecul cel pentru ardere de tot, iar Aaron și fiii lui și-au pus mâinile pe capul berbecului. </p>
<p id="v19"><sup><small>19</small></sup>  Și apoi a junghiat Moise berbecul și a stropit cu sânge jertfelnicul de jur împrejur. </p>
<p id="v20"><sup><small>20</small></sup>  A tăiat apoi berbecul în bucăți și a adus Moise bucățile, căpățâna și grăsimea, iar măruntaiele și picioarele le-a spălat cu apă. </p>
<p id="v21"><sup><small>21</small></sup>  Și a ars Moise tot berbecul pe jertfelnic; aceasta era ardere de tot spre mireasmă plăcută, aceasta era jertfă Domnului, cum poruncise Domnul lui Moise. </p>
<p id="v22"><sup><small>22</small></sup>  După aceea a adus Moise al doilea berbec, berbecul cel pentru sfințire, și și-au pus Aaron și fiii lui mâinile pe capul berbecului. </p>
<p id="v23"><sup><small>23</small></sup>  Și junghiindu-l, Moise a luat din sângele lui și a pus pe vârful urechii drepte a lui Aaron, pe degetul cel mare de la mâna dreaptă a lui și pe degetul cel mare de la piciorul drept al lui. </p>
<p id="v24"><sup><small>24</small></sup>  Apoi a adus Moise pe fiii lui Aaron și a pus sânge pe vârful urechilor drepte ale lor, pe degetul cel mare de la mâinile drepte ale lor și pe degetul cel mare de la picioarele drepte ale lor; și a stropit Moise jertfelnicul cu sânge de jur împrejur. </p>
<p id="v25"><sup><small>25</small></sup>  După aceea a luat Moise grăsimea și coada, toată grăsimea de pe măruntaie, seul de pe ficat, amândoi rărunchii, grăsimea lor și șoldul drept; </p>
<p id="v26"><sup><small>26</small></sup>  Iar din panerul cu pâinile punerii înaintea Domnului a luat o azimă, o pâine cu untdelemn și turtă și le-a așezat peste grăsime și peste șoldul drept; </p>
<p id="v27"><sup><small>27</small></sup>  Și toate acestea le-a pus pe mâinile lui Aaron și pe mâinile fiilor săi și le-au dus legănându-le înaintea feței Domnului. </p>
<p id="v28"><sup><small>28</small></sup>  Apoi a luat Moise acestea din mâinile lor și le-a ars pe jertfelnic ardere de tot; aceasta a fost jertfa de sfințire, mireasmă plăcută, jertfă Domnului. </p>
<p id="v29"><sup><small>29</small></sup>  Luând apoi pieptul, Moise l-a adus, legănându-l înaintea feței Domnului; aceasta era partea lui Moise din berbecul sfințirii, cum poruncise Domnul lui Moise. </p>
<p id="v30"><sup><small>30</small></sup>  Apoi a luat Moise mir de miruit și sânge de lângă jertfelnic și a stropit pe Aaron, veșmintele lui, pe fiii lui și veșmintele fiilor lui împreună cu el; și așa a sfințit pe Aaron și veșmintele lui și, împreună cu el, și pe fiii lui și veșmintele fiilor lui. </p>
<p id="v31"><sup><small>31</small></sup>  Apoi a zis Moise către Aaron și către fiii lui: "Fierbeți carnea la intrarea cortului adunării și acolo s-o mâncați cu pâinea cea din panerul sfințirii, după cum mi s-a poruncit mie și mi s-a zis: "Aaron și fiii lui s-o mănânce!" </p>
<p id="v32"><sup><small>32</small></sup>  Iar rămășițele de carne și de pâine să le ardeți cu foc. </p>
<p id="v33"><sup><small>33</small></sup>  Șapte zile să nu vă depărtați de la ușa cortului adunării, până se vor împlini zilele sfințirii voastre, că sfințirea voastră trebuie să se săvârșească în șapte zile. </p>
<p id="v34"><sup><small>34</small></sup>  Cum s-a făcut astăzi, așa a poruncit Domnul să se facă pentru curățirea voastră și în celelalte zile. </p>
<p id="v35"><sup><small>35</small></sup>  La ușa cortului adunării veți ședea ziua și noaptea timp de șapte zile și veți fi de strajă la Domnul, ca să nu muriți, că așa mi s-a poruncit mie de la Domnul Dumnezeu". </p>
<p id="v36"><sup><small>36</small></sup>  Și au împlinit Aaron și fiii lui toate rânduielile, câte le poruncise Domnul prin Moise. </p>
<h2>Referințe</h2>
<div>
<ol>
  <li id="fn1"><a href="#cite1">↑</a> 8:15 <i>Purifică altarul</i>: <a href="/ro/The_Urantia_Book/90#p5_3">CU 90:5.3</a>. </li>
</ol>
</div>
