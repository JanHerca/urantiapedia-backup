<!--
title: 2 Timotei - Capitol 3
description: 
published: true
date: 2022-10-8T9:56:58Z
tags: bible, bible—2 timothy
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td><a href="/ro/Bible/2_Timothy/2">2 Timotei - Capitol 2</a></td>
        <td><a href="/ro/Bible/2_Timothy/Index">Index</a></td>
        <td><a href="/ro/Bible/2_Timothy/4">2 Timotei - Capitol 4</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Și aceasta să știi că, în zilele din urmă, vor veni vremuri grele; </p>
<p id="v2"><sup><small>2</small></sup>  Că vor fi oameni iubitori de sine, iubitori de arginți, lăudăroși, trufași, hulitori, neascultători de părinți, nemulțumitori, fără cucernicie, </p>
<p id="v3"><sup><small>3</small></sup>  Lipsiți de dragoste, neînduplecați, clevetitori, neînfrânați, cruzi, neiubitori de bine, </p>
<p id="v4"><sup><small>4</small></sup>  Trădători, necuviincioși, îngâmfați, iubitori de desfătări mai mult decât iubitori de Dumnezeu, </p>
<p id="v5"><sup><small>5</small></sup>  Având înfățișarea adevăratei credințe, dar tăgăduind puterea ei. Depărtează-te și de aceștia. </p>
<p id="v6"><sup><small>6</small></sup>  Căci dintre aceștia sunt cei ce se vâră prin case și robesc femeiuști împovărate de păcate și purtate de multe feluri de pofte, </p>
<p id="v7"><sup><small>7</small></sup>  Mereu învățând și neputând niciodată să ajungă la cunoașterea adevărului. </p>
<p id="v8"><sup><small>8</small></sup>  După cum Iannes și Iambres s-au împotrivit lui Moise, așa și aceștia stau împotriva adevărului, oameni stricați la minte și netrebnici pentru credință. </p>
<p id="v9"><sup><small>9</small></sup>  Dar nu vor merge mai departe, pentru că nebunia lor va fi vădită tuturor, precum a fost și a acelora. </p>
<p id="v10"><sup><small>10</small></sup>  Tu însă mi-ai urmat în învățătură, în purtare, în năzuință, în credință, în îndelungă răbdare, în dragoste, în stăruință, </p>
<p id="v11"><sup><small>11</small></sup>  În prigonirile și suferințele care mi s-au făcut în Antiohia, în Iconiu, în Listra; câte prigoniri am răbdat! și din toate m-a izbăvit Domnul. </p>
<p id="v12"><sup><small>12</small></sup>  Și toți care voiesc să trăiască cucernic în Hristos Iisus vor fi prigoniți. </p>
<p id="v13"><sup><small>13</small></sup>  Iar oamenii răi și amăgitori vor merge spre tot mai rău, rătăcind pe alții și rătăciți fiind ei înșiși. </p>
<p id="v14"><sup><small>14</small></sup>  Tu însă rămâi în cele ce ai învățat și de care ești încredințat, deoarece știi de la cine le-ai învățat, </p>
<p id="v15"><sup><small>15</small></sup>  Și fiindcă de mic copil cunoști Sfintele Scripturi, care pot să te înțelepțească spre mântuire, prin credința cea întru Hristos Iisus. </p>
<p id="v16"><sup><small>16</small></sup>  Toată Scriptura este insuflată de Dumnezeu și de folos spre învățătură, spre mustrare, spre îndreptare, spre înțelepțirea cea întru dreptate, <sup id="cite1"><a href="#fn1">[1]</a></sup></p>
<p id="v17"><sup><small>17</small></sup>  Astfel ca omul lui Dumnezeu să fie desăvârșit, bine pregătit pentru orice lucru bun. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/ro/Bible/2_Timothy/2">2 Timotei - Capitol 2</a></td>
        <td><a href="/ro/Bible/2_Timothy/Index">Index</a></td>
        <td><a href="/ro/Bible/2_Timothy/4">2 Timotei - Capitol 4</a></td>
      </tr>
    </tbody>
  </table>
</figure>
<h2>Referințe</h2>
<div>
<ol>
  <li id="fn1"><a href="#cite1">↑</a> 3:16 <i>Scriptura nu este infailibilă (Contra)</i>: <a href="/ro/The_Urantia_Book/159#p4_6">CU 159:4.6</a>. </li>
</ol>
</div>
