<!--
title: 2 Timotei - Capitol 4
description: 
published: true
date: 2022-8-28T15:50:57Z
tags: 
editor: ckeditor
dateCreated: 2022-8-28T15:50:57Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/ro/Bible/2_Timothy/3">2 Timotei - Capitol 3</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/ro/Bible/2_Timothy/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"> </td>
      </tr>
    </tbody>
  </table>
</figure>
<p id="v1"><sup><small>1</small></sup>  Eu te îndemn deci stăruitor în fața lui Dumnezeu și a lui Hristos Iisus, Care va să judece viii și morții, la arătarea Lui și în împărăția Lui; </p>
<p id="v2"><sup><small>2</small></sup>  Propovăduiește cuvântul, stăruiește cu timp și fără de timp, mustră, ceartă, îndeamnă, cu toată îndelunga-răbdare și învățătura. </p>
<p id="v3"><sup><small>3</small></sup>  Căci va veni o vreme când nu vor mai suferi învățătura sănătoasă, ci - dornici să-și desfăteze auzul - își vor grămădi învățători după poftele lor, </p>
<p id="v4"><sup><small>4</small></sup>  Și își vor întoarce auzul de la adevăr și se vor abate către basme. </p>
<p id="v5"><sup><small>5</small></sup>  Tu fii treaz în toate, suferă răul, fă lucru de evanghelist, slujba ta fă-o deplin! </p>
<p id="v6"><sup><small>6</small></sup>  Că eu de-acum mă jertfesc și vremea despărțirii mele s-a apropiat. <sup id="cite1"><a href="#fn1">[1]</a></sup></p>
<p id="v7"><sup><small>7</small></sup>  Lupta cea bună m-am luptat, călătoria am săvârșit, credința am păzit. <sup id="cite2"><a href="#fn2">[2]</a></sup></p>
<p id="v8"><sup><small>8</small></sup>  De acum mi s-a gătit cununa dreptății, pe care Domnul îmi va da-o în ziua aceea, El, Dreptul Judecător, și nu numai mie, ci și tuturor celor ce au iubit arătarea Lui. </p>
<p id="v9"><sup><small>9</small></sup>  Silește-te să vii curând la mine, </p>
<p id="v10"><sup><small>10</small></sup>  Că Dimas, iubind veacul de acum, m-a lăsat și s-a dus la Tesalonic, Crescent în Galatia, Tit în Dalmația; </p>
<p id="v11"><sup><small>11</small></sup>  Numai Luca este cu mine. Ia pe Marcu și adu-l cu tine, căci îmi este de folos în slujire. </p>
<p id="v12"><sup><small>12</small></sup>  Pe Tihic l-am trimis la Efes. </p>
<p id="v13"><sup><small>13</small></sup>  Când vei veni, adu-mi felonul pe care l-am lăsat în Troada, la Carp, precum și cărțile, mai ales pergamentele. </p>
<p id="v14"><sup><small>14</small></sup>  Alexandru arămarul mi-a făcut multe rele; Domnul să-i răsplătească după faptele lui. </p>
<p id="v15"><sup><small>15</small></sup>  Păzește-te și tu de el, căci s-a împotrivit foarte mult cuvântărilor noastre. </p>
<p id="v16"><sup><small>16</small></sup>  La întâia mea apărare, nimeni nu mi-a venit într-ajutor, ci toți m-au părăsit. Să nu li se țină în socoteală! </p>
<p id="v17"><sup><small>17</small></sup>  Dar Domnul mi-a stat într-ajutor și m-a întărit, pentru ca, prin mine, Evanghelia să fie pe deplin vestită și s-o audă toate neamurile; iar eu am fost izbăvit din gura leului. </p>
<p id="v18"><sup><small>18</small></sup>  Domnul mă va izbăvi de orice lucru rău și mă va mântui, în împărăția Sa cerească. Lui fie slava în vecii vecilor. Amin! <sup id="cite3"><a href="#fn3">[3]</a></sup></p>
<p id="v19"><sup><small>19</small></sup>  Îmbrățișează pe Priscila și pe Acvila și casa lui Onisifor. <sup id="cite4"><a href="#fn4">[4]</a></sup></p>
<p id="v20"><sup><small>20</small></sup>  Erast a rămas în Corint; pe Trofim l-am lăsat în Milet, fiind bolnav. </p>
<p id="v21"><sup><small>21</small></sup>  Silește-te să vii mai înainte de începutul iernii. Te îmbrățișează Eubul și Pudențiu și Linos și Claudia și frații toți. </p>
<p id="v22"><sup><small>22</small></sup>  Domnul Iisus Hristos să fie cu duhul tău! Harul fie cu voi! Amin. </p>
<h2>Referințe</h2>
<div>
<ol>
  <li id="fn1"><a href="#cite1">↑</a> 4:6-8 <i>O victorie sigură</i>: <a href="/ro/The_Urantia_Book/32#p5_8">CU 32:5.8</a>. </li>
  <li id="fn2"><a href="#cite2">↑</a> 4:7 <i>Când rasa pământească este rom</i>: <a href="/ro/The_Urantia_Book/112#p7_2">CU 112:7.2</a>.  <i>Luptă lupta bună a credinței</i>: <a href="/ro/The_Urantia_Book/166#p3_4">CU 166:3.4</a>.  <i>Luptă lupta bună a credinței</i>: <a href="/ro/The_Urantia_Book/159#p3_8">CU 159:3.8</a>. </li>
  <li id="fn3"><a href="#cite3">↑</a> 4:18 <i>Eliberarea de rău</i>: <a href="/ro/The_Urantia_Book/121#p5_11">CU 121:5.11</a>. </li>
  <li id="fn4"><a href="#cite4">↑</a> 4:19 <i>Aquila & Priscilla</i>: <a href="/ro/The_Urantia_Book/133#p3_12">CU 133:3.12</a>. </li>
</ol>
</div>
