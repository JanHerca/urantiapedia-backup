<!--
title: Psalmii - Capitol 71
description: 
published: true
date: 2022-10-8T9:56:58Z
tags: bible, bible—psalms
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td><a href="/ro/Bible/Psalms/70">Psalmii - Capitol 70</a></td>
        <td><a href="/ro/Bible/Psalms/Index">Index</a></td>
        <td><a href="/ro/Bible/Psalms/72">Psalmii - Capitol 72</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  (Un psalm al lui David; fiilor lui Ionadav și ai celor ce s-au robit mai întâi.) Spre Tine, Doamne, am nădăjduit, să nu fiu rușinat în veac. </p>
<p id="v2"><sup><small>2</small></sup>  Întru dreptatea Ta, izbăvește-mă și mă scoate, pleacă urechea Ta către mine și mă mântuiește. </p>
<p id="v3"><sup><small>3</small></sup>  Fii mie Dumnezeu apărător și loc întărit, ca să mă mântuiești, că întărirea și scăparea mea ești Tu. </p>
<p id="v4"><sup><small>4</small></sup>  Dumnezeul meu, izbăvește-mă din mâna păcătosului, din mâna călcătorului de lege și a celui ce face strâmbătate, </p>
<p id="v5"><sup><small>5</small></sup>  Că Tu ești așteptarea mea, Doamne; Domnul este nădejdea mea din tinerețile mele. </p>
<p id="v6"><sup><small>6</small></sup>  Întru Tine m-am întărit din pântece; din pântecele maicii mele Tu ești acoperitorul meu; întru Tine este lauda mea pururea. </p>
<p id="v7"><sup><small>7</small></sup>  Ca o minune m-am făcut multora, iar Tu ești ajutorul meu cel tare. </p>
<p id="v8"><sup><small>8</small></sup>  Să se umple gura mea de lauda Ta, ca să laud slava Ta, toată ziua mare cuviința Ta. </p>
<p id="v9"><sup><small>9</small></sup>  Nu mă lepăda la vremea bătrâneților; când va lipsi tăria mea, să nu mă lași pe mine. </p>
<p id="v10"><sup><small>10</small></sup>  Că au zis vrăjmașii mei mie și cei ce păzesc sufletul meu s-au sfătuit împreună, </p>
<p id="v11"><sup><small>11</small></sup>  Zicând: Dumnezeu l-a părăsit pe el, urmăriți-l și-l prindeți pe el, că nu este cel ce izbăvește. </p>
<p id="v12"><sup><small>12</small></sup>  Dumnezeule, nu Te depărta de la mine; Dumnezeul meu, spre ajutorul meu ia aminte! </p>
<p id="v13"><sup><small>13</small></sup>  Să se rușineze și să piară cei ce defăimează sufletul meu, să se îmbrace cu rușine și înfruntare cei ce caută să-mi facă rău. </p>
<p id="v14"><sup><small>14</small></sup>  Iar eu pururea voi nădăjdui spre Tine și voi înmulți lauda Ta. </p>
<p id="v15"><sup><small>15</small></sup>  Gura mea va vesti dreptatea Ta, toată ziua mântuirea Ta, al căror nume nu-l cunosc. </p>
<p id="v16"><sup><small>16</small></sup>  Intra-voi întru puterea Domnului; Doamne, îmi voi aduce aminte numai de dreptatea Ta. </p>
<p id="v17"><sup><small>17</small></sup>  Dumnezeule, m-ai învățat din tinerețile mele și eu și astăzi vestesc minunile Tale. </p>
<p id="v18"><sup><small>18</small></sup>  Până la bătrânețe și căruntețe, Dumnezeule, să nu mă părăsești, ca să vestesc brațul Tău la tot neamul ce va să vină, </p>
<p id="v19"><sup><small>19</small></sup>  Puterea Ta și dreptatea Ta, Dumnezeule, până la cele înalte, mărețiile pe care le-ai făcut. Dumnezeule, cine este asemenea Ție? </p>
<p id="v20"><sup><small>20</small></sup>  Multe necazuri și rele ai trimis asupra mea, dar întorcându-Te mi-ai dat viață și din adâncurile pământului iarăși m-ai scos. </p>
<p id="v21"><sup><small>21</small></sup>  Înmulțit-ai spre mine mărirea Ta și întorcându-Te m-ai mângâiat și din adâncurile pământului iarăși m-ai scos. </p>
<p id="v22"><sup><small>22</small></sup>  Că eu voi lăuda cu instrumente de cântare adevărul Tău, Dumnezeule, cânta-voi Ție din alăută, Sfântul lui Israel. <sup id="cite1"><a href="#fn1">[1]</a></sup></p>
<p id="v23"><sup><small>23</small></sup>  Bucura-se-vor buzele mele când voi cânta ție și sufletul meu pe care l-ai mântuit. </p>
<p id="v24"><sup><small>24</small></sup>  Încă și limba mea toată ziua va rosti dreptatea Ta, când vor fi rușinați și înfruntați cei ce caută să-mi facă rău. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/ro/Bible/Psalms/70">Psalmii - Capitol 70</a></td>
        <td><a href="/ro/Bible/Psalms/Index">Index</a></td>
        <td><a href="/ro/Bible/Psalms/72">Psalmii - Capitol 72</a></td>
      </tr>
    </tbody>
  </table>
</figure>
<h2>Referințe</h2>
<div>
<ol>
  <li id="fn1"><a href="#cite1">↑</a> 71:22 <i>Sfântul lui Israel</i>: <a href="/ro/The_Urantia_Book/128#p1_10">CU 128:1.10</a>.  <i>Sfântul lui Israel</i>: <a href="/ro/The_Urantia_Book/196#p0_2">CU 196:0.2</a>.  <i>Cel Sfânt</i>: <a href="/ro/The_Urantia_Book/96#p1_9">CU 96:1.9</a>. </li>
</ol>
</div>
