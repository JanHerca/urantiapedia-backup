<!--
title: Psalmii - Capitol 95
description: 
published: true
date: 2022-8-28T15:50:57Z
tags: 
editor: ckeditor
dateCreated: 2022-8-28T15:50:57Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/ro/Bible/Psalms/94">Psalmii - Capitol 94</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/ro/Bible/Psalms/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/ro/Bible/Psalms/96">Psalmii - Capitol 96</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  (O cântare de laudă a lui David.) Veniți să ne bucurăm de Domnul și să strigăm lui Dumnezeu, Mântuitorului nostru. </p>
<p id="v2"><sup><small>2</small></sup>  Să întâmpinăm fața Lui întru laudă și în psalmi să-I strigăm Lui, </p>
<p id="v3"><sup><small>3</small></sup>  Că Dumnezeu mare este Domnul și Împărat mare peste tot pământul. </p>
<p id="v4"><sup><small>4</small></sup>  Că în mâna Lui sunt marginile pământului și înălțimile munților ale Lui sunt. </p>
<p id="v5"><sup><small>5</small></sup>  Că a Lui este marea și El a făcut-o pe ea, și uscatul mâinile Lui l-au zidit. </p>
<p id="v6"><sup><small>6</small></sup>  Veniți să ne închinăm și să cădem înaintea Lui și să plângem înaintea Domnului, Celui ce ne-a făcut pe noi. </p>
<p id="v7"><sup><small>7</small></sup>  Că El este Dumnezeul nostru și noi poporul pășunii Lui și oile mâinii Lui. </p>
<p id="v8"><sup><small>8</small></sup>  O, de I-ați auzi glasul care zice: "Să nu vă învârtoșați inimile voastre, ca în timpul cercetării, ca în ziua ispitirii în pustiu, </p>
<p id="v9"><sup><small>9</small></sup>  Unde M-au ispitit părinții voștri, M-au ispitit și au văzut lucrurile Mele. </p>
<p id="v10"><sup><small>10</small></sup>  Patruzeci de ani am urât neamul acesta și am zis: "Pururea rătăcesc cu inima". </p>
<p id="v11"><sup><small>11</small></sup>  Și ei n-au cunoscut căile Mele, că M-am jurat întru mânia Mea: "Nu vor intra întru odihna Mea". </p>
