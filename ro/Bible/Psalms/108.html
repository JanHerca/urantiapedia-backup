<!--
title: Psalmii - Capitol 108
description: 
published: true
date: 2022-10-8T9:56:58Z
tags: bible, bible—psalms
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td><a href="/ro/Bible/Psalms/107">Psalmii - Capitol 107</a></td>
        <td><a href="/ro/Bible/Psalms/Index">Index</a></td>
        <td><a href="/ro/Bible/Psalms/109">Psalmii - Capitol 109</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  (Un psalm al lui David.) Gata este inima mea, Dumnezeule, gata este inima mea; cânta-voi și voi lăuda întru inima mea. </p>
<p id="v2"><sup><small>2</small></sup>  Deșteaptă-te slava mea! Deșteaptă-te psaltire și alăută! Deștepta-mă-voi dimineața. </p>
<p id="v3"><sup><small>3</small></sup>  Lăuda-Te-voi între popoare, Doamne, cânta-voi ție între neamuri, </p>
<p id="v4"><sup><small>4</small></sup>  Că mai mare decât cerurile este mila Ta și până la nori adevărul Tău. </p>
<p id="v5"><sup><small>5</small></sup>  Înalță-Te peste ceruri, Dumnezeule, și peste tot pământul slava Ta, ca să se izbăvească cei plăcuți ai Tăi. </p>
<p id="v6"><sup><small>6</small></sup>  Mântuiește-mă cu dreapta Ta și mă auzi. Dumnezeu a grăit în locul cel sfânt al Lui: </p>
<p id="v7"><sup><small>7</small></sup>  Înălța-Mă-voi și voi împărți Sichemul și Valea Sucot o voi măsura. </p>
<p id="v8"><sup><small>8</small></sup>  Al Meu este Galaad și al Meu este Manase și Efraim sprijinul capului Meu, </p>
<p id="v9"><sup><small>9</small></sup>  Iuda, legiuitorul Meu; Moab, vas al spălării Mele; spre Idumeea voi arunca încălțămintea Mea. Mie cei de alt neam Mi s-au supus". </p>
<p id="v10"><sup><small>10</small></sup>  Cine mă va duce la cetatea întărită? Cine mă va povățui până în Idumeea? </p>
<p id="v11"><sup><small>11</small></sup>  Oare, nu Tu, Dumnezeule, Cel ce ne-ai lepădat pe noi? Oare, nu vei ieși, Dumnezeule, cu oștirile noastre? </p>
<p id="v12"><sup><small>12</small></sup>  Dă-ne nouă ajutor, ca să ieșim din necaz, că deșartă este izbăvirea cea de la oameni. </p>
<p id="v13"><sup><small>13</small></sup>  Cu Dumnezeu vom birui și El va nimici pe vrăjmașii noștri. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/ro/Bible/Psalms/107">Psalmii - Capitol 107</a></td>
        <td><a href="/ro/Bible/Psalms/Index">Index</a></td>
        <td><a href="/ro/Bible/Psalms/109">Psalmii - Capitol 109</a></td>
      </tr>
    </tbody>
  </table>
</figure>
