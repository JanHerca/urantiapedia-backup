<!--
title: Psalmii - Capitol 103
description: 
published: true
date: 2022-10-8T9:56:58Z
tags: bible, bible—psalms
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td><a href="/ro/Bible/Psalms/102">Psalmii - Capitol 102</a></td>
        <td><a href="/ro/Bible/Psalms/Index">Index</a></td>
        <td><a href="/ro/Bible/Psalms/104">Psalmii - Capitol 104</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  (Un psalm al lui David.) Binecuvintează, suflete al meu, pe Domnul și toate cele dinlăuntrul meu, numele cel sfânt al Lui. </p>
<p id="v2"><sup><small>2</small></sup>  Binecuvintează, suflete al meu, pe Domnul și nu uita toate răsplătirile Lui. </p>
<p id="v3"><sup><small>3</small></sup>  Pe Cel ce curățește toate fărădelegile tale, pe Cel ce vindecă toate bolile tale; </p>
<p id="v4"><sup><small>4</small></sup>  Pe Cel ce izbăvește din stricăciune viața ta, pe Cel ce te încununează cu milă și cu îndurări; </p>
<p id="v5"><sup><small>5</small></sup>  Pe Cel ce umple de bunătăți pofta ta; înnoi-se-vor ca ale vulturului tinerețile tale. </p>
<p id="v6"><sup><small>6</small></sup>  Cel ce face milostenie, Domnul, și judecată tuturor celor ce li se face strâmbătate. </p>
<p id="v7"><sup><small>7</small></sup>  Cunoscute a făcut căile Sale lui Moise, fiilor lui Israel voile Sale. </p>
<p id="v8"><sup><small>8</small></sup>  Îndurat și milostiv este Domnul, îndelung-răbdător și mult-milostiv. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v9"><sup><small>9</small></sup>  Nu până în sfârșit se va iuți, nici în veac se va mânia. </p>
<p id="v10"><sup><small>10</small></sup>  Nu după păcatele noastre a făcut nouă, nici după fărădelegile noastre a răsplătit nouă, </p>
<p id="v11"><sup><small>11</small></sup>  Ci cât este departe cerul de pământ, atât este de mare mila Lui, spre cei ce se tem de El. </p>
<p id="v12"><sup><small>12</small></sup>  Pe cât sunt de departe răsăriturile de la apusuri, depărtat-a de la noi fărădelegile noastre. </p>
<p id="v13"><sup><small>13</small></sup>  În ce chip miluiește tatăl pe fii, așa a miluit Domnul pe cei ce se tem de El; <sup id="cite4"><a href="#fn4">[4]</a></sup> <sup id="cite5"><a href="#fn5">[5]</a></sup></p>
<p id="v14"><sup><small>14</small></sup>  Că El a cunoscut zidirea noastră, adusu-și-a aminte că țărână suntem. <sup id="cite6"><a href="#fn6">[6]</a></sup></p>
<p id="v15"><sup><small>15</small></sup>  Omul ca iarba, zilele lui ca floarea câmpului; așa va înflori. </p>
<p id="v16"><sup><small>16</small></sup>  Că vânt a trecut peste el și nu va mai fi și nu se va mai cunoaște încă locul său. </p>
<p id="v17"><sup><small>17</small></sup>  Iar mila Domnului din veac în veac spre cei ce se tem de Dânsul, <sup id="cite7"><a href="#fn7">[7]</a></sup></p>
<p id="v18"><sup><small>18</small></sup>  Și dreptatea Lui spre fiii fiilor, spre cei ce păzesc legământul Lui </p>
<p id="v19"><sup><small>19</small></sup>  Și își aduc aminte de poruncile Lui, ca să le facă pe ele. Domnul în cer a gătit scaunul Său și împărăția Lui peste toți stăpânește. </p>
<p id="v20"><sup><small>20</small></sup>  Binecuvântați pe Domnul toți îngerii Lui, cei tari la vârtute, care faceți cuvântul Lui și auziți glasul cuvintelor Lui. </p>
<p id="v21"><sup><small>21</small></sup>  Binecuvântați pe Domnul toate puterile Lui, slugile Lui, care faceți voia Lui. </p>
<p id="v22"><sup><small>22</small></sup>  Binecuvântați pe Domnul toate lucrurile Lui; în tot locul stăpânirii Lui, binecuvintează suflete al meu pe Domnul. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/ro/Bible/Psalms/102">Psalmii - Capitol 102</a></td>
        <td><a href="/ro/Bible/Psalms/Index">Index</a></td>
        <td><a href="/ro/Bible/Psalms/104">Psalmii - Capitol 104</a></td>
      </tr>
    </tbody>
  </table>
</figure>
<h2>Referințe</h2>
<div>
<ol>
  <li id="fn1"><a href="#cite1">↑</a> 103:8 <i>Dumnezeu milostiv și milostiv</i>: <a href="/ro/The_Urantia_Book/131#p2_3">CU 131:2.3</a>. </li>
  <li id="fn2"><a href="#cite2">↑</a> 103:8,11,17 <i>Slujirea milei</i>: <a href="/ro/The_Urantia_Book/6#p3_2">CU 6:3.2</a>.  <i>Atotmilostiv</i>: <a href="/ro/The_Urantia_Book/142#p3_7">CU 142:3.7</a>.  <i>Dumnezeu se bucură de milă</i>: <a href="/ro/The_Urantia_Book/143#p1_6">CU 143:1.6</a>. </li>
  <li id="fn3"><a href="#cite3">↑</a> 103:8,17 <i>Dumnezeu este milostiv</i>: <a href="/ro/The_Urantia_Book/2#p5_7">CU 2:5.7</a>.  <i>Mila</i>: <a href="/ro/The_Urantia_Book/131#p10_6">CU 131:10.6</a>. </li>
  <li id="fn4"><a href="#cite4">↑</a> 103:13 <i>Conceptul de „tată”</i>: <a href="/ro/The_Urantia_Book/196#p0_2">CU 196:0.2</a>. </li>
  <li id="fn5"><a href="#cite5">↑</a> 103:13-14 <i>Își amintește că ești praf</i>: <a href="/ro/The_Urantia_Book/148#p5_5">CU 148:5.5</a>. </li>
  <li id="fn6"><a href="#cite6">↑</a> 103:14 <i>Îți cunoaște cadrul: praful</i>: <a href="/ro/The_Urantia_Book/3#p3_2">CU 3:3.2</a>.  <i>Cadrul nostru este praf</i>: <a href="/ro/The_Urantia_Book/112#p7_19">CU 112:7.19</a>. </li>
  <li id="fn7"><a href="#cite7">↑</a> 103:17 <i>Milostiv și drept cu copiii</i>: <a href="/ro/The_Urantia_Book/131#p2_13">CU 131:2.13</a>.  <i>Mila lui Dumnezeu este veșnică</i>: <a href="/ro/The_Urantia_Book/131#p2_4">CU 131:2.4</a>.  <i>Îndurarea Lui este veșnică</i>: <a href="/ro/The_Urantia_Book/2#p4_1">CU 2:4.1</a>. </li>
</ol>
</div>
