<!--
title: Psalmii - Capitol 17
description: 
published: true
date: 2022-10-8T9:56:58Z
tags: bible, bible—psalms
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td><a href="/ro/Bible/Psalms/16">Psalmii - Capitol 16</a></td>
        <td><a href="/ro/Bible/Psalms/Index">Index</a></td>
        <td><a href="/ro/Bible/Psalms/18">Psalmii - Capitol 18</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  (O rugăciune a lui David.) Auzi, Doamne, dreptatea mea, ia aminte cererea mea, ascultă rugăciunea mea, din buze fără de viclenie. </p>
<p id="v2"><sup><small>2</small></sup>  De la fața Ta judecata mea să iasă, ochii mei să vadă cele drepte. </p>
<p id="v3"><sup><small>3</small></sup>  Cercetat-ai inima mea, noaptea ai cercetat-o; cu foc m-ai lămurit, dar nu s-a aflat întru mine nedreptate. </p>
<p id="v4"><sup><small>4</small></sup>  Ca să nu grăiască gura mea lucruri omenești, pentru cuvintele buzelor Tale eu am păzit căi aspre. </p>
<p id="v5"><sup><small>5</small></sup>  Îndreaptă picioarele mele în cărările Tale, ca să nu șovăie pașii mei. </p>
<p id="v6"><sup><small>6</small></sup>  Eu am strigat, că m-ai auzit Dumnezeule; pleacă urechea Ta către mine și auzi cuvintele mele. </p>
<p id="v7"><sup><small>7</small></sup>  Minunate fă milele Tale, Cel ce mântuiești pe cei ce nădăjduiesc în Tine de cei ce stau împotriva dreptei Tale. <sup id="cite1"><a href="#fn1">[1]</a></sup></p>
<p id="v8"><sup><small>8</small></sup>  Păzește-mă, Doamne, ca pe lumina ochilor; cu acoperământul aripilor Tale acoperă-mă </p>
<p id="v9"><sup><small>9</small></sup>  De fața necredincioșilor care mă necăjesc pe mine. Vrăjmașii mei sufletul meu l-au cuprins; </p>
<p id="v10"><sup><small>10</small></sup>  Cu grăsime inima lor și-au încuiat, gura lor a grăit mândrie. </p>
<p id="v11"><sup><small>11</small></sup>  Izgonindu-mă acum m-au înconjurat, ochii lor și-au ațintit ca să mă plece la pământ. </p>
<p id="v12"><sup><small>12</small></sup>  Apucatu-m-au ca un leu gata de pradă, ca un pui de leu ce locuiește în ascunzișuri. </p>
<p id="v13"><sup><small>13</small></sup>  Scoală-Te, Doamne, întâmpină-i pe ei și împiedică-i! Izbăvește sufletul meu de cel necredincios, cu sabia Ta. </p>
<p id="v14"><sup><small>14</small></sup>  Doamne, desparte-mă de oamenii acestei lumi, ce-și iau partea în viață, căci s-a umplut pântecele lor de bunătățile Tale; săturatu-s-au fiii lor și au lăsat rămășițele pruncilor. </p>
<p id="v15"><sup><small>15</small></sup>  Iar eu întru dreptate mă voi arăta feței Tale, sătura-mă-voi când se va arăta slava Ta. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/ro/Bible/Psalms/16">Psalmii - Capitol 16</a></td>
        <td><a href="/ro/Bible/Psalms/Index">Index</a></td>
        <td><a href="/ro/Bible/Psalms/18">Psalmii - Capitol 18</a></td>
      </tr>
    </tbody>
  </table>
</figure>
<h2>Referințe</h2>
<div>
<ol>
  <li id="fn1"><a href="#cite1">↑</a> 17:7 <i>Bunătate iubitoare</i>: <a href="/ro/The_Urantia_Book/2#p5_7">CU 2:5.7</a>. </li>
</ol>
</div>
