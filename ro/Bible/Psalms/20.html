<!--
title: Psalmii - Capitol 20
description: 
published: true
date: 2022-8-28T15:50:57Z
tags: 
editor: ckeditor
dateCreated: 2022-8-28T15:50:57Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/ro/Bible/Psalms/19">Psalmii - Capitol 19</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/ro/Bible/Psalms/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/ro/Bible/Psalms/21">Psalmii - Capitol 21</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  (Un psalm al lui David; mai-marelui cântăreților.) Să te audă Domnul în ziua necazului și să te apere numele Dumnezeului lui Iacob. </p>
<p id="v2"><sup><small>2</small></sup>  Trimită ție ajutor din locașul Său cel sfânt și din Sion să te sprijinească pe tine. </p>
<p id="v3"><sup><small>3</small></sup>  Pomenească toată jertfa ta și arderea de tot a ta bineplăcută să-I fie. </p>
<p id="v4"><sup><small>4</small></sup>  Dea ție Domnul după inima ta și tot sfatul tău să-l plinească. </p>
<p id="v5"><sup><small>5</small></sup>  Bucura-ne-vom de mântuirea ta și întru numele Dumnezeului nostru ne vom mări. Plinească Domnul toate cererile tale. </p>
<p id="v6"><sup><small>6</small></sup>  Acum am cunoscut că a mântuit Domnul pe unsul Său, cu puterea dreptei Sale. Îl va auzi pe dânsul din cerul cel sfânt al Lui. <sup id="cite1"><a href="#fn1">[1]</a></sup></p>
<p id="v7"><sup><small>7</small></sup>  Unii se laudă cu căruțele lor, alții cu caii lor, iar noi ne lăudăm cu numele Domnului Dumnezeului nostru. </p>
<p id="v8"><sup><small>8</small></sup>  Aceștia s-au împiedicat și au căzut, iar noi ne-am sculat și ne-am îndreptat. </p>
<p id="v9"><sup><small>9</small></sup>  Doamne, mântuiește pe împăratul și ne auzi pe noi, în orice zi Te vom chema. </p>
<h2>Referințe</h2>
<div>
<ol>
  <li id="fn1"><a href="#cite1">↑</a> 20:6 <i>Domnul îi va mântui pe unsul</i>: <a href="/ro/The_Urantia_Book/187#p5_2">CU 187:5.2</a>. </li>
</ol>
</div>
