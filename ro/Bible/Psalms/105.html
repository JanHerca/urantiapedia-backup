<!--
title: Psalmii - Capitol 105
description: 
published: true
date: 2022-8-28T15:50:57Z
tags: 
editor: ckeditor
dateCreated: 2022-8-28T15:50:57Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/ro/Bible/Psalms/104">Psalmii - Capitol 104</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/ro/Bible/Psalms/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/ro/Bible/Psalms/106">Psalmii - Capitol 106</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Aliluia! Lăudați pe Domnul și chemați numele Lui; vestiți între neamuri lucrurile Lui. </p>
<p id="v2"><sup><small>2</small></sup>  Cântați-I și-L lăudați pe El; spuneți toate minunile Lui. </p>
<p id="v3"><sup><small>3</small></sup>  Lăudați-vă cu numele cel sfânt al Lui; veselească-se inima celor ce caută pe Domnul. </p>
<p id="v4"><sup><small>4</small></sup>  Căutați pe Domnul și vă întăriți; căutați fala Lui, pururea. </p>
<p id="v5"><sup><small>5</small></sup>  Aduceți-vă aminte de minunile Lui, pe care le-a făcut; de minunile Lui și de judecățile gurii Lui. </p>
<p id="v6"><sup><small>6</small></sup>  Seminția lui Avraam, robii Lui, fiii lui Iacob, aleșii Lui. <sup id="cite1"><a href="#fn1">[1]</a></sup></p>
<p id="v7"><sup><small>7</small></sup>  Acesta este Domnul Dumnezeul nostru, în tot pământul judecățile Lui. </p>
<p id="v8"><sup><small>8</small></sup>  Adusu-și-a aminte în veac de legământul Lui, de cuvântul pe care l-a poruncit într-o mie de neamuri, </p>
<p id="v9"><sup><small>9</small></sup>  Pe care l-a încheiat cu Avraam și de jurământul Său lui Isaac. <sup id="cite2"><a href="#fn2">[2]</a></sup></p>
<p id="v10"><sup><small>10</small></sup>  Și l-a pus pe el lui Iacob, spre poruncă, și lui Israel legătură veșnică, </p>
<p id="v11"><sup><small>11</small></sup>  Zicând: "Ție îți voi da pământul Canaan, partea moștenirii tale". </p>
<p id="v12"><sup><small>12</small></sup>  Atunci când erau ei puțini la număr și străini în pământul lor </p>
<p id="v13"><sup><small>13</small></sup>  Și au trecut de la un neam la altul, de la o împărăție la un alt popor, </p>
<p id="v14"><sup><small>14</small></sup>  N-a lăsat om să le facă strâmbătate și a certat pentru ei pe împărați, zicându-le: </p>
<p id="v15"><sup><small>15</small></sup>  "Nu vă atingeți de unșii Mei și nu vicleniți împotriva profeților Mei". </p>
<p id="v16"><sup><small>16</small></sup>  Și a chemat foamete pe pământ și a sfărâmat paiul de grâu. </p>
<p id="v17"><sup><small>17</small></sup>  Trimis-a înaintea lor om; rob a fost rânduit Iosif. </p>
<p id="v18"><sup><small>18</small></sup>  Smeritu-l-au, punând în obezi picioarele lui; prin fier a trecut sufletul lui, </p>
<p id="v19"><sup><small>19</small></sup>  Până ce a venit cuvântul Lui. Cuvântul Domnului l-a aprins pe el; </p>
<p id="v20"><sup><small>20</small></sup>  Trimis-a împăratul și l-a slobozit, căpetenia poporului și l-a liberat pe el. </p>
<p id="v21"><sup><small>21</small></sup>  Pusu-l-a pe el domn casei lui și căpetenie peste toată avuția lui, </p>
<p id="v22"><sup><small>22</small></sup>  Ca să învețe pe căpeteniile lui, ca pe sine însuși și pe bătrânii lui să-i înțelepțească. </p>
<p id="v23"><sup><small>23</small></sup>  Și a intrat Israel în Egipt și Iacob a locuit ca străin, în pământul lui Ham. </p>
<p id="v24"><sup><small>24</small></sup>  Și a înmulțit pe poporul lui foarte și l-a întărit pe el mai mult decât pe vrăjmașii lui. </p>
<p id="v25"><sup><small>25</small></sup>  Întors-a inima lor, ca să urască pe poporul Său, ca să viclenească împotriva robilor Săi. </p>
<p id="v26"><sup><small>26</small></sup>  Trimis-a pe Moise robul Său, pe Aaron, pe care l-a ales. </p>
<p id="v27"><sup><small>27</small></sup>  Pus-a în ei cuvintele semnelor și minunilor Lui în pământul lui Ham. </p>
<p id="v28"><sup><small>28</small></sup>  Trimis-a întuneric și i-a întunecat, căci au amărât cuvintele Lui; </p>
<p id="v29"><sup><small>29</small></sup>  Prefăcut-a apele lor în sânge și a omorât peștii lor; </p>
<p id="v30"><sup><small>30</small></sup>  Scos-a pământul lor broaște în cămările împăraților lor. </p>
<p id="v31"><sup><small>31</small></sup>  Zis-a și a venit muscă câinească și mulțime de muște în toate hotarele lor. </p>
<p id="v32"><sup><small>32</small></sup>  Pus-a în ploile lor grindină, foc arzător în pământul lor; </p>
<p id="v33"><sup><small>33</small></sup>  Și a bătut viile lor și smochinii lor și a sfărâmat pomii hotarelor lor. </p>
<p id="v34"><sup><small>34</small></sup>  Zis-a și a venit lăcustă și omidă fără număr. </p>
<p id="v35"><sup><small>35</small></sup>  Și a mâncat toată iarba în pământul lor și a mâncat rodul pământului lor, </p>
<p id="v36"><sup><small>36</small></sup>  Și a bătut pe toți întâi-născuții din pământul lor, pârga întregii lor osteneli. </p>
<p id="v37"><sup><small>37</small></sup>  Și i-a scos pe ei cu argint și cu aur și nu era în semințiile lor bolnav. </p>
<p id="v38"><sup><small>38</small></sup>  Veselitu-s-a Egiptul la ieșirea lor, că frica de ei îi cuprinsese. </p>
<p id="v39"><sup><small>39</small></sup>  Întins-a nor spre acoperirea lor și foc ca să le lumineze noaptea. </p>
<p id="v40"><sup><small>40</small></sup>  Cerut-au și au venit prepelițe și cu pâine cerească i-a săturat pe ei. </p>
<p id="v41"><sup><small>41</small></sup>  Despicat-a piatră și au curs ape și au curs râuri în pământ fără de apă. </p>
<p id="v42"><sup><small>42</small></sup>  Că și-a adus aminte de cuvântul cel sfânt al Lui, spus lui Avraam, robul Lui. </p>
<p id="v43"><sup><small>43</small></sup>  Și a scos pe poporul Său, întru bucurie și pe cei aleși ai Săi, întru veselie. </p>
<p id="v44"><sup><small>44</small></sup>  Și le-a dat lor țările neamurilor și ostenelile popoarelor au moștenit, </p>
<p id="v45"><sup><small>45</small></sup>  Ca să păzească dreptățile Lui și legea Lui s-o țină. </p>
<h2>Referințe</h2>
<div>
<ol>
  <li id="fn1"><a href="#cite1">↑</a> 105:6,43 <i>popor ales al lui Dumnezeu</i>: <a href="/ro/The_Urantia_Book/96#p5_6">CU 96:5.6</a>.  <i>Oameni aleși</i>: <a href="/ro/The_Urantia_Book/96#p2_3">CU 96:2.3</a>.  <i>Oameni aleși</i>: <a href="/ro/The_Urantia_Book/97#p10_1">CU 97:10.1</a>.  <i>Oameni aleși</i>: <a href="/ro/The_Urantia_Book/97#p4_2">CU 97:4.2</a>.  <i>Oameni aleși</i>: <a href="/ro/The_Urantia_Book/93#p5_1">CU 93:5.1</a>.  <i>Oameni aleși</i>: <a href="/ro/The_Urantia_Book/121#p2_8">CU 121:2.8</a>. </li>
  <li id="fn2"><a href="#cite2">↑</a> 105:9-10 <i>Jurăminte și jurăminte sacre</i>: <a href="/ro/The_Urantia_Book/87#p6_9">CU 87:6.9</a>. </li>
</ol>
</div>
