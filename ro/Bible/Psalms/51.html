<!--
title: Psalmii - Capitol 51
description: 
published: true
date: 2022-10-8T9:56:58Z
tags: bible, bible—psalms
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td><a href="/ro/Bible/Psalms/50">Psalmii - Capitol 50</a></td>
        <td><a href="/ro/Bible/Psalms/Index">Index</a></td>
        <td><a href="/ro/Bible/Psalms/52">Psalmii - Capitol 52</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  (Mai-marelui cântăreților; un psalm al lui David, când a venit profetul Natan, ca să-l mustre pentru femeia lui Urie.) Miluiește-mă, Dumnezeule, după mare mila Ta și după mulțimea îndurărilor Tale, șterge fărădelegea mea. </p>
<p id="v2"><sup><small>2</small></sup>  Mai vârtos mă spală de fărădelegea mea și de păcatul meu mă curățește. </p>
<p id="v3"><sup><small>3</small></sup>  Că fărădelegea mea eu o cunosc și păcatul meu înaintea mea este pururea. </p>
<p id="v4"><sup><small>4</small></sup>  Ție unuia am greșit și rău înaintea Ta am făcut, așa încât drept ești Tu întru cuvintele Tale și biruitor când vei judeca Tu. </p>
<p id="v5"><sup><small>5</small></sup>  Că iată întru fărădelegi m-am zămislit și în păcate m-a născut maica mea. </p>
<p id="v6"><sup><small>6</small></sup>  Că iată adevărul ai iubit; cele nearătate și cele ascunse ale înțelepciunii Tale, mi-ai arătat mie. </p>
<p id="v7"><sup><small>7</small></sup>  Stropi-mă-vei cu isop și mă voi curăți; spăla-mă-vei și mai vârtos decât zăpada mă voi albi. </p>
<p id="v8"><sup><small>8</small></sup>  Auzului meu vei da bucurie și veselie; bucura-se-vor oasele mele cele smerite. </p>
<p id="v9"><sup><small>9</small></sup>  Întoarce fața Ta de la păcatele mele și toate fărădelegile mele șterge-le. </p>
<p id="v10"><sup><small>10</small></sup>  Inimă curată zidește întru mine, Dumnezeule și duh drept înnoiește întru cele dinlăuntru ale mele. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v11"><sup><small>11</small></sup>  Nu mă lepăda de la fața Ta și Duhul Tău cel sfânt nu-l lua de la mine. </p>
<p id="v12"><sup><small>12</small></sup>  Dă-mi mie bucuria mântuirii Tale și cu duh stăpânitor mă întărește. <sup id="cite3"><a href="#fn3">[3]</a></sup></p>
<p id="v13"><sup><small>13</small></sup>  Învăța-voi pe cei fără de lege căile Tale și cei necredincioși la Tine se vor întoarce. </p>
<p id="v14"><sup><small>14</small></sup>  Izbăvește-mă de vărsarea de sânge, Dumnezeule, Dumnezeul mântuirii mele; bucura-se-va limba mea de dreptatea Ta. <sup id="cite4"><a href="#fn4">[4]</a></sup></p>
<p id="v15"><sup><small>15</small></sup>  Doamne, buzele mele vei deschide și gura mea va vesti lauda Ta. </p>
<p id="v16"><sup><small>16</small></sup>  Că de ai fi voit jertfă, ți-aș fi dat; arderile de tot nu le vei binevoi. <sup id="cite5"><a href="#fn5">[5]</a></sup></p>
<p id="v17"><sup><small>17</small></sup>  Jertfa lui Dumnezeu: duhul umilit; inima înfrântă și smerită Dumnezeu nu o va urgisi. </p>
<p id="v18"><sup><small>18</small></sup>  Fă bine, Doamne, întru bună voirea Ta, Sionului, și să se zidească zidurile Ierusalimului. </p>
<p id="v19"><sup><small>19</small></sup>  Atunci vei binevoi jertfa dreptății, prinosul și arderile de tot; atunci vor pune pe altarul Tău viței. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/ro/Bible/Psalms/50">Psalmii - Capitol 50</a></td>
        <td><a href="/ro/Bible/Psalms/Index">Index</a></td>
        <td><a href="/ro/Bible/Psalms/52">Psalmii - Capitol 52</a></td>
      </tr>
    </tbody>
  </table>
</figure>
<h2>Referințe</h2>
<div>
<ol>
  <li id="fn1"><a href="#cite1">↑</a> 51:10 <i>Creați în mine o inimă curată</i>: <a href="/ro/The_Urantia_Book/159#p5_2">CU 159:5.2</a>.  <i>Curățirea de sine</i>: <a href="/ro/The_Urantia_Book/143#p2_6">CU 143:2.6</a>.  <i>Creați inimă curată, spirit nou</i>: <a href="/ro/The_Urantia_Book/121#p7_5">CU 121:7.5</a>.  <i>Partea 1: Creați o inimă curată</i>: <a href="/ro/The_Urantia_Book/146#p2_13">CU 146:2.13</a>.  <i>Transformare</i>: <a href="/ro/The_Urantia_Book/143#p2_4">CU 143:2.4</a>. </li>
  <li id="fn2"><a href="#cite2">↑</a> 51:10-11 <i>Duh în om (Sfântul Duh)</i>: <a href="/ro/The_Urantia_Book/103#p1_6">CU 103:1.6</a>.  <i>Duhul lui Dumnezeu (Sfântul Duh)</i>: <a href="/ro/The_Urantia_Book/8#p5_3">CU 8:5.3</a>.  <i>Duh Sfânt</i>: <a href="/ro/The_Urantia_Book/34#p4_1">CU 34:4.1</a>.  <i>Duhul lui Dumnezeu (Sfântul Duh)</i>: <a href="/ro/The_Urantia_Book/8#p5_5">CU 8:5.5</a>. </li>
  <li id="fn3"><a href="#cite3">↑</a> 51:12 <i>Bucuria mântuirii</i>: <a href="/ro/The_Urantia_Book/190#p5_4">CU 190:5.4</a>. </li>
  <li id="fn4"><a href="#cite4">↑</a> 51:14 <i>Dumnezeu al mântuirii</i>: <a href="/ro/The_Urantia_Book/2#p6_3">CU 2:6.3</a>. </li>
  <li id="fn5"><a href="#cite5">↑</a> 51:16-17 <i>Dumnezeu vrea ascultare, nu sacrificiu</i>: <a href="/ro/The_Urantia_Book/192#p2_11">CU 192:2.11</a>. </li>
</ol>
</div>
