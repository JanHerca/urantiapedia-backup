<!--
title: Psalmii - Capitol 104
description: 
published: true
date: 2023-11-8T21:58:28Z
tags: bible, bible—psalms
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/ro/Bible/Psalms/103">
          <span class="mdi mdi-arrow-left-drop-circle"></span><span class="pl-2">Psalmii - Capitol 103</span>
        </a>
        </td>
        <td>
        <a href="/ro/Bible/Psalms/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/Psalms/105">
          <span class="pr-2">Psalmii - Capitol 105</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  (Un psalm al lui David.) Binecuvintează, suflete al meu, pe Domnul! Doamne, Dumnezeul meu, măritu-Te-ai foarte. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Întru strălucire și în mare podoabă Te-ai îmbrăcat; Cel ce Te îmbraci cu lumina ca și cu o haină; <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v3"><sup><small>3</small></sup>  Cel ce întinzi cerul ca un cort; Cel ce acoperi cu ape cele mai de deasupra ale lui; Cel ce pui norii suirea Ta; Cel ce umbli peste aripile vânturilor; </p>
<p id="v4"><sup><small>4</small></sup>  Cel ce faci pe îngerii Tăi duhuri și pe slugile Tale pară de foc; <sup id="cite4"><a href="#fn4">[4]</a></sup></p>
<p id="v5"><sup><small>5</small></sup>  Cel ce ai întemeiat pământul pe întărirea lui și nu se va clătina în veacul veacului. </p>
<p id="v6"><sup><small>6</small></sup>  Adâncul ca o haină este îmbrăcămintea lui; peste munți vor sta ape. </p>
<p id="v7"><sup><small>7</small></sup>  De certarea Ta vor fugi, de glasul tunetului Tău se vor înfricoșa. </p>
<p id="v8"><sup><small>8</small></sup>  Se suie munți și se coboară văi, în locul în care le-ai întemeiat pe ele. </p>
<p id="v9"><sup><small>9</small></sup>  Hotar ai pus, pe care nu-l vor trece și nici nu se vor întoarce să acopere pământul. </p>
<p id="v10"><sup><small>10</small></sup>  Cel ce trimiți izvoare în văi, prin mijlocul munților vor trece ape; </p>
<p id="v11"><sup><small>11</small></sup>  Adăpa-se-vor toate fiarele câmpului, asinii sălbatici setea își vor potoli. </p>
<p id="v12"><sup><small>12</small></sup>  Peste acelea păsările cerului vor locui; din mijlocul stâncilor vor da glas. </p>
<p id="v13"><sup><small>13</small></sup>  Cel ce adăpi munții din cele mai de deasupra ale Tale, din rodul lucrurilor Tale se va sătura pământul. </p>
<p id="v14"><sup><small>14</small></sup>  Cel ce răsari iarbă dobitoacelor și verdeață spre slujba oamenilor; </p>
<p id="v15"><sup><small>15</small></sup>  Ca să scoată pâine din pământ și vinul veselește inima omului; </p>
<p id="v16"><sup><small>16</small></sup>  Ca să veselească fața cu untdelemn și pâinea inima omului o întărește. </p>
<p id="v17"><sup><small>17</small></sup>  Sătura-se-vor copacii câmpului, cedrii Libanului pe care i-ai sădit; acolo păsările își vor face cuib. </p>
<p id="v18"><sup><small>18</small></sup>  Locașul cocostârcului în chiparoși. Munții cei înalți adăpost cerbilor stâncile scăpare iepurilor. </p>
<p id="v19"><sup><small>19</small></sup>  Făcut-ai luna spre vremi, soarele și-a cunoscut apusul său. </p>
<p id="v20"><sup><small>20</small></sup>  Pus-ai întuneric și s-a făcut noapte, când vor ieși toate fiarele pădurii; </p>
<p id="v21"><sup><small>21</small></sup>  Puii leilor mugesc ca să apuce și să ceară de la Dumnezeu mâncarea lor. </p>
<p id="v22"><sup><small>22</small></sup>  Răsărit-a soarele și s-au adunat și în culcușurile lor se vor culca. </p>
<p id="v23"><sup><small>23</small></sup>  Ieși-va omul la lucrul său și la lucrarea sa până seara. </p>
<p id="v24"><sup><small>24</small></sup>  Cât s-au mărit lucrurile Tale, Doamne, toate cu înțelepciune le-ai făcut! Umplutu-s-a pământul de zidirea Ta. <sup id="cite5"><a href="#fn5">[5]</a></sup></p>
<p id="v25"><sup><small>25</small></sup>  Marea aceasta este mare și largă; acolo se găsesc târâtoare, cărora nu este număr, vietăți mici și mari. </p>
<p id="v26"><sup><small>26</small></sup>  Acolo corăbiile umblă; balaurul acesta pe care l-ai zidit, ca să se joace în ea. </p>
<p id="v27"><sup><small>27</small></sup>  Toate către Tine așteaptă ca să le dai lor hrană la bună vreme. </p>
<p id="v28"><sup><small>28</small></sup>  Dându-le Tu lor, vor aduna, deschizând Tu mâna Ta, toate se vor umple de bunătăți; </p>
<p id="v29"><sup><small>29</small></sup>  Dar întorcându-ți Tu fața Ta, se vor tulbura; lua-vei duhul lor și se vor sfârși și în țărână se vor întoarce. </p>
<p id="v30"><sup><small>30</small></sup>  Trimite-vei duhul Tău și se vor zidi și vei înnoi fața pământului. <sup id="cite6"><a href="#fn6">[6]</a></sup></p>
<p id="v31"><sup><small>31</small></sup>  Fie slava Domnului în veac! Veseli-se-va Domnul de lucrurile Sale. </p>
<p id="v32"><sup><small>32</small></sup>  Cel ce caută spre pământ și-l face pe el de se cutremură; Cel ce se atinge de munți și fumegă. </p>
<p id="v33"><sup><small>33</small></sup>  Cânta-voi Domnului în viața mea, cânta-voi Dumnezeului meu cât voi fi. </p>
<p id="v34"><sup><small>34</small></sup>  Plăcute să-I fie Lui cuvintele mele, iar eu mă voi veseli de Domnul. </p>
<p id="v35"><sup><small>35</small></sup>  Piară păcătoșii de pe pământ și cei fără de lege, ca să nu mai fie. Binecuvintează, suflete al meu, pe Domnul. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/ro/Bible/Psalms/103">
          <span class="mdi mdi-arrow-left-drop-circle"></span><span class="pl-2">Psalmii - Capitol 103</span>
        </a>
        </td>
        <td>
        <a href="/ro/Bible/Psalms/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/Psalms/105">
          <span class="pr-2">Psalmii - Capitol 105</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Referințe</h2>
<div>
<ol>
  <li id="fn1"><a href="#cite1">↑</a> 104:1-32 <i>Dumnezeu ca Controlor</i>: <a href="/ro/The_Urantia_Book/0#p2_9">CU 0:2.9</a>. </li>
  <li id="fn2"><a href="#cite2">↑</a> 104:2 <i>Partea 3: Creatorul se acoperă pe sine</i>: <a href="/ro/The_Urantia_Book/1#p0_1">CU 1:0.1</a>. </li>
  <li id="fn3"><a href="#cite3">↑</a> 104:2-9 <i>Creație fizică</i>: <a href="/ro/The_Urantia_Book/29#p0_1">CU 29:0.1</a>. </li>
  <li id="fn4"><a href="#cite4">↑</a> 104:4 <i>Îngerii de foc</i>: <a href="/ro/The_Urantia_Book/85#p4_2">CU 85:4.2</a>. </li>
  <li id="fn5"><a href="#cite5">↑</a> 104:24 <i>Cu înțelepciune El a făcut toate lucrurile</i>: <a href="/ro/The_Urantia_Book/131#p2_2">CU 131:2.2</a>. </li>
  <li id="fn6"><a href="#cite6">↑</a> 104:30 <i>Trimite fii creatori</i>: <a href="/ro/The_Urantia_Book/4#p1_5">CU 4:1.5</a>.  <i>Reînnoit constant</i>: <a href="/ro/The_Urantia_Book/4#p1_6">CU 4:1.6</a>.  <i>Spirit nelimitat</i>: <a href="/ro/The_Urantia_Book/2#p1_2">CU 2:1.2</a>.  <i>Viața, atât materială, cât și spirituală</i>: <a href="/ro/The_Urantia_Book/36#p6_1">CU 36:6.1</a>.  <i>Îți trimiți spiritul</i>: <a href="/ro/The_Urantia_Book/34#p2_4">CU 34:2.4</a>. </li>
</ol>
</div>
