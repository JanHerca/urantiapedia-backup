<!--
title: Psalmii - Capitol 61
description: 
published: true
date: 2022-8-28T15:50:57Z
tags: 
editor: ckeditor
dateCreated: 2022-8-28T15:50:57Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/ro/Bible/Psalms/60">Psalmii - Capitol 60</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/ro/Bible/Psalms/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/ro/Bible/Psalms/62">Psalmii - Capitol 62</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  (Un psalm al lui David; mai-marelui cântăreților, pentru instrumente cu coarde.) Auzi, Dumnezeule, cererea mea, ia aminte la rugăciunea mea! </p>
<p id="v2"><sup><small>2</small></sup>  De la marginile pământului către Tine am strigat; când s-a mâhnit inima mea, pe piatră m-ai înălțat. </p>
<p id="v3"><sup><small>3</small></sup>  Povățuitu-m-ai, că ai fost nădejdea mea, turn de tărie în fața vrăjmașului. </p>
<p id="v4"><sup><small>4</small></sup>  Locui-voi în locașul Tău în veci; acoperi-mă-voi cu acoperământul aripilor Tale, </p>
<p id="v5"><sup><small>5</small></sup>  Că Tu, Dumnezeule, ai auzit rugăciunile mele; dat-ai moștenire celor ce se tem de numele Tău. </p>
<p id="v6"><sup><small>6</small></sup>  Zile la zilele împăratului adaugă, anii lui din neam în neam. </p>
<p id="v7"><sup><small>7</small></sup>  Rămâne-va în veac înaintea lui Dumnezeu; mila și adevărul va păzi. </p>
<p id="v8"><sup><small>8</small></sup>  Așa voi cânta numelui Tău în veacul veacului, ca să împlinesc făgăduințele mele zi de zi. </p>
