<!--
title: Psalmii - Capitol 66
description: 
published: true
date: 2022-8-28T15:50:57Z
tags: 
editor: ckeditor
dateCreated: 2022-8-28T15:50:57Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/ro/Bible/Psalms/65">Psalmii - Capitol 65</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/ro/Bible/Psalms/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/ro/Bible/Psalms/67">Psalmii - Capitol 67</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  (Un psalm al lui David; mai-marelui cântăreților. O cântare a învierii.) Strigați lui Dumnezeu tot pământul. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Cântați numele Lui; dați slavă laudei Lui. </p>
<p id="v3"><sup><small>3</small></sup>  Ziceți lui Dumnezeu: Cât sunt de înfricoșătoare lucrurile Tale! Pentru mulțimea puterii Tale, Te vor linguși vrăjmașii Tăi. </p>
<p id="v4"><sup><small>4</small></sup>  Tot pământul să se închine Ție și să cânte Ție, să cânte numelui Tău. </p>
<p id="v5"><sup><small>5</small></sup>  Veniți și vedeți lucrurile lui Dumnezeu, înfricoșător în sfaturi mai mult decât fiii oamenilor. </p>
<p id="v6"><sup><small>6</small></sup>  Cel ce preface marea în uscat, prin râu vor trece cu piciorul. Acolo ne vom veseli de El, </p>
<p id="v7"><sup><small>7</small></sup>  De Cel ce stăpânește cu puterea Sa veacul. Ochii Lui spre neamuri privesc; cei ce se răzvrătesc, să nu se înalțe întru sine. <sup id="cite2"><a href="#fn2">[2]</a></sup></p>
<p id="v8"><sup><small>8</small></sup>  Binecuvântați neamuri pe Dumnezeul nostru și faceți să se audă glasul laudei Lui, </p>
<p id="v9"><sup><small>9</small></sup>  Care a dat sufletului meu viață și n-a lăsat să se clatine picioarele mele. </p>
<p id="v10"><sup><small>10</small></sup>  Că ne-ai cercetat pe noi, Dumnezeule, cu foc ne-ai lămurit pe noi, precum se lămurește argintul. </p>
<p id="v11"><sup><small>11</small></sup>  Prinsu-ne-ai pe noi în cursă; pus-ai necazuri pe umărul nostru; </p>
<p id="v12"><sup><small>12</small></sup>  Ridicat-ai oameni pe capetele noastre, trecut-am prin foc și prin apă și ne-ai scos la odihnă. </p>
<p id="v13"><sup><small>13</small></sup>  Intra-voi în casa Ta cu arderi de tot, împlini-voi ție făgăduințele mele, </p>
<p id="v14"><sup><small>14</small></sup>  Pe care le-au rostit buzele mele și le-a grăit gura mea, întru necazul meu. </p>
<p id="v15"><sup><small>15</small></sup>  Arderi de tot grase voi aduce ție, cu tămâie și berbeci; Îți voi jertfi boi și țapi. </p>
<p id="v16"><sup><small>16</small></sup>  Veniți de auziți toți cei ce vă temeți de Dumnezeu și vă voi povesti câte a făcut El sufletului meu. </p>
<p id="v17"><sup><small>17</small></sup>  Către Dânsul cu gura mea am strigat și L-am lăudat cu gura mea. </p>
<p id="v18"><sup><small>18</small></sup>  Nedreptate de am avut în inima mea să nu mă audă Domnul. <sup id="cite3"><a href="#fn3">[3]</a></sup></p>
<p id="v19"><sup><small>19</small></sup>  Pentru aceasta m-a auzit Dumnezeu; luat-a aminte glasul rugăciunii mele. </p>
<p id="v20"><sup><small>20</small></sup>  Binecuvântat este Dumnezeu, Care n-a depărtat rugăciunea mea și mila Lui de la mine. </p>
<h2>Referințe</h2>
<div>
<ol>
  <li id="fn1"><a href="#cite1">↑</a> 66:1-2 <i>Muzicieni celesti</i>: <a href="/ro/The_Urantia_Book/44#p0_5">CU 44:0.5</a>. </li>
  <li id="fn2"><a href="#cite2">↑</a> 66:7 <i>Regatul ca realitate prezentă</i>: <a href="/ro/The_Urantia_Book/170#p1_2">CU 170:1.2</a>. </li>
  <li id="fn3"><a href="#cite3">↑</a> 66:18 <i>Dumnezeu nu aude nelegiuiți</i>: <a href="/ro/The_Urantia_Book/131#p2_8">CU 131:2.8</a>. </li>
</ol>
</div>
