<!--
title: Psalmii - Capitol 69
description: 
published: true
date: 2022-8-28T15:50:57Z
tags: 
editor: ckeditor
dateCreated: 2022-8-28T15:50:57Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/ro/Bible/Psalms/68">Psalmii - Capitol 68</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/ro/Bible/Psalms/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/ro/Bible/Psalms/70">Psalmii - Capitol 70</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  (Un psalm al lui David; mai-marelui cântăreților. Pentru cei ce se vor schimba.) Mântuiește-mă, Dumnezeule, că au intrat ape până la sufletul meu. </p>
<p id="v2"><sup><small>2</small></sup>  Afundatu-m-am în noroiul adâncului, care nu are fund; intrat-am în adâncurile mării și furtuna m-a potopit. </p>
<p id="v3"><sup><small>3</small></sup>  Ostenit-am strigând, amorțit-a gâtlejul meu, slăbit-au ochii mei nădăjduind spre Dumnezeul meu. </p>
<p id="v4"><sup><small>4</small></sup>  Înmulțitu-s-au mai mult decât perii capului meu cei ce mă urăsc pe mine în zadar. Întăritu-s-au vrăjmașii mei, cei ce mă prigonesc pe nedrept; cele ce n-am răpit, pe acelea le-am plătit. <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  Dumnezeule, Tu ai cunoscut nepriceperea mea și greșelile mele de la Tine nu s-au ascuns. </p>
<p id="v6"><sup><small>6</small></sup>  Să nu fie rușinați, din pricina mea, cei ce Te așteaptă pe Tine, Doamne, Doamne al puterilor, nici înfruntați pentru mine, cei ce Te caută pe Tine, Dumnezeul lui Israel. </p>
<p id="v7"><sup><small>7</small></sup>  Că pentru Tine am suferit ocară, acoperit-a batjocura obrazul meu. </p>
<p id="v8"><sup><small>8</small></sup>  Înstrăinat am fost de frații mei și străin fiilor maicii mele, </p>
<p id="v9"><sup><small>9</small></sup>  Că râvna casei Tale m-a mâncat și ocările celor ce Te ocărăsc pe Tine au căzut asupra mea. </p>
<p id="v10"><sup><small>10</small></sup>  Și mi-am smerit cu post sufletul meu și mi-a fost spre ocară mie. </p>
<p id="v11"><sup><small>11</small></sup>  Și m-am îmbrăcat cu sac și am ajuns pentru ei de batjocură. </p>
<p id="v12"><sup><small>12</small></sup>  Împotriva mea grăiau cei ce ședeau în porți și despre mine cântau cei ce beau vin. </p>
<p id="v13"><sup><small>13</small></sup>  Iar eu întru rugăciunea mea către Tine, Doamne, am strigat la timp bine-plăcut. Dumnezeule, întru mulțimea milei Tale auzi-mă, întru adevărul milei Tale. </p>
<p id="v14"><sup><small>14</small></sup>  Mântuiește-mă din noroi, ca să nu mă afund; izbăvește-mă de cei ce mă urăsc și din adâncul apelor, </p>
<p id="v15"><sup><small>15</small></sup>  Ca să nu mă înece vâltoarea apei, nici să mă înghită adâncul, nici să-și închidă peste mine adâncul gura lui. </p>
<p id="v16"><sup><small>16</small></sup>  Auzi-mă, Doamne, că bună este mila Ta; după mulțimea îndurărilor Tale caută spre mine. </p>
<p id="v17"><sup><small>17</small></sup>  Să nu-ți întorci fața Ta de la credinciosul Tău, când mă necăjesc. Degrabă mă auzi. </p>
<p id="v18"><sup><small>18</small></sup>  Ia aminte la sufletul meu și-l mântuiește pe el; din mâinile vrăjmașilor mei izbăvește-mă, </p>
<p id="v19"><sup><small>19</small></sup>  Că Tu cunoști ocara mea și rușinea mea și înfruntarea mea; înaintea Ta sunt toți cei ce mă necăjesc. </p>
<p id="v20"><sup><small>20</small></sup>  Zdrobit a fost sufletul meu de ocări și necaz, și am așteptat pe cel ce m-ar milui și nu era și pe cei ce m-ar mângâia și nu i-am aflat. </p>
<p id="v21"><sup><small>21</small></sup>  Și mi-au dat spre mâncarea mea fiere și în setea mea m-au adăpat cu oțet. </p>
<p id="v22"><sup><small>22</small></sup>  Facă-se masa lor înaintea lor cursă, răsplătire și sminteală; </p>
<p id="v23"><sup><small>23</small></sup>  Să se întunece ochii lor, ca să nu vadă și spinarea lor pururea o gârbovește; </p>
<p id="v24"><sup><small>24</small></sup>  Varsă peste ei urgia Ta și mânia urgiei Tale să-i cuprindă pe ei; </p>
<p id="v25"><sup><small>25</small></sup>  Facă-se curtea lor pustie și în locașurile lor să nu fie locuitori; </p>
<p id="v26"><sup><small>26</small></sup>  Că pe care Tu l-ai bătut, ei l-au prigonit și au înmulțit durerea rănilor lui. </p>
<p id="v27"><sup><small>27</small></sup>  Adaugă fărădelege la fărădelegea lor și să nu intre întru dreptatea Ta; </p>
<p id="v28"><sup><small>28</small></sup>  Șterși să fie din cartea celor vii și cu cei drepți să nu se scrie. <sup id="cite4"><a href="#fn4">[4]</a></sup></p>
<p id="v29"><sup><small>29</small></sup>  Sărac și îndurerat sunt eu; mântuirea Ta, Dumnezeule, să mă sprijinească! </p>
<p id="v30"><sup><small>30</small></sup>  Lăuda-voi numele Dumnezeului meu cu cântare și-L voi preamări pe El cu laudă; <sup id="cite2"><a href="#fn2">[2]</a></sup></p>
<p id="v31"><sup><small>31</small></sup>  Și-I va plăcea lui Dumnezeu mai mult decât vițelul tânăr, căruia îi cresc coarne și unghii. </p>
<p id="v32"><sup><small>32</small></sup>  Să râdă săracii și să se veselească; cântați lui Dumnezeu și viu va fi sufletul vostru! <sup id="cite3"><a href="#fn3">[3]</a></sup></p>
<p id="v33"><sup><small>33</small></sup>  Că a auzit pe cei săraci Domnul și pe cei ferecați în obezi ai Săi nu i-a urgisit. </p>
<p id="v34"><sup><small>34</small></sup>  Să-L laude pe El cerurile și pământul, marea și toate câte se târăsc în ea. </p>
<p id="v35"><sup><small>35</small></sup>  Că Dumnezeu va mântui Sionul și se vor zidi cetățile lui Iuda și vor locui acolo și-l vor moșteni pe el; </p>
<p id="v36"><sup><small>36</small></sup>  Și seminția credincioșilor Lui îl va stăpâni pe el și cei ce iubesc numele Lui vor locui în el. </p>
<h2>Referințe</h2>
<div>
<ol>
  <li id="fn1"><a href="#cite1">↑</a> 69:4 <i>Au urât fără motiv</i>: <a href="/ro/The_Urantia_Book/180#p3_2">CU 180:3.2</a>. </li>
  <li id="fn2"><a href="#cite2">↑</a> 69:30-31 <i>Slavă Domnului cu cântec</i>: <a href="/ro/The_Urantia_Book/146#p2_16">CU 146:2.16</a>. </li>
  <li id="fn3"><a href="#cite3">↑</a> 69:32 <i>Dumnezeu caută</i>: <a href="/ro/The_Urantia_Book/1#p2_3">CU 1:2.3</a>. </li>
  <li id="fn4"><a href="#cite4">↑</a> 69:28 <i>Șters din evidență</i>: <a href="/ro/The_Urantia_Book/37#p3_7">CU 37:3.7</a>. </li>
</ol>
</div>
