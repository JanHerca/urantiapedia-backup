<!--
title: Psalmii - Capitol 62
description: 
published: true
date: 2022-8-28T15:50:57Z
tags: 
editor: ckeditor
dateCreated: 2022-8-28T15:50:57Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/ro/Bible/Psalms/61">Psalmii - Capitol 61</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/ro/Bible/Psalms/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/ro/Bible/Psalms/63">Psalmii - Capitol 63</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  (Un psalm al lui David; mai-marelui cântăreților. Pentru Iditum.) Oare nu lui Dumnezeu se va supune sufletul meu? Că de la El este mântuirea mea; </p>
<p id="v2"><sup><small>2</small></sup>  Pentru că El este Dumnezeul meu, Mântuitorul meu și Sprijinitorul meu; nu mă voi clătina mai mult. </p>
<p id="v3"><sup><small>3</small></sup>  Până când vă ridicați asupra omului? Căutați toți a-l doborî, socotindu-l ca un zid povârnit și ca un gard surpat! </p>
<p id="v4"><sup><small>4</small></sup>  S-au sfătuit să doboare cinstea mea, alergat-au cu minciună; cu gura lor mă binecuvântau și cu inima lor mă blestemau. </p>
<p id="v5"><sup><small>5</small></sup>  Dar lui Dumnezeu supune-te, suflete al meu, că de la El vine răbdarea mea; </p>
<p id="v6"><sup><small>6</small></sup>  Că El este Dumnezeul meu și Mântuitorul meu, Sprijinitorul meu; nu mă voi strămuta. </p>
<p id="v7"><sup><small>7</small></sup>  În Dumnezeu este mântuirea mea și slava mea; Dumnezeu este ajutorul meu și nădejdea mea este în Dumnezeu. </p>
<p id="v8"><sup><small>8</small></sup>  Nădăjduiți în El toată adunarea poporului; revărsați înaintea Lui inimile voastre, că El este ajutorul nostru. <sup id="cite1"><a href="#fn1">[1]</a></sup></p>
<p id="v9"><sup><small>9</small></sup>  Dar deșertăciune sunt fiii oamenilor, mincinoși sunt fiii oamenilor; în balanță, toți împreună sunt deșertăciune. </p>
<p id="v10"><sup><small>10</small></sup>  Nu nădăjduiți spre nedreptate și spre jefuire nu poftiți; bogăția de ar curge nu vă lipiți inima de ea. <sup id="cite2"><a href="#fn2">[2]</a></sup></p>
<p id="v11"><sup><small>11</small></sup>  O dată a grăit Dumnezeu, aceste două lucruri am auzit: că puterea este a lui Dumnezeu </p>
<p id="v12"><sup><small>12</small></sup>  Și a Ta, Doamne, este mila; că Tu vei răsplăti fiecăruia după faptele lui. </p>
<h2>Referințe</h2>
<div>
<ol>
  <li id="fn1"><a href="#cite1">↑</a> 62:8 <i>Ai încredere în el în orice moment</i>: <a href="/ro/The_Urantia_Book/152#p5_3">CU 152:5.3</a>. </li>
  <li id="fn2"><a href="#cite2">↑</a> 62:10 <i>Dacă bogăția crește, nu pune inima</i>: <a href="/ro/The_Urantia_Book/165#p4_8">CU 165:4.8</a>. </li>
</ol>
</div>
