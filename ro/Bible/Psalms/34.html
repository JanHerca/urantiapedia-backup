<!--
title: Psalmii - Capitol 34
description: 
published: true
date: 2022-8-28T15:50:57Z
tags: 
editor: ckeditor
dateCreated: 2022-8-28T15:50:57Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/ro/Bible/Psalms/33">Psalmii - Capitol 33</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/ro/Bible/Psalms/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/ro/Bible/Psalms/35">Psalmii - Capitol 35</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  (Un psalm al lui David, când și-a schimbat fața sa înaintea lui Abimelec și i-a dat drumul și s-a dus.) Bine voi cuvânta pe Domnul în toată vremea, pururea lauda Lui în gura mea. </p>
<p id="v2"><sup><small>2</small></sup>  În Domnul se va lăuda sufletul meu; să audă cei blânzi și să se veselească. </p>
<p id="v3"><sup><small>3</small></sup>  Slăviți pe Domnul împreună cu mine și să înălțăm numele Lui împreună. </p>
<p id="v4"><sup><small>4</small></sup>  Căutat-am pe Domnul și m-a auzit și din toate necazurile mele m-a izbăvit. </p>
<p id="v5"><sup><small>5</small></sup>  Apropiați-vă de El și vă luminați; și fețele voastre să nu se rușineze. </p>
<p id="v6"><sup><small>6</small></sup>  Săracul acesta a strigat și Domnul l-a auzit pe el și din toate necazurile lui l-a izbăvit. </p>
<p id="v7"><sup><small>7</small></sup>  Străjui-va îngerul Domnului împrejurul celor ce se tem de El și-i va izbăvi pe ei. </p>
<p id="v8"><sup><small>8</small></sup>  Gustați și vedeți că bun este Domnul; fericit bărbatul care nădăjduiește în El. <sup id="cite1"><a href="#fn1">[1]</a></sup></p>
<p id="v9"><sup><small>9</small></sup>  Temeți-vă de Domnul toți sfinții Lui, că n-au lipsă cei ce se tem de El. <sup id="cite2"><a href="#fn2">[2]</a></sup></p>
<p id="v10"><sup><small>10</small></sup>  Bogații au sărăcit și au flămânzit, iar cei ce-L caută pe Domnul, nu se vor lipsi de tot binele. </p>
<p id="v11"><sup><small>11</small></sup>  Veniți fiilor, ascultați-mă pe mine, frica Domnului vă voi învăța pe voi; </p>
<p id="v12"><sup><small>12</small></sup>  Cine este omul cel ce voiește viața, care iubește să vadă zile bune? </p>
<p id="v13"><sup><small>13</small></sup>  Oprește-ți limba de la rău și buzele tale să nu grăiască vicleșug. </p>
<p id="v14"><sup><small>14</small></sup>  Ferește-te de rău și fă bine, caută pacea și o urmează pe ea. </p>
<p id="v15"><sup><small>15</small></sup>  Ochii Domnului spre cei drepți și urechile Lui spre rugăciunea lor. <sup id="cite3"><a href="#fn3">[3]</a></sup></p>
<p id="v16"><sup><small>16</small></sup>  Iar fața Domnului spre cei ce fac rele, ca să piară de pe pământ pomenirea lor. </p>
<p id="v17"><sup><small>17</small></sup>  Strigat-au drepții și Domnul i-a auzit și din toate necazurile lor i-a izbăvit. </p>
<p id="v18"><sup><small>18</small></sup>  Aproape este Domnul de cei umiliți la inimă și pe cei smeriți cu duhul îi va mântui. <sup id="cite4"><a href="#fn4">[4]</a></sup></p>
<p id="v19"><sup><small>19</small></sup>  Multe sunt necazurile drepților și din toate acelea îi va izbăvi pe ei Domnul. </p>
<p id="v20"><sup><small>20</small></sup>  Domnul păzește toate oasele lor, nici unul din ele nu se va zdrobi. </p>
<p id="v21"><sup><small>21</small></sup>  Moartea păcătoșilor este cumplită și cei ce urăsc pe cel drept vor greși. </p>
<p id="v22"><sup><small>22</small></sup>  Mântui-va Domnul sufletele robilor Săi și nu vor greși toți cei ce nădăjduiesc în El. </p>
<h2>Referințe</h2>
<div>
<ol>
  <li id="fn1"><a href="#cite1">↑</a> 34:8 <i>Gustați și vedeți că Dumnezeu este bun</i>: <a href="/ro/The_Urantia_Book/131#p2_3">CU 131:2.3</a>.  <i>Aromă spirituală</i>: <a href="/ro/The_Urantia_Book/2#p7_6">CU 2:7.6</a>.  <i>Gustați și vedeți / binecuvântați</i>: <a href="/ro/The_Urantia_Book/2#p6_3">CU 2:6.3</a>.  <i>Partea 1: Dumnezeu este bun</i>: <a href="/ro/The_Urantia_Book/2#p6_3">CU 2:6.3</a>. </li>
  <li id="fn2"><a href="#cite2">↑</a> 34:9,11 <i>Teme-te de Domnul</i>: <a href="/ro/The_Urantia_Book/149#p6_1">CU 149:6.1</a>. </li>
  <li id="fn3"><a href="#cite3">↑</a> 34:15 <i>Ochii Domnului sunt peste neprihăniți</i>: <a href="/ro/The_Urantia_Book/4#p1_4">CU 4:1.4</a>.  <i>Urechi divine mereu deschise</i>: <a href="/ro/The_Urantia_Book/8#p4_8">CU 8:4.8</a>.  <i>Ochii Domnului peste drepți</i>: <a href="/ro/The_Urantia_Book/8#p4_8">CU 8:4.8</a>. </li>
  <li id="fn4"><a href="#cite4">↑</a> 34:18-19 <i>Este aproape de cei cu inima zdrobită</i>: <a href="/ro/The_Urantia_Book/131#p2_10">CU 131:2.10</a>. </li>
</ol>
</div>
