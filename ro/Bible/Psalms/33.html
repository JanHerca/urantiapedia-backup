<!--
title: Psalmii - Capitol 33
description: 
published: true
date: 2022-10-8T9:56:58Z
tags: bible, bible—psalms
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td><a href="/ro/Bible/Psalms/32">Psalmii - Capitol 32</a></td>
        <td><a href="/ro/Bible/Psalms/Index">Index</a></td>
        <td><a href="/ro/Bible/Psalms/34">Psalmii - Capitol 34</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  (Un psalm al lui David, nescris deasupra la evrei.) Bucurați-vă, drepților; celor drepți li se cuvine laudă. </p>
<p id="v2"><sup><small>2</small></sup>  Lăudați pe Domnul în alăută, în psaltire cu zece strune cântați-I Lui. </p>
<p id="v3"><sup><small>3</small></sup>  Cântați-I Lui cântare nouă, cântați-I frumos, cu strigăt de bucurie. </p>
<p id="v4"><sup><small>4</small></sup>  Că drept este cuvântul Domnului și toate lucrurile Lui întru credință. </p>
<p id="v5"><sup><small>5</small></sup>  Iubește milostenia și judecata, Domnul; de mila Domnului plin este pământul. <sup id="cite1"><a href="#fn1">[1]</a></sup></p>
<p id="v6"><sup><small>6</small></sup>  Cu cuvântul Domnului cerurile s-au întărit și cu duhul gurii Lui toată puterea lor. <sup id="cite2"><a href="#fn2">[2]</a></sup></p>
<p id="v7"><sup><small>7</small></sup>  Adunat-a ca într-un burduf apele mării, pus-a în vistierii adâncurile. </p>
<p id="v8"><sup><small>8</small></sup>  Să se teamă de Domnul tot pământul și de El să se cutremure toți locuitorii lumii. </p>
<p id="v9"><sup><small>9</small></sup>  Că El a zis și s-au făcut, El a poruncit și s-au zidit. </p>
<p id="v10"><sup><small>10</small></sup>  Domnul risipește sfaturile neamurilor, leapădă gândurile popoarelor și defaimă sfaturile căpeteniilor. </p>
<p id="v11"><sup><small>11</small></sup>  Iar sfatul Domnului rămâne în veac, gândurile inimii Lui, din neam în neam. <sup id="cite5"><a href="#fn5">[5]</a></sup></p>
<p id="v12"><sup><small>12</small></sup>  Fericit este neamul căruia Domnul este Dumnezeul lui, poporul pe care l-a ales de moștenire Lui. <sup id="cite3"><a href="#fn3">[3]</a></sup></p>
<p id="v13"><sup><small>13</small></sup>  Din cer a privit Domnul, văzut-a pe toți fiii oamenilor. <sup id="cite4"><a href="#fn4">[4]</a></sup></p>
<p id="v14"><sup><small>14</small></sup>  Din locașul Său, cel gata, privit-a spre toți cei ce locuiesc pământul. </p>
<p id="v15"><sup><small>15</small></sup>  Cel ce a zidit îndeosebi inimile lor, Cel ce pricepe toate lucrurile lor. </p>
<p id="v16"><sup><small>16</small></sup>  Nu se mântuiește împăratul cu oștire multă și uriașul nu se va mântui cu mulțimea tăriei lui. </p>
<p id="v17"><sup><small>17</small></sup>  Mincinos este calul spre scăpare și cu mulțimea puterii lui nu te va izbăvi. </p>
<p id="v18"><sup><small>18</small></sup>  Iată ochii Domnului spre cei ce se tem de Dânsul, spre cei ce nădăjduiesc în mila Lui. </p>
<p id="v19"><sup><small>19</small></sup>  Ca să izbăvească de moarte sufletele lor și să-i hrănească pe ei în foamete. </p>
<p id="v20"><sup><small>20</small></sup>  Și sufletul nostru așteaptă pe Domnul, că ajutorul și apărătorul nostru este. </p>
<p id="v21"><sup><small>21</small></sup>  Că în El se va veseli inima noastră și în numele cel sfânt al Lui am nădăjduit. </p>
<p id="v22"><sup><small>22</small></sup>  Fie, Doamne, mila Ta spre noi, precum am nădăjduit și noi întru Tine. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/ro/Bible/Psalms/32">Psalmii - Capitol 32</a></td>
        <td><a href="/ro/Bible/Psalms/Index">Index</a></td>
        <td><a href="/ro/Bible/Psalms/34">Psalmii - Capitol 34</a></td>
      </tr>
    </tbody>
  </table>
</figure>
<h2>Referințe</h2>
<div>
<ol>
  <li id="fn1"><a href="#cite1">↑</a> 33:5 <i>Dumnezeul judecății</i>: <a href="/ro/The_Urantia_Book/96#p6_3">CU 96:6.3</a>. </li>
  <li id="fn2"><a href="#cite2">↑</a> 33:6 <i>Universuri făcute de fiii lui Dumnezeu</i>: <a href="/ro/The_Urantia_Book/1#p0_1">CU 1:0.1</a>.  <i>Prin cuvântul Domnului: creație</i>: <a href="/ro/The_Urantia_Book/86#p5_9">CU 86:5.9</a>.  <i>creația lui Michael</i>: <a href="/ro/The_Urantia_Book/57#p3_8">CU 57:3.8</a>.  <i>Fiii Creatori</i>: <a href="/ro/The_Urantia_Book/21#p0_1">CU 21:0.1</a>.  <i>Fiii Creatori creează</i>: <a href="/ro/The_Urantia_Book/21#p2_1">CU 21:2.1</a>.  <i>Creație fizică</i>: <a href="/ro/The_Urantia_Book/29#p0_1">CU 29:0.1</a>.  <i>Partea a 2-a: Toate făcute prin fiii lui Dumnezeu</i>: <a href="/ro/The_Urantia_Book/1#p0_1">CU 1:0.1</a>. </li>
  <li id="fn3"><a href="#cite3">↑</a> 33:12 <i>Oameni aleși</i>: <a href="/ro/The_Urantia_Book/93#p5_1">CU 93:5.1</a>.  <i>Oameni aleși</i>: <a href="/ro/The_Urantia_Book/96#p2_3">CU 96:2.3</a>.  <i>Oameni aleși</i>: <a href="/ro/The_Urantia_Book/97#p4_2">CU 97:4.2</a>.  <i>Oameni aleși</i>: <a href="/ro/The_Urantia_Book/97#p10_1">CU 97:10.1</a>.  <i>Oameni aleși</i>: <a href="/ro/The_Urantia_Book/121#p2_8">CU 121:2.8</a>.  <i>popor ales al lui Dumnezeu</i>: <a href="/ro/The_Urantia_Book/96#p5_6">CU 96:5.6</a>. </li>
  <li id="fn4"><a href="#cite4">↑</a> 33:13-14 <i>Domnul priveste din cer</i>: <a href="/ro/The_Urantia_Book/3#p3_2">CU 3:3.2</a>. </li>
  <li id="fn5"><a href="#cite5">↑</a> 33:11 <i>Dumnezeu este imuabil, infailibil</i>: <a href="/ro/The_Urantia_Book/2#p2_2">CU 2:2.2</a>. </li>
</ol>
</div>
