<!--
title: Psalmii - Capitol 5
description: 
published: true
date: 2022-10-8T9:56:58Z
tags: bible, bible—psalms
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td><a href="/ro/Bible/Psalms/4">Psalmii - Capitol 4</a></td>
        <td><a href="/ro/Bible/Psalms/Index">Index</a></td>
        <td><a href="/ro/Bible/Psalms/6">Psalmii - Capitol 6</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  (Un psalm al lui David; mai-marelui cântăreților, pentru instrumente de suflat.) Graiurile mele ascultă-le, Doamne! Înțelege strigarea mea! </p>
<p id="v2"><sup><small>2</small></sup>  Ia aminte la glasul rugăciunii mele, Împăratul meu și Dumnezeul meu, căci către Tine, mă voi ruga, Doamne! </p>
<p id="v3"><sup><small>3</small></sup>  Dimineața vei auzi glasul meu; dimineața voi sta înaintea Ta și mă vei vedea. </p>
<p id="v4"><sup><small>4</small></sup>  Că Tu ești Dumnezeu, Care nu voiești fărădelegea, nici nu va locui lângă Tine cel ce viclenește. </p>
<p id="v5"><sup><small>5</small></sup>  Nu vor sta călcătorii de lege în preajma ochilor Tăi. Urât-ai pe toți cei ce lucrează fără de lege. </p>
<p id="v6"><sup><small>6</small></sup>  Pierde-vei pe toți cei ce grăiesc minciuna; pe ucigaș și pe viclean îl urăște Domnul. </p>
<p id="v7"><sup><small>7</small></sup>  Iar eu, întru mulțimea milei Tale, voi intra în casa Ta, închina-mă-voi spre sfânt locașul Tău, întru frica Ta. </p>
<p id="v8"><sup><small>8</small></sup>  Doamne, povățuiește-mă întru dreptatea Ta din pricina dușmanilor mei! Îndreptează înaintea mea calea Ta. </p>
<p id="v9"><sup><small>9</small></sup>  Că nu este în gura lor adevăr, inima lor este deșartă; groapă deschisă grumazul lor, cu limbile lor viclenesc. <sup id="cite1"><a href="#fn1">[1]</a></sup></p>
<p id="v10"><sup><small>10</small></sup>  Judecă-i pe ei, Dumnezeule; să cadă din sfaturile lor; după mulțimea nelegiuirilor lor, alungă-i pe ei, că Te-au amărât, Doamne, </p>
<p id="v11"><sup><small>11</small></sup>  Și să se veselească toți cei ce nădăjduiesc întru Tine; în veac se vor bucura și le vei fi lor sălaș și se vor lăuda cu Tine toți cei ce iubesc numele Tău. </p>
<p id="v12"><sup><small>12</small></sup>  Că Tu vei binecuvânta pe cel drept, Doamne, căci cu arma bunei voiri ne-ai încununat pe noi. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/ro/Bible/Psalms/4">Psalmii - Capitol 4</a></td>
        <td><a href="/ro/Bible/Psalms/Index">Index</a></td>
        <td><a href="/ro/Bible/Psalms/6">Psalmii - Capitol 6</a></td>
      </tr>
    </tbody>
  </table>
</figure>
<h2>Referințe</h2>
<div>
<ol>
  <li id="fn1"><a href="#cite1">↑</a> 5:9 <i>Mai flatat cu buzele</i>: <a href="/ro/The_Urantia_Book/149#p6_12">CU 149:6.12</a>. </li>
</ol>
</div>
