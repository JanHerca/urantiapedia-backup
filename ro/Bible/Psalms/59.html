<!--
title: Psalmii - Capitol 59
description: 
published: true
date: 2022-8-28T15:50:57Z
tags: 
editor: ckeditor
dateCreated: 2022-8-28T15:50:57Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/ro/Bible/Psalms/58">Psalmii - Capitol 58</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/ro/Bible/Psalms/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/ro/Bible/Psalms/60">Psalmii - Capitol 60</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  (Un psalm al lui David; mai-marelui cântăreților. Când a trimis Saul și a păzit casa lui, ca să-l omoare pe el.) Scoate-mă de la vrăjmașii mei, Dumnezeule, și de cei ce se scoală împotriva mea, izbăvește-mă. </p>
<p id="v2"><sup><small>2</small></sup>  Izbăvește-mă de cei ce lucrează fărădelegea și de bărbații vărsărilor de sânge mă izbăvește. </p>
<p id="v3"><sup><small>3</small></sup>  Că iată au vânat sufletul meu, stătut-au împotriva mea cei tari. Nici fărădelegea și nici păcatul meu nu sunt pricină, Doamne. Fără de nelegiuire am alergat și m-am îndreptat spre Tine; </p>
<p id="v4"><sup><small>4</small></sup>  Scoală-Te, întru întâmpinarea mea și vezi. Și Tu, Doamne, Dumnezeul puterilor, Dumnezeul lui Israel, </p>
<p id="v5"><sup><small>5</small></sup>  Ia aminte să cercetezi toate neamurile; să nu Te milostivești de toți cei ce lucrează fărădelegea. </p>
<p id="v6"><sup><small>6</small></sup>  Întoarce-se-vor spre seară și vor flămânzi ca un câine și vor înconjura cetatea. </p>
<p id="v7"><sup><small>7</small></sup>  Iată, vor striga cu gura lor și sabie în buzele lor, că cine i-a auzit? </p>
<p id="v8"><sup><small>8</small></sup>  Și Tu, Doamne, vei râde de ei, vei face de nimic toate neamurile. </p>
<p id="v9"><sup><small>9</small></sup>  Puterea mea în Tine o voi păzi, că Tu, Dumnezeule, sprijinitorul meu ești. Dumnezeul meu, mila Ta mă va întâmpina; </p>
<p id="v10"><sup><small>10</small></sup>  Dumnezeu îmi va arăta înfrângerea dușmanilor mei. </p>
<p id="v11"><sup><small>11</small></sup>  Să nu-i omori pe ei, ca nu cumva să uite legea Ta; risipește-i pe ei cu puterea Ta și doboară-i pe ei, apărătorul meu, Doamne. </p>
<p id="v12"><sup><small>12</small></sup>  Păcatul gurii lor, cuvântul buzelor lor, să se prindă întru mândria lor și de blestemul și minciuna lor se va duce vestea. </p>
<p id="v13"><sup><small>13</small></sup>  Nimicește-i, întru mânia Ta nimicește-i, ca să nu mai fie! Și vor cunoaște că Dumnezeu stăpânește pe Iacob și marginile pământului. </p>
<p id="v14"><sup><small>14</small></sup>  Întoarce-se-vor spre seară și vor flămânzi ca un câine și vor înconjura cetatea. </p>
<p id="v15"><sup><small>15</small></sup>  Ei se vor risipi să mănânce; iar de nu se vor sătura, vor murmura. </p>
<p id="v16"><sup><small>16</small></sup>  Iar eu voi lăuda puterea Ta și mă voi bucura dimineața de mila Ta. Că Te-ai făcut sprijinitorul meu și scăparea mea în ziua necazului meu. <sup id="cite1"><a href="#fn1">[1]</a></sup></p>
<p id="v17"><sup><small>17</small></sup>  Ajutorul meu ești, Ție-Ți voi cânta, că Tu, Dumnezeule, sprijinitorul meu ești, Dumnezeul meu, mila mea. </p>
<h2>Referințe</h2>
<div>
<ol>
  <li id="fn1"><a href="#cite1">↑</a> 59:16 <i>Dumnezeu este atotputernic</i>: <a href="/ro/The_Urantia_Book/131#p10_3">CU 131:10.3</a>.  <i>Atotputernic</i>: <a href="/ro/The_Urantia_Book/142#p3_7">CU 142:3.7</a>.  <i>puterea lui Dumnezeu</i>: <a href="/ro/The_Urantia_Book/1#p1_4">CU 1:1.4</a>.  <i>Puterea</i>: <a href="/ro/The_Urantia_Book/131#p10_6">CU 131:10.6</a>. </li>
</ol>
</div>
