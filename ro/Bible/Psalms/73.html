<!--
title: Psalmii - Capitol 73
description: 
published: true
date: 2022-8-28T15:50:57Z
tags: 
editor: ckeditor
dateCreated: 2022-8-28T15:50:57Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/ro/Bible/Psalms/72">Psalmii - Capitol 72</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/ro/Bible/Psalms/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/ro/Bible/Psalms/74">Psalmii - Capitol 74</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  (Un psalm al lui Asaf.) Cât de bun este Dumnezeu cu Israel, cu cei drepți la inimă. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Iar mie, puțin a fost de nu mi-au alunecat picioarele, puțin a fost de nu s-au poticnit pașii mei. </p>
<p id="v3"><sup><small>3</small></sup>  Că am pizmuit pe cei fără de lege, când vedeam pacea păcătoșilor. </p>
<p id="v4"><sup><small>4</small></sup>  Că n-au necazuri până la moartea lor și tari sunt când lovesc ei. </p>
<p id="v5"><sup><small>5</small></sup>  De osteneli omenești n-au parte și cu oamenii nu sunt biciuiți. </p>
<p id="v6"><sup><small>6</small></sup>  Pentru aceea îi stăpânește pe ei mândria și se îmbracă cu nedreptatea și silnicia. </p>
<p id="v7"><sup><small>7</small></sup>  Din răutatea lor iese nedreptatea și cugetele inimii lor ies la iveală. </p>
<p id="v8"><sup><small>8</small></sup>  Gândesc și vorbesc cu vicleșug, nedreptate grăiesc de sus. </p>
<p id="v9"><sup><small>9</small></sup>  Până la cer ridică gura lor și cu limba lor străbat pământul. </p>
<p id="v10"><sup><small>10</small></sup>  Pentru aceasta poporul meu se ia după ei și găsește că ei sunt plini de zile bune </p>
<p id="v11"><sup><small>11</small></sup>  Și zice: "Cum? știe aceasta Dumnezeu? Are cunoștință Cel Preaînalt? </p>
<p id="v12"><sup><small>12</small></sup>  Iată, aceștia sunt păcătoși și sunt îndestulați. Veșnic sunt bogați". </p>
<p id="v13"><sup><small>13</small></sup>  Iar eu am zis: "Deci, în deșert am fost drept la inimă și mi-am spălat întru cele nevinovate mâinile mele, </p>
<p id="v14"><sup><small>14</small></sup>  Că am fost lovit toată ziua și mustrat în fiecare dimineață". </p>
<p id="v15"><sup><small>15</small></sup>  Dacă aș fi grăit așa, iată aș fi călcat legământul neamului fiilor Tăi. </p>
<p id="v16"><sup><small>16</small></sup>  Și mă frământam să pricep aceasta, dar anevoios lucru este înaintea mea. </p>
<p id="v17"><sup><small>17</small></sup>  Până ce am intrat în locașul cel sfânt al lui Dumnezeu și am înțeles sfârșitul celor răi: </p>
<p id="v18"><sup><small>18</small></sup>  Într-adevăr pe drumuri viclene i-ai pus pe ei și i-ai doborât când se înălțau. </p>
<p id="v19"><sup><small>19</small></sup>  Cât de iute i-ai pustiit pe ei! S-au stins, au pierit din pricina nelegiuirii lor. </p>
<p id="v20"><sup><small>20</small></sup>  Ca visul celui ce se deșteaptă, Doamne, în cetatea Ta chipul lor de nimic l-ai făcut. </p>
<p id="v21"><sup><small>21</small></sup>  De aceea s-a bucurat inima mea și rărunchii mei s-au potolit. </p>
<p id="v22"><sup><small>22</small></sup>  Că eram fără de minte și nu știam; ca un dobitoc eram înaintea Ta. </p>
<p id="v23"><sup><small>23</small></sup>  Dar eu sunt pururea cu Tine. Apucatu-m-ai de mâna mea cea dreaptă. </p>
<p id="v24"><sup><small>24</small></sup>  Cu sfatul Tău m-ai povățuit și cu slavă m-ai primit. </p>
<p id="v25"><sup><small>25</small></sup>  Că pe cine am eu în cer afară de Tine? Și afară de Tine, ce am dorit pe pământ? </p>
<p id="v26"><sup><small>26</small></sup>  Stinsu-s-a inima mea și trupul meu, Dumnezeul inimii mele și partea mea, Dumnezeule, în veac. </p>
<p id="v27"><sup><small>27</small></sup>  Că iată cei ce se depărtează de Tine vor pieri; nimicit-ai pe tot cel ce se leapădă de Tine. </p>
<p id="v28"><sup><small>28</small></sup>  Iar mie a mă lipi de Dumnezeu bine este, a pune în Domnul nădejdea mea, ca să vestesc toate laudele Tale în porțile fiicei Sionului. </p>
<h2>Referințe</h2>
<div>
<ol>
  <li id="fn1"><a href="#cite1">↑</a> 73:1 <i>Dumnezeu este bun</i>: <a href="/ro/The_Urantia_Book/28#p6_21">CU 28:6.21</a>.  <i>Partea 1: Dumnezeu este bun</i>: <a href="/ro/The_Urantia_Book/2#p6_3">CU 2:6.3</a>. </li>
</ol>
</div>
