<!--
title: Psalmii - Capitol 89
description: 
published: true
date: 2022-10-8T9:56:58Z
tags: bible, bible—psalms
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td><a href="/ro/Bible/Psalms/88">Psalmii - Capitol 88</a></td>
        <td><a href="/ro/Bible/Psalms/Index">Index</a></td>
        <td><a href="/ro/Bible/Psalms/90">Psalmii - Capitol 90</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  (Un psalm spre priceperea lui Etam Ezrahitul.) Milele Tale, Doamne, în veac le voi cânta. Din neam în neam voi vesti adevărul Tău cu gura mea, </p>
<p id="v2"><sup><small>2</small></sup>  Că ai zis: "În veac mila se va zidi, în ceruri se va întări adevărul Tău. </p>
<p id="v3"><sup><small>3</small></sup>  Făcut-am legământ cu aleșii Mei, juratu-M-am lui David, robul Meu: </p>
<p id="v4"><sup><small>4</small></sup>  Până în veac voi întări seminția ta și voi zidi din neam în neam scaunul tău". </p>
<p id="v5"><sup><small>5</small></sup>  Lăuda-vor cerurile minunile Tale, Doamne și adevărul Tău, în adunarea sfinților. </p>
<p id="v6"><sup><small>6</small></sup>  Că cine va fi asemenea Domnului în nori și cine se va asemăna cu Domnul între fiii lui Dumnezeu? <sup id="cite1"><a href="#fn1">[1]</a></sup></p>
<p id="v7"><sup><small>7</small></sup>  Dumnezeul Cel Preamărit în sfatul sfinților, mare și înfricoșător este peste cei dimprejurul Lui. <sup id="cite2"><a href="#fn2">[2]</a></sup></p>
<p id="v8"><sup><small>8</small></sup>  Doamne, Dumnezeul puterilor, cine este asemenea ție? Tare ești, Doamne, și adevărul Tău împrejurul Tău. </p>
<p id="v9"><sup><small>9</small></sup>  Tu stăpânești puterea mării și mișcarea valurilor ei Tu o potolești. </p>
<p id="v10"><sup><small>10</small></sup>  Tu ai smerit ca pe un rănit pe cel mândru; cu brațul puterii Tale ai risipit pe vrăjmașii Tăi. </p>
<p id="v11"><sup><small>11</small></sup>  Ale Tale sunt cerurile și al Tău este pământul; lumea și plinirea ei Tu le-ai întemeiat. </p>
<p id="v12"><sup><small>12</small></sup>  Miazănoapte și miazăzi Tu ai zidit; Taborul și Ermonul în numele Tău se vor bucura. </p>
<p id="v13"><sup><small>13</small></sup>  Brațul Tău este cu putere. Să se întărească mâna Ta, să se înalțe dreapta Ta. </p>
<p id="v14"><sup><small>14</small></sup>  Dreptatea și judecata sunt temelia scaunului Tău. Mila și adevărul vor merge înaintea feței Tale. <sup id="cite6"><a href="#fn6">[6]</a></sup></p>
<p id="v15"><sup><small>15</small></sup>  Fericit este poporul care cunoaște strigăt de bucurie; Doamne, în lumina feței Tale vor merge </p>
<p id="v16"><sup><small>16</small></sup>  Și în numele Tău se vor bucura toată ziua și întru dreptatea Ta se vor înălța. </p>
<p id="v17"><sup><small>17</small></sup>  Că lauda puterii lor Tu ești și întru bună vrerea Ta se va înălța puterea noastră. </p>
<p id="v18"><sup><small>18</small></sup>  Că al Domnului este sprijinul și al Sfântului lui Israel, Împăratului nostru. <sup id="cite3"><a href="#fn3">[3]</a></sup></p>
<p id="v19"><sup><small>19</small></sup>  Atunci ai grăit în vedenii cuvioșilor Tăi și ai zis: Dat-am ajutor celui puternic, înălțat-am pe cel ales din poporul Meu. </p>
<p id="v20"><sup><small>20</small></sup>  Aflat-am pe David, robul Meu; cu untdelemnul cel sfânt al Meu l-am uns pe el; </p>
<p id="v21"><sup><small>21</small></sup>  Pentru că mâna Mea îl va ajuta și brațul Meu îl va întări. </p>
<p id="v22"><sup><small>22</small></sup>  Nici un vrăjmaș nu va izbuti împotriva lui și fiul fărădelegii nu-i va mai face rău. </p>
<p id="v23"><sup><small>23</small></sup>  Și voi tăia pe vrăjmașii săi de la fața lui și pe cei ce-l urăsc pe el îi voi înfrânge. </p>
<p id="v24"><sup><small>24</small></sup>  Și adevărul Meu și mila Mea cu el vor fi și în numele Meu se va înălța puterea lui. </p>
<p id="v25"><sup><small>25</small></sup>  Și voi pune peste mare mâna lui și peste râuri dreapta lui; </p>
<p id="v26"><sup><small>26</small></sup>  Acesta Mă va chema: Tatăl meu ești Tu, Dumnezeul meu și sprijinitorul mântuirii mele. <sup id="cite4"><a href="#fn4">[4]</a></sup> <sup id="cite5"><a href="#fn5">[5]</a></sup></p>
<p id="v27"><sup><small>27</small></sup>  Și îl voi face pe el întâi-născut, mai înalt decât împărații pământului; </p>
<p id="v28"><sup><small>28</small></sup>  În veac îi voi păstra mila Mea și legământul Meu credincios îi va fi. </p>
<p id="v29"><sup><small>29</small></sup>  Și voi pune în veacul veacului seminția lui și scaunul lui ca zilele cerului; </p>
<p id="v30"><sup><small>30</small></sup>  De vor părăsi fiii lui legea Mea și după rânduielile Mele nu vor umbla, </p>
<p id="v31"><sup><small>31</small></sup>  De vor nesocoti dreptățile Mele și poruncile Mele nu vor păzi, </p>
<p id="v32"><sup><small>32</small></sup>  Cerceta-voi cu toiag fărădelegile lor și cu bătăi păcatele lor. </p>
<p id="v33"><sup><small>33</small></sup>  Iar mila Mea nu o voi depărta de la el, nici nu voi face strâmbătate întru adevărul Meu, </p>
<p id="v34"><sup><small>34</small></sup>  Nici nu voi rupe legământul Meu și cele ce ies din buzele Mele nu le voi schimba. </p>
<p id="v35"><sup><small>35</small></sup>  O dată m-am jurat pe sfințenia Mea: Oare, voi minți pe David? </p>
<p id="v36"><sup><small>36</small></sup>  Seminția lui în veac va rămâne și scaunul lui ca soarele înaintea Mea </p>
<p id="v37"><sup><small>37</small></sup>  Și ca luna întocmită în veac și martor credincios în cer. </p>
<p id="v38"><sup><small>38</small></sup>  Dar Tu ai lepădat, ai defăimat și ai aruncat pe unsul Tău. </p>
<p id="v39"><sup><small>39</small></sup>  Stricat-ai legământul robului Tău, batjocorit-ai pe pământ sfințenia lui. </p>
<p id="v40"><sup><small>40</small></sup>  Doborât-ai toate gardurile lui, făcut-ai întăriturile lui ruină. </p>
<p id="v41"><sup><small>41</small></sup>  Jefuitu-l-au pe el toți cei ce treceau pe cale, ajuns-a ocară vecinilor săi. </p>
<p id="v42"><sup><small>42</small></sup>  Înălțat-ai dreapta vrăjmașilor lui, veselit-ai pe toți dușmanii lui. </p>
<p id="v43"><sup><small>43</small></sup>  Luat-ai puterea sabiei lui și nu l-ai ajutat în vreme de război. </p>
<p id="v44"><sup><small>44</small></sup>  Nimicit-ai curățenia lui și scaunul lui la pământ l-ai doborât. </p>
<p id="v45"><sup><small>45</small></sup>  Micșorat-ai zilele vieții lui, umplutu-l-ai de rușine. </p>
<p id="v46"><sup><small>46</small></sup>  Până când, Doamne, Te vei întoarce? Până când se va aprinde ca focul mânia Ta? </p>
<p id="v47"><sup><small>47</small></sup>  Adu-Ți aminte de mine; oare, în deșert ai zidit pe toți fiii oamenilor? </p>
<p id="v48"><sup><small>48</small></sup>  Cine este omul ca să trăiască și să nu vadă moartea și să-și izbăvească sufletul său din mâna iadului? </p>
<p id="v49"><sup><small>49</small></sup>  Unde sunt milele Tale cele de demult, Doamne, pe care le-ai jurat lui David, întru adevărul Tău? </p>
<p id="v50"><sup><small>50</small></sup>  Adu-Ți aminte, Doamne, de ocara robilor Tăi, pe care o port în sânul lneu, de la multe neamuri. </p>
<p id="v51"><sup><small>51</small></sup>  Adu-Ți aminte, Doamne, de ocara cu care m-au ocărât vrăjmașii Tăi, cu care au ocărât pașii unsului Tău. </p>
<p id="v52"><sup><small>52</small></sup>  Binecuvântat este Domnul în veci. Amin. Amin. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/ro/Bible/Psalms/88">Psalmii - Capitol 88</a></td>
        <td><a href="/ro/Bible/Psalms/Index">Index</a></td>
        <td><a href="/ro/Bible/Psalms/90">Psalmii - Capitol 90</a></td>
      </tr>
    </tbody>
  </table>
</figure>
<h2>Referințe</h2>
<div>
<ol>
  <li id="fn1"><a href="#cite1">↑</a> 89:6 <i>Partea 2: Cine poate compara</i>: <a href="/ro/The_Urantia_Book/97#p1_7">CU 97:1.7</a>. </li>
  <li id="fn2"><a href="#cite2">↑</a> 89:7 <i>Adunările Paradisului</i>: <a href="/ro/The_Urantia_Book/43#p9_1">CU 43:9.1</a>. </li>
  <li id="fn3"><a href="#cite3">↑</a> 89:18 <i>Partea 7: Căci el este regele nostru</i>: <a href="/ro/The_Urantia_Book/137#p8_4">CU 137:8.4</a>. </li>
  <li id="fn4"><a href="#cite4">↑</a> 89:26 <i>Numirea lui Dumnezeu „Tatăl nostru”</i>: <a href="/ro/The_Urantia_Book/1#p1_5">CU 1:1.5</a>.  <i>Numirea lui Dumnezeu „Tatăl nostru”</i>: <a href="/ro/The_Urantia_Book/1#p1_1">CU 1:1.1</a>.  <i>Odrasle lui Dumnezeu</i>: <a href="/ro/The_Urantia_Book/1#p3_1">CU 1:3.1</a>. </li>
  <li id="fn5"><a href="#cite5">↑</a> 89:26-27 <i>Dumnezeu este Tatăl nostru</i>: <a href="/ro/The_Urantia_Book/149#p6_8">CU 149:6.8</a>.  <i>Dumnezeu este Tatăl MEU</i>: <a href="/ro/The_Urantia_Book/131#p10_5">CU 131:10.5</a>.  <i>Dumnezeu este Tatăl nostru</i>: <a href="/ro/The_Urantia_Book/141#p4_2">CU 141:4.2</a>.  <i>Relația tată-copil</i>: <a href="/ro/The_Urantia_Book/131#p10_8">CU 131:10.8</a>.  <i>Dumnezeu: Tată iubitor al tuturor oamenilor</i>: <a href="/ro/The_Urantia_Book/194#p4_6">CU 194:4.6</a>.  <i>Relația tată-copil</i>: <a href="/ro/The_Urantia_Book/131#p10_6">CU 131:10.6</a>. </li>
  <li id="fn6"><a href="#cite6">↑</a> 89:14 <i>Dumnezeul dreptății</i>: <a href="/ro/The_Urantia_Book/96#p6_3">CU 96:6.3</a>. </li>
</ol>
</div>
