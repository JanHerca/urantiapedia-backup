<!--
title: Psalmii - Capitol 18
description: 
published: true
date: 2022-8-28T15:50:57Z
tags: 
editor: ckeditor
dateCreated: 2022-8-28T15:50:57Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/ro/Bible/Psalms/17">Psalmii - Capitol 17</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/ro/Bible/Psalms/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/ro/Bible/Psalms/19">Psalmii - Capitol 19</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  (Mai-marelui cântăreților; un psalm al lui David, sluga Domnului, care a grăit Domnului cuvintele cântării acesteia, în ziua în care l-a izbăvit pe el Domnul din mâna tuturor vrăjmașilor lui și din mâna lui Saul. Și a zis:) Iubi-Te-voi Doamne, vârtutea mea. </p>
<p id="v2"><sup><small>2</small></sup>  Domnul este întărirea mea și scăparea mea și izbăvitorul meu, Dumnezeul meu, ajutorul meu și voi nădăjdui spre Dânsul, apărătorul meu și puterea mântuirii mele și sprijinitorul meu. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v3"><sup><small>3</small></sup>  Lăudând voi chema pe Domnul și de vrăjmașii mei mă voi izbăvi. </p>
<p id="v4"><sup><small>4</small></sup>  Cuprinsu-m-au durerile morții și râurile fărădelegii m-au tulburat. </p>
<p id="v5"><sup><small>5</small></sup>  Durerile iadului m-au înconjurat; întâmpinatu-m-au lațurile morții. </p>
<p id="v6"><sup><small>6</small></sup>  Și când mă necăjeau am chemat pe Domnul și către Dumnezeul meu am strigat. Auzit-a din locașul Lui cel sfânt glasul meu și strigarea mea, înaintea Lui, va intra în urechile Lui. </p>
<p id="v7"><sup><small>7</small></sup>  Și s-a clătinat și s-a cutremurat pământul și temeliile munților s-au tulburat și s-au clătinat că S-a mâniat pe ele Dumnezeu. </p>
<p id="v8"><sup><small>8</small></sup>  Întru mânia Lui fum s-a ridicat și pară de foc de la fața Lui, cărbuni aprinși de la El. </p>
<p id="v9"><sup><small>9</small></sup>  Și a plecat cerurile și S-a pogorât și negură era sub picioarele Lui. </p>
<p id="v10"><sup><small>10</small></sup>  Și S-a suit pe heruvimi și a zburat; zburat-a pe aripile vântului. </p>
<p id="v11"><sup><small>11</small></sup>  Și și-a pus întunericul acoperământ, împrejurul Lui cortul Lui, apă întunecoasă în norii văzduhului. <sup id="cite3"><a href="#fn3">[3]</a></sup></p>
<p id="v12"><sup><small>12</small></sup>  De strălucirea feței Lui norii au fugit, glasul Lui prin grindină și cărbuni de foc. <sup id="cite4"><a href="#fn4">[4]</a></sup></p>
<p id="v13"><sup><small>13</small></sup>  Și a tunat din cer Domnul și Cel Preaînalt a dat glasul Său. </p>
<p id="v14"><sup><small>14</small></sup>  Trimis-a săgeți și i-a risipit pe ei, și fulgere a înmulțit și i-a tulburat pe ei. </p>
<p id="v15"><sup><small>15</small></sup>  Și s-au arătat izvoarele apelor și s-au descoperit temeliile lumii, de certarea Ta, Doamne, de suflarea Duhului mâniei Tale. </p>
<p id="v16"><sup><small>16</small></sup>  Trimis-a din înălțime și m-a luat, ridicatu-m-a din ape multe. </p>
<p id="v17"><sup><small>17</small></sup>  Izbăvește-mă de vrăjmașii mei cei tari și de cei ce mă urăsc pe mine, că s-au întărit mai mult decât mine. </p>
<p id="v18"><sup><small>18</small></sup>  Întâmpinatu-m-au ei în ziua necazului meu, dar Domnul a fost întărirea mea </p>
<p id="v19"><sup><small>19</small></sup>  Și m-a scos la loc larg, m-a izbăvit, că m-a voit. </p>
<p id="v20"><sup><small>20</small></sup>  Și îmi va răsplăti mie Domnul după dreptatea mea, și după curăția mâinilor mele îmi va răsplăti mie, </p>
<p id="v21"><sup><small>21</small></sup>  Că am păzit căile Domnului și n-am fost necredincios Dumnezeului meu. </p>
<p id="v22"><sup><small>22</small></sup>  Că toate judecățile Lui sunt înaintea mea, și îndreptările Lui nu s-au depărtat de la mine. </p>
<p id="v23"><sup><small>23</small></sup>  Și voi fi fără prihană cu Dânsul, și mă voi păzi de fărădelegea mea. </p>
<p id="v24"><sup><small>24</small></sup>  Și îmi va răsplăti mie Domnul după dreptatea mea, și după curăția mâinilor mele înaintea ochilor Lui. </p>
<p id="v25"><sup><small>25</small></sup>  Cu cel cuvios, cuvios vei fi; și cu omul nevinovat, nevinovat vei fi. </p>
<p id="v26"><sup><small>26</small></sup>  Și cu cel ales, ales vei fi; și cu cel îndărătnic Te vei îndărătnici. </p>
<p id="v27"><sup><small>27</small></sup>  Că Tu pe poporul cel smerit îl vei mântui, și ochii mândrilor îi vei smeri. </p>
<p id="v28"><sup><small>28</small></sup>  Că Tu vei aprinde făclia mea, Doamne; Dumnezeul meu, vei lumina întunericul meu. </p>
<p id="v29"><sup><small>29</small></sup>  Căci cu Tine mă voi izbăvi de ispită, și cu Dumnezeul meu voi trece zidul. </p>
<p id="v30"><sup><small>30</small></sup>  Dumnezeul meu, fără prihană este calea Lui, cuvintele Domnului în foc lămurite; scut este tuturor celor ce nădăjduiesc în El. </p>
<p id="v31"><sup><small>31</small></sup>  Că cine este Dumnezeu afară de Domnul? Și cine este Dumnezeu afară de Dumnezeul nostru? </p>
<p id="v32"><sup><small>32</small></sup>  Dumnezeu, Cel ce mă încinge cu putere, și a pus fără prihană calea mea. </p>
<p id="v33"><sup><small>33</small></sup>  Cel ce face picioarele mele ca ale cerbului și peste cele înalte mă pune. </p>
<p id="v34"><sup><small>34</small></sup>  Cel ce întărești mâinile mele în vreme de război, și ai pus arc de aramă în brațele mele. </p>
<p id="v35"><sup><small>35</small></sup>  Și mi-ai dat mie scutul mântuirii mele și dreapta Ta m-a sprijinit. Și certarea Ta m-a îndreptat până în sfârșit, și certarea Ta însăși mă va învăța. </p>
<p id="v36"><sup><small>36</small></sup>  Lărgit-ai pașii mei sub mine, și n-au slăbit picioarele mele. </p>
<p id="v37"><sup><small>37</small></sup>  Urmări-voi pe vrăjmașii mei și-i voi prinde pe dânșii și nu mă voi întoarce până ce se vor sfârși. </p>
<p id="v38"><sup><small>38</small></sup>  Îi voi zdrobi pe ei și nu vor putea să stea, cădea-vor sub picioarele mele. </p>
<p id="v39"><sup><small>39</small></sup>  Și m-ai încins cu putere spre război și ai împiedicat pe toți cei ce se sculau împotriva mea. </p>
<p id="v40"><sup><small>40</small></sup>  Și pe vrăjmașii mei i-ai făcut să fugă, iar pe cei ce mă urăsc pe mine i-ai nimicit. </p>
<p id="v41"><sup><small>41</small></sup>  Strigat-au către Domnul, și nu era cel ce mântuiește; și nu i-a auzit pe ei. </p>
<p id="v42"><sup><small>42</small></sup>  Și-i voi sfărâma pe ei ca praful în fața vântului, ca tina ulițelor îi voi zdrobi pe ei. </p>
<p id="v43"><sup><small>43</small></sup>  Izbăvește-mă de răzvrătirile poporului; pusu-m-ai căpetenie neamurilor. </p>
<p id="v44"><sup><small>44</small></sup>  Poporul pe care nu l-am cunoscut mi-a slujit mie. Cu auzul urechii m-a auzit. </p>
<p id="v45"><sup><small>45</small></sup>  Fiii străini m-au mințit pe mine. Fiii străini au îmbătrânit și au șchiopătat din cărările lor. </p>
<p id="v46"><sup><small>46</small></sup>  Viu este Domnul și binecuvântat este Dumnezeul meu, și să se înalțe Dumnezeul mântuirii mele. </p>
<p id="v47"><sup><small>47</small></sup>  Dumnezeule, Cel ce mi-ai dat izbânda și mi-ai supus popoarele; Izbăvitorul meu de vrăjmașii ceâ furioși, </p>
<p id="v48"><sup><small>48</small></sup>  De la cei ce se ridică împotriva mea, înalță-mă, de omul nedrept izbăvește-mă. </p>
<p id="v49"><sup><small>49</small></sup>  Pentru aceasta Te voi lăuda între neamuri, Doamne, și numele Tău îl voi cânta. </p>
<p id="v50"><sup><small>50</small></sup>  Cel ce mărești mântuirea împăratului Tău și faci milă unsului Tău, lui David și seminției lui până în veac. </p>
<h2>Referințe</h2>
<div>
<ol>
  <li id="fn1"><a href="#cite1">↑</a> 18:2 <i>Eliberatorul lumilor</i>: <a href="/ro/The_Urantia_Book/128#p1_10">CU 128:1.10</a>. </li>
  <li id="fn2"><a href="#cite2">↑</a> 18:2,46 <i>Dumnezeu al mântuirii</i>: <a href="/ro/The_Urantia_Book/2#p6_3">CU 2:6.3</a>. </li>
  <li id="fn3"><a href="#cite3">↑</a> 18:11 <i>Corpuri gravitaționale întunecate</i>: <a href="/ro/The_Urantia_Book/14#p1_7">CU 14:1.7</a>. </li>
  <li id="fn4"><a href="#cite4">↑</a> 18:12 <i>Grindină</i>: <a href="/ro/The_Urantia_Book/85#p4_3">CU 85:4.3</a>. </li>
</ol>
</div>
