<!--
title: Psalmii - Capitol 25
description: 
published: true
date: 2022-10-8T9:56:58Z
tags: bible, bible—psalms
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td><a href="/ro/Bible/Psalms/24">Psalmii - Capitol 24</a></td>
        <td><a href="/ro/Bible/Psalms/Index">Index</a></td>
        <td><a href="/ro/Bible/Psalms/26">Psalmii - Capitol 26</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  (Un psalm al lui David.) Către Tine, Doamne, am ridicat sufletul meu, Dumnezeul meu. </p>
<p id="v2"><sup><small>2</small></sup>  Spre Tine am nădăjduit, să nu fiu rușinat în veac, nici să râdă de mine vrăjmașii mei. </p>
<p id="v3"><sup><small>3</small></sup>  Pentru că toți cei ce Te așteaptă pe Tine nu se vor rușina; să se rușineze toți cei ce fac fărădelegi în deșert. </p>
<p id="v4"><sup><small>4</small></sup>  Căile Tale, Doamne, arată-mi, și cărările Tale mă învață. </p>
<p id="v5"><sup><small>5</small></sup>  Îndreptează-mă spre adevărul Tău și mă învață, că Tu ești Dumnezeu, Mântuitorul meu, și pe Tine Te-am așteptat toată ziua. <sup id="cite1"><a href="#fn1">[1]</a></sup></p>
<p id="v6"><sup><small>6</small></sup>  Adu-ți aminte de îndurările și milele Tale, Doamne, că din veac sunt. <sup id="cite2"><a href="#fn2">[2]</a></sup></p>
<p id="v7"><sup><small>7</small></sup>  Păcatele tinereților mele și ale neștiinței mele nu le pomeni. După mila Ta pomenește-mă Tu, pentru bunătatea Ta, Doamne. </p>
<p id="v8"><sup><small>8</small></sup>  Bun și drept este Domnul, pentru aceasta lege va pune celor ce greșesc în cale. <sup id="cite3"><a href="#fn3">[3]</a></sup></p>
<p id="v9"><sup><small>9</small></sup>  Îndrepta-va pe cei blânzi la judecată, învăța-va pe cei blânzi căile Sale. </p>
<p id="v10"><sup><small>10</small></sup>  Toate căile Domnului sunt milă și adevăr pentru cei ce caută așezământul Lui și mărturiile Lui. </p>
<p id="v11"><sup><small>11</small></sup>  Pentru numele Tău, Doamne, curățește păcatul meu că mult este. </p>
<p id="v12"><sup><small>12</small></sup>  Cine este omul cel ce se teme de Domnul? Lege va pune lui în calea pe care a ales-o. </p>
<p id="v13"><sup><small>13</small></sup>  Sufletul lui întru bunătăți se va sălășlui și seminția lui va moșteni pământul. </p>
<p id="v14"><sup><small>14</small></sup>  Domnul este întărirea celor ce se tem de El, așezământul Lui îl va arăta lor. </p>
<p id="v15"><sup><small>15</small></sup>  Ochii mei sunt pururea spre Domnul că El va scoate din laț picioarele mele. </p>
<p id="v16"><sup><small>16</small></sup>  Caută spre mine și mă miluiește, că părăsit și sărac sunt eu. </p>
<p id="v17"><sup><small>17</small></sup>  Necazurile inimii mele s-au înmulțit; din nevoile mele scoate-mă. </p>
<p id="v18"><sup><small>18</small></sup>  Vezi smerenia mea și osteneala mea și-mi iartă toate păcatele mele. </p>
<p id="v19"><sup><small>19</small></sup>  Vezi pe vrăjmașii mei că s-au înmulțit și cu ură nedreaptă m-au urât. </p>
<p id="v20"><sup><small>20</small></sup>  Păzește sufletul meu și mă izbăvește, ca să nu mă rușinez că am nădăjduit în Tine. </p>
<p id="v21"><sup><small>21</small></sup>  Cei fără răutate și cei drepți s-au lipit de mine, că Te-am așteptat, Doamne. </p>
<p id="v22"><sup><small>22</small></sup>  Izbăvește, Dumnezeule, pe Israel din toate necazurile lui. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/ro/Bible/Psalms/24">Psalmii - Capitol 24</a></td>
        <td><a href="/ro/Bible/Psalms/Index">Index</a></td>
        <td><a href="/ro/Bible/Psalms/26">Psalmii - Capitol 26</a></td>
      </tr>
    </tbody>
  </table>
</figure>
<h2>Referințe</h2>
<div>
<ol>
  <li id="fn1"><a href="#cite1">↑</a> 25:5 <i>Dumnezeu al mântuirii</i>: <a href="/ro/The_Urantia_Book/2#p6_3">CU 2:6.3</a>. </li>
  <li id="fn2"><a href="#cite2">↑</a> 25:6 <i>Dumnezeu este milostiv</i>: <a href="/ro/The_Urantia_Book/2#p5_7">CU 2:5.7</a>.  <i>Atotmilostiv</i>: <a href="/ro/The_Urantia_Book/142#p3_7">CU 142:3.7</a>.  <i>Slujirea milei</i>: <a href="/ro/The_Urantia_Book/6#p3_2">CU 6:3.2</a>.  <i>Mila</i>: <a href="/ro/The_Urantia_Book/131#p10_6">CU 131:10.6</a>.  <i>Dumnezeu se bucură de milă</i>: <a href="/ro/The_Urantia_Book/143#p1_6">CU 143:1.6</a>. </li>
  <li id="fn3"><a href="#cite3">↑</a> 25:8-9 <i>Domnul este bun și drept</i>: <a href="/ro/The_Urantia_Book/131#p2_3">CU 131:2.3</a>. </li>
</ol>
</div>
