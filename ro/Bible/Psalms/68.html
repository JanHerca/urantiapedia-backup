<!--
title: Psalmii - Capitol 68
description: 
published: true
date: 2022-8-28T15:50:57Z
tags: 
editor: ckeditor
dateCreated: 2022-8-28T15:50:57Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/ro/Bible/Psalms/67">Psalmii - Capitol 67</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/ro/Bible/Psalms/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/ro/Bible/Psalms/69">Psalmii - Capitol 69</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  (Un psalm al lui David; mai-marelui cântăreților.) Să se scoale Dumnezeu și să se risipească vrăjmașii Lui și să fugă de la fața Lui cei ce-L urăsc pe El. </p>
<p id="v2"><sup><small>2</small></sup>  Precum se stinge fumul, să se stingă; cum se topește ceara de fața focului, așa să piară păcătoșii de la fața lui Dumnezeu, </p>
<p id="v3"><sup><small>3</small></sup>  Iar drepții să se bucure și să se veselească înaintea lui Dumnezeu, să se desfăteze în veselie. </p>
<p id="v4"><sup><small>4</small></sup>  Cântați lui Dumnezeu, cântați numelui Lui, gătiți calea Celui ce străbate pustia, Domnul este numele Lui, <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  Și vă bucurați înaintea Lui. Să se tulbure de fața Lui, a Părintelui orfanilor și a Judecătorului văduvelor. </p>
<p id="v6"><sup><small>6</small></sup>  Dumnezeu este în locul cel sfânt al Lui; Dumnezeu așază pe cei singuratici în casă, scoate cu vitejie pe cei legați în obezi, la fel pe cei amărâți, pe cei ce locuiesc în morminte. </p>
<p id="v7"><sup><small>7</small></sup>  Dumnezeule, când mergeai Tu înaintea poporului Tău, când treceai Tu prin pustiu, </p>
<p id="v8"><sup><small>8</small></sup>  Pământul s-a cutremurat și cerurile s-au topit și Sinaiul s-a clătinat de la fața Dumnezeului lui Israel. </p>
<p id="v9"><sup><small>9</small></sup>  Ploaie de bunăvoie vei osebi, Dumnezeule, moștenirii Tale. Ea a slăbit, dar Tu ai întărit-o. </p>
<p id="v10"><sup><small>10</small></sup>  Vietățile Tale locuiesc în ea; întru bunătatea Ta, Dumnezeule, purtat-ai grijă de cel sărac. <sup id="cite2"><a href="#fn2">[2]</a></sup></p>
<p id="v11"><sup><small>11</small></sup>  Domnul va da cuvântul celor ce vestesc cu putere multă. </p>
<p id="v12"><sup><small>12</small></sup>  Împăratul puterilor, poporului iubit va împărți prăzile. </p>
<p id="v13"><sup><small>13</small></sup>  Dacă veți dormi în mijlocul moștenirilor voastre, aripile voastre argintate vor fi ca ale porumbiței și spatele vostru va străluci ca aurul. </p>
<p id="v14"><sup><small>14</small></sup>  Când Împăratul Cel ceresc va împrăștia pe regi în țara Sa, ei vor fi albi ca zăpada pe Selmon. </p>
<p id="v15"><sup><small>15</small></sup>  Munte al lui Dumnezeu este muntele Vasan, munte de piscuri este muntele Vasan. </p>
<p id="v16"><sup><small>16</small></sup>  Pentru ce, munți cu piscuri, pizmuiți muntele în care a binevoit Dumnezeu să locuiască în el, pentru că va locui în el până la sfârșit? </p>
<p id="v17"><sup><small>17</small></sup>  Carele lui Dumnezeu sunt mii de mii; mii sunt cei ce se bucură de ele. Domnul în mijlocul lor, pe Sinai, în locașul Său cel sfânt. </p>
<p id="v18"><sup><small>18</small></sup>  Suitu-Te-ai la înălțime, robit-ai mulțime, luat-ai daruri de la oameni, chiar și cu cei răzvrătiți îngăduiți au fost să locuiască. </p>
<p id="v19"><sup><small>19</small></sup>  Domnul Dumnezeu este binecuvântat, binecuvântat este Dumnezeu zi de zi; să sporească între noi, Dumnezeul mântuirii noastre. <sup id="cite3"><a href="#fn3">[3]</a></sup></p>
<p id="v20"><sup><small>20</small></sup>  Dumnezeul nostru este Dumnezeul mântuirii și ale Domnului Dumnezeu sunt ieșirile morții. </p>
<p id="v21"><sup><small>21</small></sup>  Dar Dumnezeu va sfărâma capetele vrăjmașilor Săi, creștetul părului celor ce umblă întru greșelile lor. </p>
<p id="v22"><sup><small>22</small></sup>  Zis-a Domnul: "Din Vasan îl voi întoarce, întoarce-voi pe vrăjmașii tăi din adâncurile mării, </p>
<p id="v23"><sup><small>23</small></sup>  Pentru ca să se afunde piciorul tău în sângele lor și limba câinilor tăi în sângele vrăjmașilor tăi. </p>
<p id="v24"><sup><small>24</small></sup>  Văzut-am, Dumnezeule, intrarea Ta, văzut-am intrarea Dumnezeului și Împăratului meu în locașul cel sfânt: </p>
<p id="v25"><sup><small>25</small></sup>  Înainte mergeau căpeteniile, după ei cei ce cântau din strune, în mijloc fecioarele bătând din timpane și zicând: </p>
<p id="v26"><sup><small>26</small></sup>  "În adunări binecuvântați pe Dumnezeu, pe Domnul din izvoarele lui Israel!" </p>
<p id="v27"><sup><small>27</small></sup>  Acolo era Veniamin cel mai tânăr, în uimire; căpeteniile lui Iuda, povățuitorii lor, căpeteniile Zabulonului, căpeteniile Neftalimului și ziceau: </p>
<p id="v28"><sup><small>28</small></sup>  "Poruncește, Dumnezeule, puterii Tale; întărește Dumnezeule această lucrare pe care ai făcut-o nouă. </p>
<p id="v29"><sup><small>29</small></sup>  Pentru locașul Tău, din Ierusalim, Îți vor aduce împărații daruri. </p>
<p id="v30"><sup><small>30</small></sup>  Ceartă fiarele din trestii, ceartă taurii adunați împotriva junincilor popoarelor, ca să nu fie depărtați cei care au fost încercați ca argintul. </p>
<p id="v31"><sup><small>31</small></sup>  Risipește neamurile cele ce voiesc războaie". Veni-vor soli din Egipt; Etiopia va întinde mai înainte la Dumnezeu mâna ei, zicând: </p>
<p id="v32"><sup><small>32</small></sup>  "Împărățiile pământului cântați lui Dumnezeu, cântați Domnului. </p>
<p id="v33"><sup><small>33</small></sup>  Cântați Dumnezeului Celui ce S-a suit peste cerul cerului, spre răsărit; iată va da glasul Său, glas de putere. </p>
<p id="v34"><sup><small>34</small></sup>  Dați slavă lui Dumnezeu! Peste Israel măreția Lui și puterea Lui în nori. </p>
<p id="v35"><sup><small>35</small></sup>  Minunat este Dumnezeu întru sfinții Lui, Dumnezeul lui Israel; Însuși va da putere și întărire poporului Său. Binecuvântat este Dumnezeu". </p>
<h2>Referințe</h2>
<div>
<ol>
  <li id="fn1"><a href="#cite1">↑</a> 68:4 <i>Jah</i>: <a href="/ro/The_Urantia_Book/96#p1_9">CU 96:1.9</a>. </li>
  <li id="fn2"><a href="#cite2">↑</a> 68:10 <i>Dumnezeu este bogat</i>: <a href="/ro/The_Urantia_Book/2#p1_2">CU 2:1.2</a>. </li>
  <li id="fn3"><a href="#cite3">↑</a> 68:19-20 <i>Partea 2: Dumnezeul mântuirii</i>: <a href="/ro/The_Urantia_Book/2#p6_3">CU 2:6.3</a>. </li>
</ol>
</div>
