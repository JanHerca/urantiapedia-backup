<!--
title: Psalmii - Capitol 35
description: 
published: true
date: 2023-11-8T21:58:28Z
tags: bible, bible—psalms
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/ro/Bible/Psalms/34">
          <span class="mdi mdi-arrow-left-drop-circle"></span><span class="pl-2">Psalmii - Capitol 34</span>
        </a>
        </td>
        <td>
        <a href="/ro/Bible/Psalms/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/Psalms/36">
          <span class="pr-2">Psalmii - Capitol 36</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  (Un psalm al lui David.) Judecă, Doamne, pe cei ce-mi fac mie strâmbătate; luptă împotriva celor ce se luptă cu mine; </p>
<p id="v2"><sup><small>2</small></sup>  Apucă arma și pavăza și scoală-Te întru ajutorul meu; </p>
<p id="v3"><sup><small>3</small></sup>  Scoate sabia și închide calea celor ce mă prigonesc; spune sufletului meu: "Mântuirea ta sunt Eu!" </p>
<p id="v4"><sup><small>4</small></sup>  Să fie rușinați și înfruntați cei ce caută sufletul meu; să se întoarcă înapoi și să se rușineze cei ce gândesc rău de mine. </p>
<p id="v5"><sup><small>5</small></sup>  Să fie ca praful în fața vântului și îngerul Domnului să-i necăjească. </p>
<p id="v6"><sup><small>6</small></sup>  Să fie calea lor întuneric și alunecare și îngerul Domnului să-i prigonească. </p>
<p id="v7"><sup><small>7</small></sup>  Că în zadar au ascuns de mine groapa lațului lor, în deșert au ocărât sufletul meu. </p>
<p id="v8"><sup><small>8</small></sup>  Să vină asupra lor lațul pe care nu-l cunosc și cursa pe care au ascuns-o să-i prindă pe ei; și chiar în lațul lor să cadă. </p>
<p id="v9"><sup><small>9</small></sup>  Iar sufletul meu să se bucure de Domnul, să se veselească de mântuirea lui. <sup id="cite1"><a href="#fn1">[1]</a></sup></p>
<p id="v10"><sup><small>10</small></sup>  Toate oasele mele vor zice: Doamne, cine este asemenea ție? Cel ce izbăvește pe sărac din mâna celor mai tari decât el și pe sărac și pe sărman de cei ce-l răpesc pe el. </p>
<p id="v11"><sup><small>11</small></sup>  S-au sculat martori nedrepți și de cele ce nu știam m-au întrebat. </p>
<p id="v12"><sup><small>12</small></sup>  Răsplătit-au mie rele pentru bune și au vlăguit sufletul meu. </p>
<p id="v13"><sup><small>13</small></sup>  Iar eu, când mă supărau ei, m-am îmbrăcat cu sac și am smerit cu post sufletul meu și rugăciunea mea în sânul meu se va întoarce. </p>
<p id="v14"><sup><small>14</small></sup>  Ca și cu un vecin, ca și cu un frate al nostru așa de bine m-am purtat; ca și cum aș fi jelit și m-aș fi întristat, așa m-am smerit. </p>
<p id="v15"><sup><small>15</small></sup>  Dar împotriva mea s-au veselit și s-au adunat; adunatu-s-au împotriva mea cu bătăi și n-am știut; risipiți au fost și nu s-au căit. </p>
<p id="v16"><sup><small>16</small></sup>  M-au ispitit, cu batjocură m-au batjocorit, au scrâșnit împotriva mea cu dinții lor. </p>
<p id="v17"><sup><small>17</small></sup>  Doamne, când vei vedea? Întoarce sufletul meu de la fapta lor cea rea, de la lei, viața mea. </p>
<p id="v18"><sup><small>18</small></sup>  Lăuda-Te-voi, Doamne, în adunare mare, întru popor numeros Te voi lăuda. </p>
<p id="v19"><sup><small>19</small></sup>  Să nu se bucure de. mine cei ce mă dușmănesc pe nedrept, cei ce mă urăsc în zadar și fac semn cu ochii. <sup id="cite2"><a href="#fn2">[2]</a></sup></p>
<p id="v20"><sup><small>20</small></sup>  Că mie de pace îmi grăiau și asupra mea vicleșuguri gândeau. </p>
<p id="v21"><sup><small>21</small></sup>  Lărgitu-și-au împotriva mea gura lor; zis-au: "Bine, bine, văzut-au ochii noștri". </p>
<p id="v22"><sup><small>22</small></sup>  Văzut-ai, Doamne, să nu taci; Doamne, nu Te depărta de la mine. </p>
<p id="v23"><sup><small>23</small></sup>  Scoală-Te, Doamne și ia aminte spre judecata mea, Dumnezeul meu și Domnul meu, spre pricina mea. </p>
<p id="v24"><sup><small>24</small></sup>  Judecă-mă după dreptatea Ta, Doamne Dumnezeul meu și să nu se bucure de mine. </p>
<p id="v25"><sup><small>25</small></sup>  Să nu zică întru inimile lor: "Bine, bine, sufletului nostru", nici să zică: "L-am înghițit pe el". </p>
<p id="v26"><sup><small>26</small></sup>  Să fie rușinați și înfruntați deodată cei ce se bucură de necazurile mele; să se îmbrace cu rușine și ocară cei ce se laudă împotriva mea. </p>
<p id="v27"><sup><small>27</small></sup>  Să se bucure și să se veselească cei ce voiesc dreptatea mea și să spună pururea: "Slăvit să fie Domnul, Cel ce voiește pacea robului Său!" </p>
<p id="v28"><sup><small>28</small></sup>  Și limba mea va grăi dreptatea Ta, în toată ziua, lauda Ta. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/ro/Bible/Psalms/34">
          <span class="mdi mdi-arrow-left-drop-circle"></span><span class="pl-2">Psalmii - Capitol 34</span>
        </a>
        </td>
        <td>
        <a href="/ro/Bible/Psalms/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/Psalms/36">
          <span class="pr-2">Psalmii - Capitol 36</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Referințe</h2>
<div>
<ol>
  <li id="fn1"><a href="#cite1">↑</a> 35:9 <i>Dumnezeu este bucuria sufletului meu</i>: <a href="/ro/The_Urantia_Book/131#p2_10">CU 131:2.10</a>. </li>
  <li id="fn2"><a href="#cite2">↑</a> 35:19 <i>Au urât fără motiv</i>: <a href="/ro/The_Urantia_Book/180#p3_2">CU 180:3.2</a>. </li>
</ol>
</div>
