<!--
title: Psalmii - Capitol 96
description: 
published: true
date: 2022-10-8T9:56:58Z
tags: bible, bible—psalms
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td><a href="/ro/Bible/Psalms/95">Psalmii - Capitol 95</a></td>
        <td><a href="/ro/Bible/Psalms/Index">Index</a></td>
        <td><a href="/ro/Bible/Psalms/97">Psalmii - Capitol 97</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  (O cântare a lui David, când s-a zidit casa, după robie. La Evrei fără titlu.) Cântați Domnului cântare nouă, cântați Domnului tot pământul. </p>
<p id="v2"><sup><small>2</small></sup>  Cântați Domnului, binecuvântați numele Lui, binevestiți din zi în zi mântuirea Lui. </p>
<p id="v3"><sup><small>3</small></sup>  Vestiți între neamuri slava Lui, între toate popoarele minunile Lui; </p>
<p id="v4"><sup><small>4</small></sup>  Că mare este Domnul și lăudat foarte, înfricoșător este; mai presus decât toți dumnezeii. </p>
<p id="v5"><sup><small>5</small></sup>  Că toți dumnezeii neamurilor sunt idoli; iar Domnul cerurile a făcut. </p>
<p id="v6"><sup><small>6</small></sup>  Laudă și frumusețe este înaintea Lui, sfințenie și măreție în locașul cel sfânt al Lui. </p>
<p id="v7"><sup><small>7</small></sup>  Aduceți Domnului, semințiile popoarelor, aduceți Domnului slavă și cinste; aduceți Domnului slavă numelui Lui. </p>
<p id="v8"><sup><small>8</small></sup>  Aduceți jertfe și intrați în curțile Lui. Închinați-vă Domnului în curtea cea sfântă a Lui. </p>
<p id="v9"><sup><small>9</small></sup>  Să tremure de fața Lui tot pământul. Spuneți între neamuri că Domnul a împărățit, </p>
<p id="v10"><sup><small>10</small></sup>  Pentru că a întărit lumea care nu se va clinti; judeca-va popoare întru dreptate. <sup id="cite1"><a href="#fn1">[1]</a></sup></p>
<p id="v11"><sup><small>11</small></sup>  Să se veselească cerurile și să se bucure pământul, să se zguduie marea și toate cele ce sunt întru ea; să se bucure câmpiile și toate cele ce sunt pe ele. <sup id="cite2"><a href="#fn2">[2]</a></sup></p>
<p id="v12"><sup><small>12</small></sup>  Atunci se vor bucura toți copacii pădurii, de fața Domnului, că vine, vine să judece pământul. </p>
<p id="v13"><sup><small>13</small></sup>  Judeca-va lumea întru dreptate și popoarele întru adevărul Său. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/ro/Bible/Psalms/95">Psalmii - Capitol 95</a></td>
        <td><a href="/ro/Bible/Psalms/Index">Index</a></td>
        <td><a href="/ro/Bible/Psalms/97">Psalmii - Capitol 97</a></td>
      </tr>
    </tbody>
  </table>
</figure>
<h2>Referințe</h2>
<div>
<ol>
  <li id="fn1"><a href="#cite1">↑</a> 96:10 <i>Domnul domnește</i>: <a href="/ro/The_Urantia_Book/131#p2_4">CU 131:2.4</a>. </li>
  <li id="fn2"><a href="#cite2">↑</a> 96:11 <i>Să se bucure cerurile</i>: <a href="/ro/The_Urantia_Book/131#p2_4">CU 131:2.4</a>. </li>
</ol>
</div>
