<!--
title: Psalmii - Capitol 119
description: 
published: true
date: 2022-8-28T15:50:57Z
tags: 
editor: ckeditor
dateCreated: 2022-8-28T15:50:57Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/ro/Bible/Psalms/118">Psalmii - Capitol 118</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/ro/Bible/Psalms/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/ro/Bible/Psalms/120">Psalmii - Capitol 120</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Aliluia! Fericiți cei fără prihană în cale, care umblă în legea Domnului. </p>
<p id="v2"><sup><small>2</small></sup>  Fericiți cei ce păzesc poruncile Lui și-L caută cu toată inima lor, </p>
<p id="v3"><sup><small>3</small></sup>  Că n-au umblat în căile Lui cei ce lucrează fărădelegea. </p>
<p id="v4"><sup><small>4</small></sup>  Tu ai poruncit ca poruncile Tale să fie păzite foarte. </p>
<p id="v5"><sup><small>5</small></sup>  O, de s-ar îndrepta căile mele, ca să păzesc poruncile Tale! </p>
<p id="v6"><sup><small>6</small></sup>  Atunci nu mă voi rușina când voi căuta spre toate poruncile Tale. </p>
<p id="v7"><sup><small>7</small></sup>  Lăuda-Te-voi întru îndreptarea inimii, ca să învăț judecățile dreptății Tale. </p>
<p id="v8"><sup><small>8</small></sup>  Îndreptările Tale voi păzi; nu mă părăsi până în sfârșit. </p>
<p id="v9"><sup><small>9</small></sup>  Prin ce își va îndrepta tânărul calea sa? Prin păzirea cuvintelor Tale. </p>
<p id="v10"><sup><small>10</small></sup>  Cu toată inima Te-am căutat pe Tine; să nu mă lepezi de la poruncile Tale. </p>
<p id="v11"><sup><small>11</small></sup>  În inima mea am ascuns cuvintele Tale, ca să nu greșesc ție. </p>
<p id="v12"><sup><small>12</small></sup>  Binecuvântat ești, Doamne, învață-mă îndreptările Tale. </p>
<p id="v13"><sup><small>13</small></sup>  Cu buzele am rostit toate judecățile gurii Tale. </p>
<p id="v14"><sup><small>14</small></sup>  În calea mărturiilor Tale m-am desfătat ca de toată bogăția. </p>
<p id="v15"><sup><small>15</small></sup>  La poruncile Tale voi cugeta și voi cunoaște căile Tale. </p>
<p id="v16"><sup><small>16</small></sup>  La îndreptările Tale voi cugeta și nu voi uita cuvintele Tale. </p>
<p id="v17"><sup><small>17</small></sup>  Răsplătește robului Tău! Voi trăi și voi păzi poruncile Tale. </p>
<p id="v18"><sup><small>18</small></sup>  Deschide ochii mei și voi cunoaște minunile din legea Ta. </p>
<p id="v19"><sup><small>19</small></sup>  Străin sunt eu pe pământ, să nu ascunzi de la mine poruncile Tale. </p>
<p id="v20"><sup><small>20</small></sup>  Aprins e sufletul meu de dorirea judecăților Tale, în toată vremea. </p>
<p id="v21"><sup><small>21</small></sup>  Certat-ai pe cai mândri; blestemați sunt cei ce se abat de la poruncile Tale. </p>
<p id="v22"><sup><small>22</small></sup>  Ia de la mine ocara și defăimarea, că mărturiile Tale am păzit. </p>
<p id="v23"><sup><small>23</small></sup>  Pentru că au șezut căpeteniile și pe mine mă cleveteau, iar robul Tău cugeta la îndreptările Tale. </p>
<p id="v24"><sup><small>24</small></sup>  Că mărturiile Tale sunt cugetarea mea, iar îndreptările Tale, sfatul meu. </p>
<p id="v25"><sup><small>25</small></sup>  Lipitu-s-a de pământ sufletul meu; viază-mă, după cuvântul Tău. </p>
<p id="v26"><sup><small>26</small></sup>  Vestit-am căile mele și m-ai auzit; învață-mă îndreptările Tale. </p>
<p id="v27"><sup><small>27</small></sup>  Fă să înțeleg calea îndreptărilor Tale și voi cugeta la minunile Tale. </p>
<p id="v28"><sup><small>28</small></sup>  Istovitu-s-a sufletul meu de supărare; întărește-mă întru cuvintele Tale. </p>
<p id="v29"><sup><small>29</small></sup>  Depărtează de la mine calea nedreptății și cu legea Ta mă miluiește. </p>
<p id="v30"><sup><small>30</small></sup>  Calea adevărului am ales și judecățile Tale nu le-am uitat. </p>
<p id="v31"><sup><small>31</small></sup>  Lipitu-m-am de mărturiile Tale, Doamne, să nu mă rușinezi. </p>
<p id="v32"><sup><small>32</small></sup>  Pe calea poruncilor Tale am alergat când ai lărgit inima mea. </p>
<p id="v33"><sup><small>33</small></sup>  Lege pune mie, Doamne, calea îndreptărilor Tale și o voi păzi pururea. </p>
<p id="v34"><sup><small>34</small></sup>  Înțelepțește-mă și voi căuta legea Ta și o voi păzi cu toată inima mea. </p>
<p id="v35"><sup><small>35</small></sup>  Povățuiește-mă pe cărarea poruncilor Tale, că aceasta am voit. </p>
<p id="v36"><sup><small>36</small></sup>  Pleacă inima mea la mărturiile Tale și nu la lăcomie. </p>
<p id="v37"><sup><small>37</small></sup>  Întoarce ochii mei ca să nu vadă deșertăciunea; în calea Ta viază-mă. </p>
<p id="v38"><sup><small>38</small></sup>  Împlinește robului Tău cuvântul Tău, care este pentru cei ce se tem de Tine. </p>
<p id="v39"><sup><small>39</small></sup>  Îndepărtează ocara, de care mă tem, căci judecățile Tale sunt bune. </p>
<p id="v40"><sup><small>40</small></sup>  Iată, am dorit poruncile Tale; întru dreptatea Ta viază-mă. </p>
<p id="v41"><sup><small>41</small></sup>  Să vină peste mine mila Ta, Doamne, mântuirea Ta, după cuvântul Tău, </p>
<p id="v42"><sup><small>42</small></sup>  Și voi răspunde cuvânt celor ce mă ocărăsc, că am nădăjduit în cuvintele Tale. </p>
<p id="v43"><sup><small>43</small></sup>  Să nu îndepărtezi din gura mea cuvântul adevărului, până în sfârșit, că întru judecățile Tale am nădăjduit, </p>
<p id="v44"><sup><small>44</small></sup>  Și voi păzi legea Ta pururea, în veac și în veacul veacului. </p>
<p id="v45"><sup><small>45</small></sup>  Am umblat întru lărgime, că poruncile Tale am căutat. </p>
<p id="v46"><sup><small>46</small></sup>  Am vorbit despre mărturiile Tale, înaintea împăraților, și nu m-am rușinat. </p>
<p id="v47"><sup><small>47</small></sup>  Am cugetat la poruncile Tale pe care le-am iubit foarte. </p>
<p id="v48"><sup><small>48</small></sup>  Am ridicat mâinile mele la poruncile Tale, pe care le-am iubit și am cugetat la îndreptările Tale. </p>
<p id="v49"><sup><small>49</small></sup>  Adu-Ți aminte de cuvântul Tău, către robul Tău, întru care mi-ai dat nădejde. </p>
<p id="v50"><sup><small>50</small></sup>  Aceasta m-a mângâiat întru smerenia mea, că cuvântul Tău m-a viat. </p>
<p id="v51"><sup><small>51</small></sup>  Cei mândri m-au batjocorit peste măsură, dar de la legea Ta nu m-am abătut. </p>
<p id="v52"><sup><small>52</small></sup>  Adusu-mi-am aminte de judecățile Tale cele din veac, Doamne, și m-am mângâiat. </p>
<p id="v53"><sup><small>53</small></sup>  Mâhnire m-a cuprins din pricina păcătoșilor, care părăsesc legea Ta. </p>
<p id="v54"><sup><small>54</small></sup>  Cântate erau de mine îndreptările Tale, în locul pribegiei mele. </p>
<p id="v55"><sup><small>55</small></sup>  Adusu-mi-am aminte de numele Tău, Doamne, și am păzit legea Ta. </p>
<p id="v56"><sup><small>56</small></sup>  Aceasta s-a făcut mie, că îndreptările Tale am căutat. </p>
<p id="v57"><sup><small>57</small></sup>  Partea mea ești, Doamne, zis-am să păzesc legea Ta. </p>
<p id="v58"><sup><small>58</small></sup>  Rugatu-m-am feței Tale, din toată inima mea, miluiește-mă după cuvântul Tău. </p>
<p id="v59"><sup><small>59</small></sup>  Cugetat-am la căile Tale și am întors picioarele mele la mărturiile Tale. </p>
<p id="v60"><sup><small>60</small></sup>  Gata am fost și nu m-am tulburat să păzesc poruncile Tale. </p>
<p id="v61"><sup><small>61</small></sup>  Funiile păcătoșilor s-au înfășurat împrejurul meu, dar legea Ta n-am uitat. </p>
<p id="v62"><sup><small>62</small></sup>  La miezul nopții m-am sculat ca să Te laud pe Tine, pentru judecățile dreptății Tale. </p>
<p id="v63"><sup><small>63</small></sup>  Părtaș sunt cu toți cei ce se tem de Tine și păzesc poruncile Tale. </p>
<p id="v64"><sup><small>64</small></sup>  De mila Ta, Doamne, este plin pământul; îndreptările Tale mă învață. </p>
<p id="v65"><sup><small>65</small></sup>  Bunătate ai făcut cu robul Tău, Doamne, după cuvântul Tău. </p>
<p id="v66"><sup><small>66</small></sup>  Învață-mă bunătatea, învățătura și cunoștința, că în poruncile Tale am crezut. </p>
<p id="v67"><sup><small>67</small></sup>  Mai înainte de a fi umilit, am greșit; pentru aceasta cuvântul Tău am păzit. <sup id="cite4"><a href="#fn4">[4]</a></sup></p>
<p id="v68"><sup><small>68</small></sup>  Bun ești Tu, Doamne, și întru bunătatea Ta, învață-mă îndreptările Tale. </p>
<p id="v69"><sup><small>69</small></sup>  Înmulțitu-s-a asupra mea nedreptatea celor mândri, iar eu cu toată inima mea voi cerceta poruncile Tale. </p>
<p id="v70"><sup><small>70</small></sup>  Închegatu-s-a ca grăsimea inima lor, iar eu cu legea Ta m-am desfătat. </p>
<p id="v71"><sup><small>71</small></sup>  Bine este mie că m-ai smerit, ca să învăț îndreptările Tale. <sup id="cite5"><a href="#fn5">[5]</a></sup></p>
<p id="v72"><sup><small>72</small></sup>  Bună-mi este mie legea gurii Tale, mai mult decât mii de comori de aur și argint. </p>
<p id="v73"><sup><small>73</small></sup>  Mâinile Tale m-au făcut și m-au zidit, înțelepțește-mă și voi învăța poruncile Tale. </p>
<p id="v74"><sup><small>74</small></sup>  Cei ce se tem de Tine mă vor vedea și se vor veseli, că în cuvintele Tale am nădăjduit. </p>
<p id="v75"><sup><small>75</small></sup>  Cunoscut-am, Doamne, că drepte sunt judecățile Tale și întru adevăr m-ai smerit. </p>
<p id="v76"><sup><small>76</small></sup>  Facă-se dar, mila Ta, ca să mă mângâie, după cuvântul Tău, către robul Tău. </p>
<p id="v77"><sup><small>77</small></sup>  Să vină peste mine îndurările Tale și voi trăi, că legea Ta cugetarea mea este. </p>
<p id="v78"><sup><small>78</small></sup>  Să se rușineze cei mândri, că pe nedrept m-au nedreptățit; iar eu voi cugeta la poruncile Tale. </p>
<p id="v79"><sup><small>79</small></sup>  Să se întoarcă spre mine cei ce se tem de Tine și cei ce cunosc mărturiile Tale. </p>
<p id="v80"><sup><small>80</small></sup>  Să fie inima mea fără prihană întru îndreptările Tale, ca să nu mă rușinez. </p>
<p id="v81"><sup><small>81</small></sup>  Se topește sufletul meu după mântuirea Ta; în cuvântul Tău am nădăjduit. </p>
<p id="v82"><sup><small>82</small></sup>  Sfârșitu-s-au ochii mei după cuvântul Tău, zicând: "Când mă vei mângâia?" </p>
<p id="v83"><sup><small>83</small></sup>  Că m-am făcut ca un foale la fum, dar îndreptările Tale nu le-am uitat. </p>
<p id="v84"><sup><small>84</small></sup>  Câte sunt zilele robului Tău? Când vei judeca pe cei ce mă prigonesc? </p>
<p id="v85"><sup><small>85</small></sup>  Spusu-mi-au călcătorii de lege deșertăciuni, dar nu sunt ca legea Ta, Doamne. </p>
<p id="v86"><sup><small>86</small></sup>  Toate poruncile Tale sunt adevăr; pe nedrept m-au prigonit. Ajută-mă! </p>
<p id="v87"><sup><small>87</small></sup>  Puțin a fost de nu m-am sfârșit pe pământ, dar eu n-am părăsit poruncile Tale. </p>
<p id="v88"><sup><small>88</small></sup>  După mila Ta viază-mă și voi păzi mărturiile gurii mele. </p>
<p id="v89"><sup><small>89</small></sup>  În veac, Doamne, cuvântul Tău rămâne în cer; <sup id="cite6"><a href="#fn6">[6]</a></sup></p>
<p id="v90"><sup><small>90</small></sup>  În neam și în neam adevărul Tău. Întemeiat-ai pământul și rămâne. </p>
<p id="v91"><sup><small>91</small></sup>  După rânduiala Ta rămâne ziua, că toate sunt slujitoare ție. </p>
<p id="v92"><sup><small>92</small></sup>  De n-ar fi fost legea Ta gândirea mea, atunci aș fi pierit întru necazul meu. </p>
<p id="v93"><sup><small>93</small></sup>  În veac nu voi uita îndreptările Tale, că într-însele m-ai viat, Doamne. <sup id="cite7"><a href="#fn7">[7]</a></sup></p>
<p id="v94"><sup><small>94</small></sup>  Al Tău sunt eu, mântuiește-mă, că îndreptările Tale am căutat. </p>
<p id="v95"><sup><small>95</small></sup>  Pe mine m-au așteptat păcătoșii ca să mă piardă. Mărturiile Tale am priceput. </p>
<p id="v96"><sup><small>96</small></sup>  La tot lucrul desăvârșit am văzut sfârșit, dar porunca Ta este fără de sfârșit. </p>
<p id="v97"><sup><small>97</small></sup>  Că am iubit legea Ta, Doamne, ea toată ziua cugetarea mea este. </p>
<p id="v98"><sup><small>98</small></sup>  Mai mult decât pe vrăjmașii mei mai înțelepțit cu porunca Ta, că în veac a mea este. </p>
<p id="v99"><sup><small>99</small></sup>  Mai mult decât învățătorii mei am priceput, că la mărturiile Tale gândirea mea este. </p>
<p id="v100"><sup><small>100</small></sup>  Mai mult decât bătrânii am înțeles, că poruncile Tale am căutat. </p>
<p id="v101"><sup><small>101</small></sup>  De la toată calea cea rea mi-am oprit picioarele mele, ca să păzesc cuvintele Tale. </p>
<p id="v102"><sup><small>102</small></sup>  De la judecățile Tale nu m-am abătut, că Tu ai pus mie lege. </p>
<p id="v103"><sup><small>103</small></sup>  Cât sunt de dulci limbii mele, cuvintele Tale, mai mult decât mierea, în gura mea! <sup id="cite1"><a href="#fn1">[1]</a></sup></p>
<p id="v104"><sup><small>104</small></sup>  Din poruncile Tale m-am făcut priceput; pentru aceasta am urât toată calea nedreptății. </p>
<p id="v105"><sup><small>105</small></sup>  Făclie picioarelor mele este legea Ta și lumină cărărilor mele. </p>
<p id="v106"><sup><small>106</small></sup>  Juratu-m-am și m-am hotărât să păzesc judecățile dreptății Tale. </p>
<p id="v107"><sup><small>107</small></sup>  Umilit am fost până în sfârșit: Doamne, viază-mă, după cuvântul Tău. </p>
<p id="v108"><sup><small>108</small></sup>  Cele de bunăvoie ale gurii mele binevoiește-le Doamne, și judecățile Tale mă învață. </p>
<p id="v109"><sup><small>109</small></sup>  Sufletul meu în mâinile Tale este pururea și legea Ta n-am uitat. </p>
<p id="v110"><sup><small>110</small></sup>  Pusu-mi-au păcătoșii cursă mie, dar de la poruncile Tale n-am rătăcit. </p>
<p id="v111"><sup><small>111</small></sup>  Moștenit-am mărturiile Tale în veac, că bucurie inimii mele sunt ele. </p>
<p id="v112"><sup><small>112</small></sup>  Plecat-am inima mea ca să fac îndreptările Tale în veac spre răsplătire. </p>
<p id="v113"><sup><small>113</small></sup>  Pe călcătorii de lege am urât și legea Ta am iubit. </p>
<p id="v114"><sup><small>114</small></sup>  Ajutorul meu și sprijinitorul meu ești Tu, în cuvântul Tău am nădăjduit. </p>
<p id="v115"><sup><small>115</small></sup>  Depărtați-vă de la mine cei ce vicleniți și voi cerceta poruncile Dumnezeului meu. </p>
<p id="v116"><sup><small>116</small></sup>  Apără-mă, după cuvântul Tău, și mă viază și să nu-mi dai de rușine așteptarea mea. </p>
<p id="v117"><sup><small>117</small></sup>  Ajută-mă și mă voi mântui și voi cugeta la îndreptările Tale, pururea. </p>
<p id="v118"><sup><small>118</small></sup>  Defăimat-ai pe toți cei ce se depărtează de la îndreptările Tale, pentru că nedrept este gândul lor. </p>
<p id="v119"><sup><small>119</small></sup>  Socotit-am călcători de lege pe toți păcătoșii pământului; pentru aceasta am iubit mărturiile Tale, pururea. </p>
<p id="v120"><sup><small>120</small></sup>  Străpunge cu frica Ta trupul meu, că de judecățile Tale m-am temut. </p>
<p id="v121"><sup><small>121</small></sup>  Făcut-am judecată și dreptate; nu mă da pe mâna celor ce-mi fac strâmbătate. </p>
<p id="v122"><sup><small>122</small></sup>  Primește pe robul Tău în bunătate, ca să nu mă clevetească cei mândri. </p>
<p id="v123"><sup><small>123</small></sup>  Sfârșitu-sau ochii mei după mântuirea Ta și după cuvântul dreptății Tale. </p>
<p id="v124"><sup><small>124</small></sup>  Fă cu robul Tău, după mila Ta, și îndreptările Tale mă învață. </p>
<p id="v125"><sup><small>125</small></sup>  Robul Tău sunt eu; înțelepțește-mă și voi cunoaște mărturiile Tale. </p>
<p id="v126"><sup><small>126</small></sup>  Vremea este să lucreze Domnul, că oamenii au stricat legea Ta. </p>
<p id="v127"><sup><small>127</small></sup>  Pentru aceasta am iubit poruncile Tale, mai mult decât aurul și topazul. </p>
<p id="v128"><sup><small>128</small></sup>  Pentru aceasta spre toate poruncile Tale m-am îndreptat, toată calea nedreaptă am urât. </p>
<p id="v129"><sup><small>129</small></sup>  Minunate sunt mărturiile Tale, pentru aceasta le-a cercetat pe ele sufletul meu. </p>
<p id="v130"><sup><small>130</small></sup>  Arătarea cuvintelor Tale luminează și înțelepțește pe prunci. </p>
<p id="v131"><sup><small>131</small></sup>  Gura mea am deschis și am aflat, că de poruncile Tale am dorit. </p>
<p id="v132"><sup><small>132</small></sup>  Caută spre mine și mă miluiește, după judecata Ta, fală de cei ce iubesc numele Tău. </p>
<p id="v133"><sup><small>133</small></sup>  Pașii mei îndreptează-i după cuvântul Tău, și să nu mă stăpânească nici o fărădelege. </p>
<p id="v134"><sup><small>134</small></sup>  Izbăvește-mă de clevetirea oamenilor și voi păzi poruncile Tale. </p>
<p id="v135"><sup><small>135</small></sup>  Fața Ta arat-o robului Tău și mă învață poruncile Tale. </p>
<p id="v136"><sup><small>136</small></sup>  Izvoare de apă s-au coborât din ochii mei, pentru că n-am păzit legea Ta. </p>
<p id="v137"><sup><small>137</small></sup>  Drept ești, Doamne, și drepte sunt judecățile Tale. </p>
<p id="v138"><sup><small>138</small></sup>  Poruncit-ai cu dreptate mărturiile Tale și cu tot adevărul. </p>
<p id="v139"><sup><small>139</small></sup>  Topitu-m-a râvna casei Tale, că au uitat cuvintele Tale vrăjmașii mei. </p>
<p id="v140"><sup><small>140</small></sup>  Lămurit cu foc este cuvântul Tău foarte și robul Tău l-a iubit pe el. </p>
<p id="v141"><sup><small>141</small></sup>  Tânăr sunt eu și defăimat, dar îndreptările Tale nu le-am uitat. </p>
<p id="v142"><sup><small>142</small></sup>  Dreptatea Ta este dreptate în veac și legea Ta adevărul. </p>
<p id="v143"><sup><small>143</small></sup>  Necazuri și nevoi au dat peste mine, dar poruncile Tale sunt gândirea mea. </p>
<p id="v144"><sup><small>144</small></sup>  Drepte sunt mărturiile Tale, în veac; înțelepțește-mă și voi fi viu. </p>
<p id="v145"><sup><small>145</small></sup>  Strigat-am cu toată inima mea: Auzi-mă, Doamne! Îndreptările Tale voi căuta. </p>
<p id="v146"><sup><small>146</small></sup>  Strigat-am către Tine, mântuiește-mă, și voi păzi mărturiile Tale. </p>
<p id="v147"><sup><small>147</small></sup>  Din zori m-am sculat și am strigat; întru cuvintele Tale am nădăjduit. </p>
<p id="v148"><sup><small>148</small></sup>  Deschis-am ochii mei dis-de-dimineață, ca să cuget la cuvintele Tale. </p>
<p id="v149"><sup><small>149</small></sup>  Glasul meu auzi-l, Doamne, după mila Ta; după judecata Ta mă viază. </p>
<p id="v150"><sup><small>150</small></sup>  Apropiatu-s-au cei ce mă prigonesc cu fărădelege, dar de la legea Ta s-au îndepărtat. </p>
<p id="v151"><sup><small>151</small></sup>  Aproape ești Tu, Doamne, și toate poruncile Tale sunt adevărul. </p>
<p id="v152"><sup><small>152</small></sup>  Din început am cunoscut, din mărturiile Tale, că în veac le-ai întemeiat pe ele. </p>
<p id="v153"><sup><small>153</small></sup>  Vezi smerenia mea și mă scoate, că legea Ta n-am uitat. </p>
<p id="v154"><sup><small>154</small></sup>  Judecă pricina mea și mă izbăvește; după cuvântul Tău, fă-mă viu. </p>
<p id="v155"><sup><small>155</small></sup>  Departe de păcătoși este mântuirea, că îndreptările Tale n-au căutat. </p>
<p id="v156"><sup><small>156</small></sup>  Îndurările Tale multe sunt Doamne; după judecata Ta mă viază. </p>
<p id="v157"><sup><small>157</small></sup>  Mulți sunt cei ce mă prigonesc și mă necăjesc, dar de la mărturiile Tale nu m-am abătut. </p>
<p id="v158"><sup><small>158</small></sup>  Văzut-am pe cei nepricepuți și mă sfârșeam, că n-au păzit cuvintele Tale. </p>
<p id="v159"><sup><small>159</small></sup>  Vezi că poruncile Tale am iubit, Doamne; întru mila Ta mă viază. </p>
<p id="v160"><sup><small>160</small></sup>  Începutul cuvintelor Tale este adevărul și veșnice toate judecățile dreptății Tale. </p>
<p id="v161"><sup><small>161</small></sup>  Căpeteniile m-au prigonit în zadar; iar de cuvintele Tale s-a înfricoșat inima mea. </p>
<p id="v162"><sup><small>162</small></sup>  Bucura-mă-voi de cuvintele Tale, ca cel ce a aflat comoară mare. </p>
<p id="v163"><sup><small>163</small></sup>  Nedreptatea am urât și am disprețuit, iar legea Ta am iubit. </p>
<p id="v164"><sup><small>164</small></sup>  De șapte ori pe zi Te-am lăudat pentru judecățile dreptății Tale. </p>
<p id="v165"><sup><small>165</small></sup>  Pace multă au cei ce iubesc legea Ta și nu se smintesc. <sup id="cite2"><a href="#fn2">[2]</a></sup></p>
<p id="v166"><sup><small>166</small></sup>  Așteptat-am mântuirea Ta, Doamne, și poruncile Tale am iubit. </p>
<p id="v167"><sup><small>167</small></sup>  Păzit-a sufletul meu mărturiile Tale și le-a iubit foarte. </p>
<p id="v168"><sup><small>168</small></sup>  Păzit-am poruncile Tale și mărturiile Tale, că toate căile mele înaintea Ta sunt, Doamne. </p>
<p id="v169"><sup><small>169</small></sup>  Să se apropie rugăciunea mea înaintea Ta, Doamne; după cuvântul Tău mă înțelepțește. </p>
<p id="v170"><sup><small>170</small></sup>  Să ajungă cererea mea înaintea Ta, Doamne; după cuvântul Tău mă izbăvește. </p>
<p id="v171"><sup><small>171</small></sup>  Să răspândească buzele mele laudă, că m-ai învățat îndreptările Tale. </p>
<p id="v172"><sup><small>172</small></sup>  Rosti-va limba mea cuvintele Tale, că toate poruncile Tale sunt drepte. <sup id="cite3"><a href="#fn3">[3]</a></sup></p>
<p id="v173"><sup><small>173</small></sup>  Mina Ta să mă izbăvească, că poruncile Tale am ales. </p>
<p id="v174"><sup><small>174</small></sup>  Dorit-am mântuirea Ta, Doamne, și legea Ta cugetarea mea este. </p>
<p id="v175"><sup><small>175</small></sup>  Viu va fi sufletul meu și Te va lăuda și judecățile Tale îmi vor ajuta mie. </p>
<p id="v176"><sup><small>176</small></sup>  Rătăcit-am ca o oaie pierdută; caută pe robul Tău, că poruncile Tale nu le-am uitat. </p>
<h2>Referințe</h2>
<div>
<ol>
  <li id="fn1"><a href="#cite1">↑</a> 119:103 <i>Aromă spirituală</i>: <a href="/ro/The_Urantia_Book/2#p7_6">CU 2:7.6</a>. </li>
  <li id="fn2"><a href="#cite2">↑</a> 119:165 <i>Pace mare iubitorilor de drept</i>: <a href="/ro/The_Urantia_Book/131#p2_12">CU 131:2.12</a>.  <i>Pace durabilă</i>: <a href="/ro/The_Urantia_Book/5#p4_2">CU 5:4.2</a>. </li>
  <li id="fn3"><a href="#cite3">↑</a> 119:172 <i># 2 Legile lui Dumnezeu sunt doar</i>: <a href="/ro/The_Urantia_Book/4#p1_3">CU 4:1.3</a>. </li>
  <li id="fn4"><a href="#cite4">↑</a> 119:67 <i>Partea 1: Înainte de suferit, rătăcit</i>: <a href="/ro/The_Urantia_Book/148#p5_5">CU 148:5.5</a>. </li>
  <li id="fn5"><a href="#cite5">↑</a> 119:71 <i>Partea 2: Necazul este bun pentru mine</i>: <a href="/ro/The_Urantia_Book/148#p5_5">CU 148:5.5</a>. </li>
  <li id="fn6"><a href="#cite6">↑</a> 119:89-90 <i>Cuvânt așezat în rai</i>: <a href="/ro/The_Urantia_Book/4#p1_3">CU 4:1.3</a>. </li>
  <li id="fn7"><a href="#cite7">↑</a> 119:93 <i>Scânteie vitală — misterul vieții</i>: <a href="/ro/The_Urantia_Book/36#p3_4">CU 36:3.4</a>. </li>
</ol>
</div>
