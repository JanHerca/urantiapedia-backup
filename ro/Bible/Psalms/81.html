<!--
title: Psalmii - Capitol 81
description: 
published: true
date: 2022-10-8T9:56:58Z
tags: bible, bible—psalms
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td><a href="/ro/Bible/Psalms/80">Psalmii - Capitol 80</a></td>
        <td><a href="/ro/Bible/Psalms/Index">Index</a></td>
        <td><a href="/ro/Bible/Psalms/82">Psalmii - Capitol 82</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  (Un psalm al lui Asaf; mai marelui cântăreților. Pentru ghitith.) Bucurați-vă de Dumnezeu, ajutorul nostru; strigați Dumnezeului lui Iacob! </p>
<p id="v2"><sup><small>2</small></sup>  Cântați psalmi și bateți din timpane; cântați dulce din psaltire și din alăută! </p>
<p id="v3"><sup><small>3</small></sup>  Sunați din trâmbiță, la lună nouă, în ziua cea binevestită a sărbătorii noastre! </p>
<p id="v4"><sup><small>4</small></sup>  Că poruncă pentru Israel este și orânduire a Dumnezeului lui Iacob. </p>
<p id="v5"><sup><small>5</small></sup>  Mărturie a pus în Iosif, când a ieșit din pământul Egiptului, și a auzit limba pe care n-o știa: </p>
<p id="v6"><sup><small>6</small></sup>  "Luat-am sarcina de pe umerii lui, că mâinile lui au robit la coșuri. </p>
<p id="v7"><sup><small>7</small></sup>  Întru necaz M-ai chemat și te-am izbăvit, te-am auzit în mijlocul furtunii și te-am cercat la apa certării. </p>
<p id="v8"><sup><small>8</small></sup>  Ascultă, poporul Meu, și-ți voi mărturisi ție, Israele: De Mă vei asculta pe Mine, </p>
<p id="v9"><sup><small>9</small></sup>  Nu vei avea alt Dumnezeu, nici nu te vei închina la dumnezeu străin, </p>
<p id="v10"><sup><small>10</small></sup>  Că Eu sunt Domnul Dumnezeul tău, Cel ce te-am scos din pământul Egiptului. Deschide gura și o voi umple pe ea. </p>
<p id="v11"><sup><small>11</small></sup>  Dar na ascultat poporul Meu glasul Meu și Israel n-a căutat la Mine. </p>
<p id="v12"><sup><small>12</small></sup>  Și i-am lăsat să umble după dorințele inimilor lor și au mers după cugetele lor. </p>
<p id="v13"><sup><small>13</small></sup>  De M-ar fi ascultat poporul Meu, de ar fi umblat Israel în căile Mele, </p>
<p id="v14"><sup><small>14</small></sup>  I-aș fi supus de tot pe vrăjmașii lor și aș fi pus mâna Mea pe asupritorii lor. </p>
<p id="v15"><sup><small>15</small></sup>  Vrăjmașii Domnului L-au mințit pe El, dar le va veni timpul lor, în veac. </p>
<p id="v16"><sup><small>16</small></sup>  Că Domnul i-a hrănit pe ei din griul cel mai ales și cu miere din stâncă i-a săturat pe ei". </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/ro/Bible/Psalms/80">Psalmii - Capitol 80</a></td>
        <td><a href="/ro/Bible/Psalms/Index">Index</a></td>
        <td><a href="/ro/Bible/Psalms/82">Psalmii - Capitol 82</a></td>
      </tr>
    </tbody>
  </table>
</figure>
