<!--
title: Psalmii - Capitol 85
description: 
published: true
date: 2022-8-28T15:50:57Z
tags: 
editor: ckeditor
dateCreated: 2022-8-28T15:50:57Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/ro/Bible/Psalms/84">Psalmii - Capitol 84</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/ro/Bible/Psalms/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/ro/Bible/Psalms/86">Psalmii - Capitol 86</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  (Mai-marelui cântăreților; fiilor lui Core.) Bine ai voit, Doamne, pământului Tău, întors-ai robimea lui Iacob. </p>
<p id="v2"><sup><small>2</small></sup>  Iertat-ai fărădelegile poporului Tău, acoperit-ai toate păcatele lor. </p>
<p id="v3"><sup><small>3</small></sup>  Potolit-ai toată mânia Ta; întorsu-Te-ai de către iuțimea mâniei Tale. </p>
<p id="v4"><sup><small>4</small></sup>  Întoarce-ne pe noi, Dumnezeul mântuirii noastre și-ți întoarce mânia Ta de la noi. <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  Oare, în veci Te vei mânia pe noi? Sau vei întinde mânia Ta din neam în neam? </p>
<p id="v6"><sup><small>6</small></sup>  Dumnezeule, Tu întorcându-Te, ne vei dărui viață și poporul Tău se va veseli de Tine. </p>
<p id="v7"><sup><small>7</small></sup>  Arată-ne nouă, Doamne, mila Ta și mântuirea Ta dă-ne-o nouă. </p>
<p id="v8"><sup><small>8</small></sup>  Auzi-voi ce va grăi întru mine Domnul Dumnezeu; că va grăi pace peste poporul Său și peste cuvioșii Săi și peste cei ce își întorc inima spre Dânsul. </p>
<p id="v9"><sup><small>9</small></sup>  Dar mântuirea Lui aproape este de cei ce se tem de Dânsul, ca să se sălășluiască slava în pământul nostru. </p>
<p id="v10"><sup><small>10</small></sup>  Mila și adevărul s-au întâmpinat, dreptatea și pacea s-au sărutat. </p>
<p id="v11"><sup><small>11</small></sup>  Adevărul din pământ a răsărit și dreptatea din cer a privit. </p>
<p id="v12"><sup><small>12</small></sup>  Că Domnul va da bunătate și pământul nostru își va da rodul său; </p>
<p id="v13"><sup><small>13</small></sup>  Dreptatea înaintea Lui va merge și va pune pe cale pașii Săi. </p>
<h2>Referințe</h2>
<div>
<ol>
  <li id="fn1"><a href="#cite1">↑</a> 85:4 <i>Dumnezeu al mântuirii</i>: <a href="/ro/The_Urantia_Book/2#p6_3">CU 2:6.3</a>. </li>
</ol>
</div>
