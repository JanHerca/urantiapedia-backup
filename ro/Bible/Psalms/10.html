<!--
title: Psalmii - Capitol 10
description: 
published: true
date: 2023-11-8T21:58:28Z
tags: bible, bible—psalms
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/ro/Bible/Psalms/9">
          <span class="mdi mdi-arrow-left-drop-circle"></span><span class="pl-2">Psalmii - Capitol 9</span>
        </a>
        </td>
        <td>
        <a href="/ro/Bible/Psalms/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/Psalms/11">
          <span class="pr-2">Psalmii - Capitol 11</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Pentru ce, Doamne, stai departe? Pentru ce treci cu vederea la vreme de necaz? </p>
<p id="v2"><sup><small>2</small></sup>  Când se mândrește necredinciosul, se aprinde săracul; se prind în sfaturile pe care le gândesc. </p>
<p id="v3"><sup><small>3</small></sup>  Că se laudă păcătosul cu poftele sufletului lui, iar cel ce face strâmbătate, pe sine se binecuvintează. <sup id="cite2"><a href="#fn2">[2]</a></sup></p>
<p id="v4"><sup><small>4</small></sup>  Întărâtat-a cel păcătos pe Domnul, după mulțimea mâniei lui; nu-L va căuta; nu este Dumnezeu înaintea lui. <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  Spurcate sunt căile lui în toată vremea; lepădate sunt judecățile Tale de la fața lui, peste toți vrăjmașii lui va stăpâni. </p>
<p id="v6"><sup><small>6</small></sup>  Că a zis întru inima sa: Nu mă voi clinti din neam în neam, rău nu-mi va fi. </p>
<p id="v7"><sup><small>7</small></sup>  Gura lui e plină de blestem, de amărăciune și de vicleșug; sub limba lui osteneală și durere. </p>
<p id="v8"><sup><small>8</small></sup>  Stă la pândă în ascuns cu cei bogați ca să ucidă pe cel nevinovat; ochii lui spre cel sărac privesc. </p>
<p id="v9"><sup><small>9</small></sup>  Pândește din ascunziș, ca leul din culcușul său; pândește ca să apuce pe sărac, pândește pe sărac ca să-l tragă la el. </p>
<p id="v10"><sup><small>10</small></sup>  În lanțul lui îl va smeri; se va pleca și va cădea asupra lui, când va stăpâni pe cei săraci. </p>
<p id="v11"><sup><small>11</small></sup>  Că a zis în inima lui: "Uitat-a Dumnezeu! Întors-a fața Lui, ca să nu vadă până în sfârșit!" </p>
<p id="v12"><sup><small>12</small></sup>  Scoală-Te, Doamne, Dumnezeul meu, înalță-se mâna Ta, nu uita pe săracii Tăi până în sfârșit! </p>
<p id="v13"><sup><small>13</small></sup>  Pentru ce a mâniat necredinciosul pe Dumnezeu? Că a zis în inima lui: Domnul nu va cerceta! </p>
<p id="v14"><sup><small>14</small></sup>  Vezi, pentru că Tu privești la necazuri și la durere, ca să le iei în mâinile Tale; căci în Tine se încrede săracul, iar orfanului Tu i-ai fost ajutor. </p>
<p id="v15"><sup><small>15</small></sup>  Zdrobește brațul celui păcătos și rău, păcatul lui va fi căutat și nu se va afla. </p>
<p id="v16"><sup><small>16</small></sup>  Împărăți-va Domnul în veac și în veacul veacului! Pieriți neamuri din pământul Lui. </p>
<p id="v17"><sup><small>17</small></sup>  Dorința săracilor a auzit-o Domnul; la râvna inimii lor a luat aminte urechea Ta. </p>
<p id="v18"><sup><small>18</small></sup>  Judecă pe sărac și pe smerit, ca să nu se mai mândrească omul pe pământ. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/ro/Bible/Psalms/9">
          <span class="mdi mdi-arrow-left-drop-circle"></span><span class="pl-2">Psalmii - Capitol 9</span>
        </a>
        </td>
        <td>
        <a href="/ro/Bible/Psalms/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/Psalms/11">
          <span class="pr-2">Psalmii - Capitol 11</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Referințe</h2>
<div>
<ol>
  <li id="fn1"><a href="#cite1">↑</a> 10:4c <i>Laicismul militant</i>: <a href="/ro/The_Urantia_Book/195#p8_5">CU 195:8.5</a>. </li>
  <li id="fn2"><a href="#cite2">↑</a> 10:3 <i>Domnul urăște pe cei lacomi</i>: <a href="/ro/The_Urantia_Book/165#p4_8">CU 165:4.8</a>. </li>
</ol>
</div>
