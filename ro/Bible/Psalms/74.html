<!--
title: Psalmii - Capitol 74
description: 
published: true
date: 2022-10-8T9:56:58Z
tags: bible, bible—psalms
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td><a href="/ro/Bible/Psalms/73">Psalmii - Capitol 73</a></td>
        <td><a href="/ro/Bible/Psalms/Index">Index</a></td>
        <td><a href="/ro/Bible/Psalms/75">Psalmii - Capitol 75</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  (Un psalm al lui Asaf. Al priceperii.) Pentru ce m-ai lepădat, Dumnezeule, până în sfârșit? Aprinsu-s-a inima Ta peste oile pășunii Tale. </p>
<p id="v2"><sup><small>2</small></sup>  Adu-ți aminte de poporul Tău, pe care l-ai câștigat de la început. Izbăvit-ai toiagul moștenirii Tale, muntele Sionului, acesta în care ai locuit. <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  Ridică mâinile Tale împotriva mândriilor lor, până la sfârșit, că rău a făcut vrăjmașul în locul cel sfânt al Tău. </p>
<p id="v4"><sup><small>4</small></sup>  Și s-au fălit cei ce Te urăsc pe Tine în mijlocul locului de prăznuire al Tău, pus-au semnele lor drept semne; </p>
<p id="v5"><sup><small>5</small></sup>  Sfărâmat-au intrarea cea de deasupra. </p>
<p id="v6"><sup><small>6</small></sup>  Ca în codru cu topoarele au tăiat ușile locașului Tău, cu topoare și ciocane l-au sfărâmat. </p>
<p id="v7"><sup><small>7</small></sup>  Ars-au cu foc locașul cel sfânt al Tău, până la pământ; spurcat-au locul numelui Tău. </p>
<p id="v8"><sup><small>8</small></sup>  Zis-au în inima lor împreună cu neamul lor: "Veniți să ardem toate locurile de prăznuire ale lui Dumnezeu de pe pământ". </p>
<p id="v9"><sup><small>9</small></sup>  Semnele noastre nu le-am văzut; nu mai este profet și pe noi nu ne va mai cunoaște. </p>
<p id="v10"><sup><small>10</small></sup>  Până când, Dumnezeule, Te va ocărî vrăjmașul, până când va huli potrivnicul numele Tău, până în sfârșit? </p>
<p id="v11"><sup><small>11</small></sup>  Pentru ce întorci mâna Ta și dreapta Ta din sânul Tău, până în sfârșit? </p>
<p id="v12"><sup><small>12</small></sup>  Dar Dumnezeu, Împăratul nostru înainte de veac, a făcut mântuire în mijlocul pământului. </p>
<p id="v13"><sup><small>13</small></sup>  Tu ai despărțit, cu puterea Ta, marea; Tu ai zdrobit capetele balaurilor din apă; </p>
<p id="v14"><sup><small>14</small></sup>  Tu ai sfărâmat capul balaurului; datu-l-ai pe el mâncare popoarelor pustiului. </p>
<p id="v15"><sup><small>15</small></sup>  Tu ai deschis izvoare și pâraie; Tu ai secat râurile Itanului. </p>
<p id="v16"><sup><small>16</small></sup>  A Ta este ziua și a Ta este noaptea. Tu ai întocmit lumina și soarele. </p>
<p id="v17"><sup><small>17</small></sup>  Tu ai făcut toate marginile pământului; vara și primăvara Tu le-ai zidit. </p>
<p id="v18"><sup><small>18</small></sup>  Adu-Ți aminte de aceasta: Vrăjmașul a ocărât pe Domnul și poporul cel fără de minte a hulit numele Tău. </p>
<p id="v19"><sup><small>19</small></sup>  Să nu dai fiarelor sufletul ce Te laudă pe Tine; sufletele săracilor Tăi să nu le uiți până în sfârșit. </p>
<p id="v20"><sup><small>20</small></sup>  Caută spre legământul Tău, că s-au umplut ascunzișurile pământului de locuințele fărădelegilor. </p>
<p id="v21"><sup><small>21</small></sup>  Să nu se întoarcă rușinat cel umilit; săracul și sărmanul șă laude numele Tău. </p>
<p id="v22"><sup><small>22</small></sup>  Scoală-Te, Dumnezeule, apără pricina Ta; adu-Ți aminte de ocara de fiecare zi, cu care Te necinstește cel fără de minte. </p>
<p id="v23"><sup><small>23</small></sup>  Nu uita strigătul vrăjmașilor Tăi! Răzvrătirea celor ce Te urăsc pe Tine se urcă pururea spre Tine. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/ro/Bible/Psalms/73">Psalmii - Capitol 73</a></td>
        <td><a href="/ro/Bible/Psalms/Index">Index</a></td>
        <td><a href="/ro/Bible/Psalms/75">Psalmii - Capitol 75</a></td>
      </tr>
    </tbody>
  </table>
</figure>
<h2>Referințe</h2>
<div>
<ol>
  <li id="fn1"><a href="#cite1">↑</a> 74:2 <i>munți sfinți</i>: <a href="/ro/The_Urantia_Book/85#p1_5">CU 85:1.5</a>. </li>
</ol>
</div>
