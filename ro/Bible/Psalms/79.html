<!--
title: Psalmii - Capitol 79
description: 
published: true
date: 2022-10-8T9:56:58Z
tags: bible, bible—psalms
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td><a href="/ro/Bible/Psalms/78">Psalmii - Capitol 78</a></td>
        <td><a href="/ro/Bible/Psalms/Index">Index</a></td>
        <td><a href="/ro/Bible/Psalms/80">Psalmii - Capitol 80</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  (Un psalm al lui Asaf.) Dumnezeule, intrat-au neamurile în moștenirea Ta, pângărit-au locașul Tău cel sfânt, făcut-au din Ierusalim ruină. </p>
<p id="v2"><sup><small>2</small></sup>  Pus-au cadavrele robilor Tăi mâncare păsărilor cerului, trupurile celor cuvioși ai Tăi, fiarelor pământului. </p>
<p id="v3"><sup><small>3</small></sup>  Vărsat-au sângele lor ca apa împrejurul Ierusalimului și nu era cine să-i îngroape. </p>
<p id="v4"><sup><small>4</small></sup>  Făcutu-ne-am ocară vecinilor noștri, batjocură și râs celor dimprejurul nostru. </p>
<p id="v5"><sup><small>5</small></sup>  Până când, Doamne, Te vei mânia până în sfârșit? Până când se va aprinde ca focul mânia Ta? </p>
<p id="v6"><sup><small>6</small></sup>  Varsă mânia Ta peste neamurile care nu Te cunosc și peste împărățiile care n-au chemat numele Tău. </p>
<p id="v7"><sup><small>7</small></sup>  Că au mâncat pe Iacob și locul lui l-au pustiit. </p>
<p id="v8"><sup><small>8</small></sup>  Să nu pomenești fărădelegile noastre cele de demult; degrabă să ne întâmpine pe noi îndurările Tale, că am sărăcit foarte. </p>
<p id="v9"><sup><small>9</small></sup>  Ajută-ne nouă, Dumnezeule, Mântuitorul nostru, pentru slava numelui Tău; Doamne, izbăvește-ne pe noi și curățește păcatele noastre pentru numele Tău. <sup id="cite1"><a href="#fn1">[1]</a></sup></p>
<p id="v10"><sup><small>10</small></sup>  Ca nu cumva să zică neamurile: "Unde este Dumnezeul lor?" Să se cunoască între neamuri, înaintea ochilor noștri, </p>
<p id="v11"><sup><small>11</small></sup>  Răzbunarea sângelui vărsat, al robilor Tăi; să intre înaintea Ta suspinul celor ferecați. După măreția brațului Tău, păzește pe fiii celor omorâți. </p>
<p id="v12"><sup><small>12</small></sup>  Răsplătește vecinilor noștri de șapte ori, în sânul lor, ocara lor cu care Te-au ocărât pe Tine, Doamne. </p>
<p id="v13"><sup><small>13</small></sup>  Iar noi, poporul Tău și oile pășunii Tale, mărturisi-ne-vom ție, în veac, din neam în neam vom vesti lauda Ta. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/ro/Bible/Psalms/78">Psalmii - Capitol 78</a></td>
        <td><a href="/ro/Bible/Psalms/Index">Index</a></td>
        <td><a href="/ro/Bible/Psalms/80">Psalmii - Capitol 80</a></td>
      </tr>
    </tbody>
  </table>
</figure>
<h2>Referințe</h2>
<div>
<ol>
  <li id="fn1"><a href="#cite1">↑</a> 79:9 <i>Dumnezeu al mântuirii</i>: <a href="/ro/The_Urantia_Book/2#p6_3">CU 2:6.3</a>. </li>
</ol>
</div>
