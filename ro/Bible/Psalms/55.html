<!--
title: Psalmii - Capitol 55
description: 
published: true
date: 2022-10-8T9:56:58Z
tags: bible, bible—psalms
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td><a href="/ro/Bible/Psalms/54">Psalmii - Capitol 54</a></td>
        <td><a href="/ro/Bible/Psalms/Index">Index</a></td>
        <td><a href="/ro/Bible/Psalms/56">Psalmii - Capitol 56</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  (Un psalm al lui David; mai-marelui cântăreților, pentru instrumente cu coarde; un psalm al priceperii.) Auzi, Dumnezeule, rugăciunea mea și nu trece cu vederea ruga mea. </p>
<p id="v2"><sup><small>2</small></sup>  Ia aminte spre mine și mă ascultă; mâhnitu-m-am întru neliniștea mea și m-am tulburat de glasul vrăjmașului și de necazul păcătosului. </p>
<p id="v3"><sup><small>3</small></sup>  Că a abătut asupra mea fărădelege și întru mânie m-a vrăjmășit. </p>
<p id="v4"><sup><small>4</small></sup>  Inima mea s-a tulburat întru mine și frica morții a căzut peste mine; </p>
<p id="v5"><sup><small>5</small></sup>  Teamă și cutremur au venit asupra mea și m-a acoperit întunericul. </p>
<p id="v6"><sup><small>6</small></sup>  Și am zis: Cine-mi va da mie aripi ca de porumbel, ca să zbor și să mă odihnesc? </p>
<p id="v7"><sup><small>7</small></sup>  Iată m-aș îndepărta fugind și m-aș sălășlui în pustiu. </p>
<p id="v8"><sup><small>8</small></sup>  Așteptat-am pe Dumnezeu, Cel ce mă mântuiește de puținătatea sufletului și de vifor. </p>
<p id="v9"><sup><small>9</small></sup>  Nimicește-i, Doamne și împarte limbile lor, că am văzut fărădelege și dezbinare în cetate. </p>
<p id="v10"><sup><small>10</small></sup>  Ziua și noaptea o va înconjura pe ea peste zidurile ei; fărădelege și osteneală în mijlocul ei și nedreptate; </p>
<p id="v11"><sup><small>11</small></sup>  Și n-a lipsit din ulițele ei camătă și vicleșug. </p>
<p id="v12"><sup><small>12</small></sup>  Că de m-ar fi ocărât vrăjmașul, aș fi răbdat; și dacă cel ce mă urăște s-ar fi fălit împotriva mea, m-aș fi ascuns de el. </p>
<p id="v13"><sup><small>13</small></sup>  Iar tu, omule, asemenea mie, căpetenia mea și cunoscutul meu, </p>
<p id="v14"><sup><small>14</small></sup>  Care împreună cu mine te-ai îndulcit de mâncări, în casa lui Dumnezeu am umblat în același gând! </p>
<p id="v15"><sup><small>15</small></sup>  Să vină moartea peste ei și să se coboare în iad de vii, căci vicleșug este în locașurile lor, în mijlocul lor. </p>
<p id="v16"><sup><small>16</small></sup>  Iar eu, către Dumnezeu am strigat, și Domnul m-a auzit pe mine. </p>
<p id="v17"><sup><small>17</small></sup>  Seara și dimineața și la amiezi spune-voi, voi vesti, și va auzi glasul meu. </p>
<p id="v18"><sup><small>18</small></sup>  Izbăvi-va cu pace sufletul meu de cei ce se apropie de mine, că mulți erau împotriva mea. </p>
<p id="v19"><sup><small>19</small></sup>  Auzi-va Dumnezeu și-i va smeri pe ei, Cel ce este mai înainte de veci. </p>
<p id="v20"><sup><small>20</small></sup>  Că nu este în ei îndreptare și nu s-au temut de Dumnezeu. Întins-au mâinile împotriva aliaților lor, întinat-au legământul Lui. Risipiți au fost de mânia feței Lui și s-au apropiat inimile lor; </p>
<p id="v21"><sup><small>21</small></sup>  Muiatu-s-au cuvintele lor mai mult decât untdelemnul, dar ele sunt săgeți. </p>
<p id="v22"><sup><small>22</small></sup>  Aruncă spre Domnul grija ta și El te va hrăni; nu va da în veac clătinare dreptului. <sup id="cite1"><a href="#fn1">[1]</a></sup></p>
<p id="v23"><sup><small>23</small></sup>  Iar Tu, Dumnezeule, îi vei coborî pe ei în groapa stricăciunii. Bărbații vărsători de sânge și vicleni nu vor ajunge la jumătatea zilelor lor; iar eu voi nădăjdui spre Tine, Doamne. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/ro/Bible/Psalms/54">Psalmii - Capitol 54</a></td>
        <td><a href="/ro/Bible/Psalms/Index">Index</a></td>
        <td><a href="/ro/Bible/Psalms/56">Psalmii - Capitol 56</a></td>
      </tr>
    </tbody>
  </table>
</figure>
<h2>Referințe</h2>
<div>
<ol>
  <li id="fn1"><a href="#cite1">↑</a> 55:22 <i>Aruncă-ți povara asupra Domnului</i>: <a href="/ro/The_Urantia_Book/152#p5_3">CU 152:5.3</a>. </li>
</ol>
</div>
