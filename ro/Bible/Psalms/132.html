<!--
title: Psalmii - Capitol 132
description: 
published: true
date: 2022-8-28T15:50:57Z
tags: 
editor: ckeditor
dateCreated: 2022-8-28T15:50:57Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/ro/Bible/Psalms/131">Psalmii - Capitol 131</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/ro/Bible/Psalms/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/ro/Bible/Psalms/133">Psalmii - Capitol 133</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  (O cântare a treptelor.) Adu-ți aminte, Doamne, de David și de toate blândețile lui. </p>
<p id="v2"><sup><small>2</small></sup>  Cum s-a jurat Domnului și a făgăduit Dumnezeului lui Iacob: </p>
<p id="v3"><sup><small>3</small></sup>  Nu voi intra în locașul casei mele, nu mă voi sui pe patul meu de odihnă, </p>
<p id="v4"><sup><small>4</small></sup>  Nu voi da somn ochilor mei și genelor mele dormitare și odihnă tâmplelor mele, </p>
<p id="v5"><sup><small>5</small></sup>  Până ce nu voi afla loc Domnului, locaș Dumnezeului lui Iacob. </p>
<p id="v6"><sup><small>6</small></sup>  Iată am auzit de chivotul legii; în Efrata l-am găsit, în țarina lui Iaar. </p>
<p id="v7"><sup><small>7</small></sup>  Intra-vom în locașurile Lui, închina-ne-vom la locul unde au stat picioarele Lui. </p>
<p id="v8"><sup><small>8</small></sup>  Scoală-Te, Doamne, întru odihna Ta, Tu și chivotul sfințirii Tale. </p>
<p id="v9"><sup><small>9</small></sup>  Preoții Tăi se vor îmbrăca cu dreptate și cuvioșii Tăi se vor bucura. </p>
<p id="v10"><sup><small>10</small></sup>  Din pricina lui David, robul Tău, să nu întorci fața unsului Tău. </p>
<p id="v11"><sup><small>11</small></sup>  Juratu-S-a Domnul lui David adevărul și nu-l va lepăda: "Din rodul pântecelui tău voi pune pe scaunul tău, </p>
<p id="v12"><sup><small>12</small></sup>  De vor păzi fiii tăi legământul Meu și mărturiile acestea ale Mele, în care îi voi învăța pe ei și fiii lor vor ședea până în veac pe scaunul tău". </p>
<p id="v13"><sup><small>13</small></sup>  Că a ales Domnul Sionul și l-a ales ca locuință Lui. </p>
<p id="v14"><sup><small>14</small></sup>  "Aceasta este odihna Mea în veacul veacului. Aici voi locui, că l-am ales pe el. </p>
<p id="v15"><sup><small>15</small></sup>  Roadele lui le voi binecuvânta foarte; pe săracii lui îi voi sătura cu pâine. </p>
<p id="v16"><sup><small>16</small></sup>  Pe preoții lui îi voi îmbrăca cu izbăvire și cuvioșii lui cu bucurie se vor bucura. </p>
<p id="v17"><sup><small>17</small></sup>  Acolo voi face să răsară puterea lui David, gătit-am făclie unsului Meu. </p>
<p id="v18"><sup><small>18</small></sup>  Pe vrăjmașii lui îi voi îmbrăca cu rușine, iar pe dânsul va înflori sfințenia Mea". </p>
