<!--
title: Psalmii - Capitol 72
description: 
published: true
date: 2022-8-28T15:50:57Z
tags: 
editor: ckeditor
dateCreated: 2022-8-28T15:50:57Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/ro/Bible/Psalms/71">Psalmii - Capitol 71</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/ro/Bible/Psalms/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/ro/Bible/Psalms/73">Psalmii - Capitol 73</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  (Despre Solomon.) Dumnezeule, judecata Ta dă-o împăratului și dreptatea Ta fiului împăratului, <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Ca să judece pe poporul Tău cu dreptate și pe săracii Tăi cu judecată. </p>
<p id="v3"><sup><small>3</small></sup>  Să aducă munții pace poporului Tău și dealurile dreptate. </p>
<p id="v4"><sup><small>4</small></sup>  Judeca-va pe săracii poporului și va milui pe fiii săracilor și va umili pe clevetitor. <sup id="cite2"><a href="#fn2">[2]</a></sup></p>
<p id="v5"><sup><small>5</small></sup>  Și se vor teme de Tine cât va fi soarele și cât va fi luna din neam în neam. </p>
<p id="v6"><sup><small>6</small></sup>  Pogorâ-se-va ca ploaia pe lână și ca picăturile ce cad pe pământ. </p>
<p id="v7"><sup><small>7</small></sup>  Răsări-va în zilele lui dreptatea și mulțimea păcii, cât va fi luna. </p>
<p id="v8"><sup><small>8</small></sup>  Și va domni de la o mare până la alta și de la râu până la marginile lumii. </p>
<p id="v9"><sup><small>9</small></sup>  Înaintea lui vor îngenunchia etiopienii și vrăjmașii lui țărâna vor linge. </p>
<p id="v10"><sup><small>10</small></sup>  Împărații Tarsisului și insulele daruri vor aduce, împărații arabilor și ai reginei Saba prinoase vor aduce. </p>
<p id="v11"><sup><small>11</small></sup>  Și se vor închina lui toți împărații pământului, toate neamurile vor sluji lui. </p>
<p id="v12"><sup><small>12</small></sup>  Că a izbăvit pe sărac din mâna celui puternic și pe sărmanul care n-avea ajutor. <sup id="cite3"><a href="#fn3">[3]</a></sup></p>
<p id="v13"><sup><small>13</small></sup>  Va avea milă de sărac și de sărman și sufletele săracilor va mântui; </p>
<p id="v14"><sup><small>14</small></sup>  De camătă și de asuprire va scăpa sufletele lor și scump va fi numele lor înaintea lui. </p>
<p id="v15"><sup><small>15</small></sup>  Și va fi viu și se va da lui din aurul Arabiei și se vor ruga pentru el pururea; toată ziua îl vor binecuvânta pe el. </p>
<p id="v16"><sup><small>16</small></sup>  Fi-va belșug de pâine pe pământ până-n vârful munților; pomii roditori se vor înălța ca cedrii Libanului; și vor înflori cei din cetate ca iarba pământului. </p>
<p id="v17"><sup><small>17</small></sup>  Numele lui va dăinui pe vecie; cât va fi soarele va fi pomenit numele lui. Se vor binecuvânta întru el toate semințiile pământului, toate neamurile îl vor ferici pe el. <sup id="cite4"><a href="#fn4">[4]</a></sup></p>
<p id="v18"><sup><small>18</small></sup>  Binecuvântat este Domnul Dumnezeu, Dumnezeul lui Israel, singurul Care face minuni. </p>
<p id="v19"><sup><small>19</small></sup>  Binecuvântat este numele slavei Lui în veac și în veacul veacului. <sup id="cite5"><a href="#fn5">[5]</a></sup></p>
<p id="v20"><sup><small>20</small></sup>  Tot pământul se va umple de slava Lui. Amin. Amin. </p>
<h2>Referințe</h2>
<div>
<ol>
  <li id="fn1"><a href="#cite1">↑</a> 72:1-19 <i>Opiniile evreilor: origine supranaturală</i>: <a href="/ro/The_Urantia_Book/170#p1_5">CU 170:1.5</a>. </li>
  <li id="fn2"><a href="#cite2">↑</a> 72:4,12-13 <i>Auzi strigătul săracilor și nevoiașilor</i>: <a href="/ro/The_Urantia_Book/190#p5_4">CU 190:5.4</a>. </li>
  <li id="fn3"><a href="#cite3">↑</a> 72:12 <i>Dumnezeu aude strigăte de nevoiași</i>: <a href="/ro/The_Urantia_Book/146#p2_9">CU 146:2.9</a>. </li>
  <li id="fn4"><a href="#cite4">↑</a> 72:17 <i>Națiunile Îl numesc binecuvântat</i>: <a href="/ro/The_Urantia_Book/190#p5_4">CU 190:5.4</a>. </li>
  <li id="fn5"><a href="#cite5">↑</a> 72:19 <i>Să se umple pământul de slavă</i>: <a href="/ro/The_Urantia_Book/131#p2_5">CU 131:2.5</a>. </li>
</ol>
</div>
