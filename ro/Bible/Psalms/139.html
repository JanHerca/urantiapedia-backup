<!--
title: Psalmii - Capitol 139
description: 
published: true
date: 2023-11-8T21:58:28Z
tags: bible, bible—psalms
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/ro/Bible/Psalms/138">
          <span class="mdi mdi-arrow-left-drop-circle"></span><span class="pl-2">Psalmii - Capitol 138</span>
        </a>
        </td>
        <td>
        <a href="/ro/Bible/Psalms/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/Psalms/140">
          <span class="pr-2">Psalmii - Capitol 140</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  (Un psalm al lui David; mai-marelui cântăreților.) Doamne, cercetatu-m-ai și m-ai cunoscut. </p>
<p id="v2"><sup><small>2</small></sup>  Tu ai cunoscut șederea mea și scularea mea; Tu ai priceput gândurile mele de departe. <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  Cărarea mea și firul vieții mele Tu le-ai cercetat și toate căile mele mai dinainte le-ai văzut. </p>
<p id="v4"><sup><small>4</small></sup>  Că încă nu este cuvânt pe limba mea </p>
<p id="v5"><sup><small>5</small></sup>  Și iată, Doamne, Tu le-ai cunoscut pe toate și pe cele din urmă și pe cele de demult; Tu m-ai zidit și ai pus peste mine mâna Ta. </p>
<p id="v6"><sup><small>6</small></sup>  Minunată este știința Ta, mai presus de mine; este înaltă și n-o pot ajunge. </p>
<p id="v7"><sup><small>7</small></sup>  Unde mă voi duce de la Duhul Tău și de la fața Ta unde voi fugi? <sup id="cite2"><a href="#fn2">[2]</a></sup></p>
<p id="v8"><sup><small>8</small></sup>  De mă voi sui în cer, Tu acolo ești. De mă voi coborî în iad, de față ești. </p>
<p id="v9"><sup><small>9</small></sup>  De voi lua aripile mele de dimineață și de mă voi așeza la marginile mării </p>
<p id="v10"><sup><small>10</small></sup>  Și acolo mâna Ta mă va povățui și mă va ține dreapta Ta. </p>
<p id="v11"><sup><small>11</small></sup>  Și am zis: "Poate întunericul mă va acoperi și se va face noapte lumina dimprejurul meu". </p>
<p id="v12"><sup><small>12</small></sup>  Dar întunericul nu este întuneric la Tine și noaptea ca ziua va lumina. Cum este întunericul ei, așa este și lumina ei. </p>
<p id="v13"><sup><small>13</small></sup>  Că Tu ai zidit rărunchii mei, Doamne, Tu m-ai alcătuit în pântecele maicii mele. </p>
<p id="v14"><sup><small>14</small></sup>  Te voi lăuda, că sunt o făptură așa de minunată. Minunate sunt lucrurile Tale și sufletul meu le cunoaște foarte. <sup id="cite3"><a href="#fn3">[3]</a></sup></p>
<p id="v15"><sup><small>15</small></sup>  Nu sunt ascunse de Tine oasele mele, pe care le-ai făcut întru ascuns, nici ființa mea pe care ai urzit-o ca în cele mai de jos ale pământului. </p>
<p id="v16"><sup><small>16</small></sup>  Cele nelucrate ale mele le-au cunoscut ochii Tăi și în cartea Ta toate se vor scrie; zi de zi se vor săvârși și nici una din ele nu va fi nescrisă. </p>
<p id="v17"><sup><small>17</small></sup>  Iar eu am cinstit foarte pe prietenii Tăi, Dumnezeule, și foarte s-a întărit stăpânirea lor. </p>
<p id="v18"><sup><small>18</small></sup>  Și-i voi număra pe ei, și mai mult decât nisipul se vor înmulți. M-am sculat și încă sunt cu Tine. </p>
<p id="v19"><sup><small>19</small></sup>  O, de ai ucide pe păcătoși, Dumnezeule! Bărbați vărsători de sânge, depărtați-vă de la mine! </p>
<p id="v20"><sup><small>20</small></sup>  Aceștia Te grăiesc de rău, Doamne, și vrăjmașii Îți hulesc numele. </p>
<p id="v21"><sup><small>21</small></sup>  Oare, nu pe cei ce Te urăsc pe Tine, Doamne, am urât și asupra vrăjmașilor Tăi m-am mâhnit? </p>
<p id="v22"><sup><small>22</small></sup>  Cu ură desăvârșită i-am urât pe ei și mi s-au făcut dușmani. </p>
<p id="v23"><sup><small>23</small></sup>  Cercetează-mă, Doamne, și cunoaște inima mea; încearcă-mă și cunoaște cărările mele </p>
<p id="v24"><sup><small>24</small></sup>  Și vezi de este calea fărădelegii în mine și mă îndreptează pe calea cea veșnică. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/ro/Bible/Psalms/138">
          <span class="mdi mdi-arrow-left-drop-circle"></span><span class="pl-2">Psalmii - Capitol 138</span>
        </a>
        </td>
        <td>
        <a href="/ro/Bible/Psalms/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/Psalms/140">
          <span class="pr-2">Psalmii - Capitol 140</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Referințe</h2>
<div>
<ol>
  <li id="fn1"><a href="#cite1">↑</a> 139:2-3 <i>Dumnezeu știe a face și a gândi</i>: <a href="/ro/The_Urantia_Book/3#p3_2">CU 3:3.2</a>. </li>
  <li id="fn2"><a href="#cite2">↑</a> 139:7 <i>Duh Sfânt</i>: <a href="/ro/The_Urantia_Book/34#p4_1">CU 34:4.1</a>.  <i>Unde mergi ca sa te feresti de Dumnezeu?</i>: <a href="/ro/The_Urantia_Book/3#p1_1">CU 3:1.1</a>.  <i>Duh în om (Sfântul Duh)</i>: <a href="/ro/The_Urantia_Book/103#p1_6">CU 103:1.6</a>.  <i>Duhul lui Dumnezeu (Sfântul Duh)</i>: <a href="/ro/The_Urantia_Book/8#p5_5">CU 8:5.5</a>.  <i>Nu te ascunzi de Dumnezeu</i>: <a href="/ro/The_Urantia_Book/131#p2_4">CU 131:2.4</a>.  <i>Duhul lui Dumnezeu (Sfântul Duh)</i>: <a href="/ro/The_Urantia_Book/8#p5_3">CU 8:5.3</a>. </li>
  <li id="fn3"><a href="#cite3">↑</a> 139:14 <i>Sufletul știe, și știe acum</i>: <a href="/ro/The_Urantia_Book/102#p2_4">CU 102:2.4</a>. </li>
</ol>
</div>
