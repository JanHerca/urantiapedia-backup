<!--
title: Psalmii - Capitol 49
description: 
published: true
date: 2022-10-8T9:56:58Z
tags: bible, bible—psalms
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td><a href="/ro/Bible/Psalms/48">Psalmii - Capitol 48</a></td>
        <td><a href="/ro/Bible/Psalms/Index">Index</a></td>
        <td><a href="/ro/Bible/Psalms/50">Psalmii - Capitol 50</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  (Mai-marelui cântăreților; un psalm pentru fiii lui Core.) Auziți acestea toate neamurile, ascultați toți cei ce locuiți în lume: </p>
<p id="v2"><sup><small>2</small></sup>  Pământenii și fiii oamenilor, împreună bogatul și săracul. </p>
<p id="v3"><sup><small>3</small></sup>  Gura mea va grăi înțelepciune și cugetul inimii mele pricepere. </p>
<p id="v4"><sup><small>4</small></sup>  Pleca-voi spre pildă urechea mea, tâlcui-voi în sunet de psaltire gândul meu. </p>
<p id="v5"><sup><small>5</small></sup>  Pentru ce să mă tem în ziua cea rea, când mă va înconjura fărădelegea vrăjmașilor mei? </p>
<p id="v6"><sup><small>6</small></sup>  Ei se încred în puterea lor și cu mulțimea bogăției lor se laudă. </p>
<p id="v7"><sup><small>7</small></sup>  Nimeni însă nu poate să scape de la moarte, nici să plătească lui Dumnezeu preț de răscumpărare, </p>
<p id="v8"><sup><small>8</small></sup>  Că răscumpărarea sufletului e prea scumpă și niciodată nu se va putea face, </p>
<p id="v9"><sup><small>9</small></sup>  Ca să rămână cineva pe totdeauna viu și să nu vadă niciodată moartea. </p>
<p id="v10"><sup><small>10</small></sup>  Fiecare vede că înțelepții mor, cum mor și cei neînțelepți și nebunii, și lasă altora bogăția lor. </p>
<p id="v11"><sup><small>11</small></sup>  Mormântul lor va fi casa lor în veac, locașurile lor din neam în neam, deși numit-au cu numele lor pământurile lor. </p>
<p id="v12"><sup><small>12</small></sup>  Și omul, în cinste fiind, n-a priceput; alăturatu-s-a dobitoacelor celor fără de minte și s-a asemănat lor. </p>
<p id="v13"><sup><small>13</small></sup>  Această cale le este sminteală lor și celor ce vor găsi de bune spusele lor. </p>
<p id="v14"><sup><small>14</small></sup>  Ca niște oi în iad sunt puși, moartea îi va paște pe ei. Și-i vor stăpâni pe ei cei drepți și ajutorul ce-l nădăjduiau din slava lor, se va învechi în iad. </p>
<p id="v15"><sup><small>15</small></sup>  Dar Dumnezeu va izbăvi sufletul meu din mâna iadului, când mă va apuca. </p>
<p id="v16"><sup><small>16</small></sup>  Să nu te temi când se îmbogățește omul și când se înmulțește slava casei lui. </p>
<p id="v17"><sup><small>17</small></sup>  Că la moarte el nu va lua nimic, nici nu se va coborî cu el slava lui. </p>
<p id="v18"><sup><small>18</small></sup>  Chiar dacă sufletul lui se va binecuvânta în viața lui și te va lăuda când îi vei face bine, </p>
<p id="v19"><sup><small>19</small></sup>  Totuși intra-va până la neamul părinților lui și în veac nu va vedea lumină. </p>
<p id="v20"><sup><small>20</small></sup>  Omul în cinste fiind n-a priceput; alăturatu-s-a dobitoacelor celor fără de minte și s-a asemănat lor. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/ro/Bible/Psalms/48">Psalmii - Capitol 48</a></td>
        <td><a href="/ro/Bible/Psalms/Index">Index</a></td>
        <td><a href="/ro/Bible/Psalms/50">Psalmii - Capitol 50</a></td>
      </tr>
    </tbody>
  </table>
</figure>
