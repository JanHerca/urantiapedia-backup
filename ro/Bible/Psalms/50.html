<!--
title: Psalmii - Capitol 50
description: 
published: true
date: 2022-10-8T9:56:58Z
tags: bible, bible—psalms
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td><a href="/ro/Bible/Psalms/49">Psalmii - Capitol 49</a></td>
        <td><a href="/ro/Bible/Psalms/Index">Index</a></td>
        <td><a href="/ro/Bible/Psalms/51">Psalmii - Capitol 51</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  (Un psalm al lui Asaf.) Dumnezeul dumnezeilor, Domnul a grăit și a chemat pământul, </p>
<p id="v2"><sup><small>2</small></sup>  De la răsăritul soarelui până la apus. Din Sion este strălucirea frumuseții Lui. </p>
<p id="v3"><sup><small>3</small></sup>  Dumnezeu strălucit va veni, Dumnezeul nostru, și nu va tăcea. Foc înaintea Lui va arde și împrejurul Lui vifor mare. </p>
<p id="v4"><sup><small>4</small></sup>  Chema-va cerul de sus și pământul, ca să judece pe poporul Său. </p>
<p id="v5"><sup><small>5</small></sup>  Adunați-I Lui pe cuvioșii Lui, pe cei ce au făcut legământ cu El pentru jertfe. </p>
<p id="v6"><sup><small>6</small></sup>  Și vor vesti cerurile dreptatea Lui, că Dumnezeu judecător este. </p>
<p id="v7"><sup><small>7</small></sup>  "Ascultă, poporul Meu și-ți voi grăi ție, Israele!... Și voi mărturisi ție: Dumnezeu, Dumnezeul tău sunt Eu. </p>
<p id="v8"><sup><small>8</small></sup>  Nu pentru jertfele tale te voi mustra, iar arderile de tot ale tale înaintea Mea sunt pururea. </p>
<p id="v9"><sup><small>9</small></sup>  Nu voi primi din casa ta viței, nici din turmele tale țapi, </p>
<p id="v10"><sup><small>10</small></sup>  Că ale Mele sunt toate fiarele câmpului, dobitoacele din munți și boii. </p>
<p id="v11"><sup><small>11</small></sup>  Cunoscut-am toate păsările cerului și frumusețea țarinii cu Mine este. </p>
<p id="v12"><sup><small>12</small></sup>  De voi flămânzi, nu-ți voi spune ție, că a Mea este lumea și plinirea ei. </p>
<p id="v13"><sup><small>13</small></sup>  Oare, voi mânca carne de taur, sau sânge de țapi voi bea? </p>
<p id="v14"><sup><small>14</small></sup>  Jertfește lui Dumnezeu jertfă de laudă și împlinește Celui Preaînalt făgăduințele tale. </p>
<p id="v15"><sup><small>15</small></sup>  Și Mă cheamă pe Mine în ziua necazului și te voi izbăvi și Mă vei preaslăvi". <sup id="cite1"><a href="#fn1">[1]</a></sup></p>
<p id="v16"><sup><small>16</small></sup>  Iar păcătosului i-a zis Dumnezeu: "Pentru ce tu istorisești dreptățile Mele și iei legământul Meu în gura ta? </p>
<p id="v17"><sup><small>17</small></sup>  Tu ai urât învățătura și ai lepădat cuvintele Mele înapoia ta. </p>
<p id="v18"><sup><small>18</small></sup>  De vedeai furul, alergai cu el și cu cel desfrânat partea ta puneai. </p>
<p id="v19"><sup><small>19</small></sup>  Gura ta a înmulțit răutate și limba ta a împletit vicleșug. </p>
<p id="v20"><sup><small>20</small></sup>  Șezând împotriva fratelui tău cleveteai și împotriva fiului maicii tale ai pus sminteală. </p>
<p id="v21"><sup><small>21</small></sup>  Acestea ai făcut și am tăcut, ai cugetat fărădelegea, că voi fi asemenea ție; mustra-te-voi și voi pune înaintea feței tale păcatele tale. </p>
<p id="v22"><sup><small>22</small></sup>  Înțelegeți dar acestea cei ce uitați pe Dumnezeu, ca nu cumva să vă răpească și să nu fie cel ce izbăvește. </p>
<p id="v23"><sup><small>23</small></sup>  Jertfa de laudă Mă va slăvi și acolo este calea în care voi arăta lui mântuirea Mea". </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/ro/Bible/Psalms/49">Psalmii - Capitol 49</a></td>
        <td><a href="/ro/Bible/Psalms/Index">Index</a></td>
        <td><a href="/ro/Bible/Psalms/51">Psalmii - Capitol 51</a></td>
      </tr>
    </tbody>
  </table>
</figure>
<h2>Referințe</h2>
<div>
<ol>
  <li id="fn1"><a href="#cite1">↑</a> 50:15 <i>Cine vrea poate veni</i>: <a href="/ro/The_Urantia_Book/139#p12_7">CU 139:12.7</a>.  <i>Cine vrea poate veni</i>: <a href="/ro/The_Urantia_Book/2#p5_2">CU 2:5.2</a>.  <i>Cine vrea poate veni</i>: <a href="/ro/The_Urantia_Book/165#p3_8">CU 165:3.8</a>.  <i>Cine vrea poate veni</i>: <a href="/ro/The_Urantia_Book/166#p3_7">CU 166:3.7</a>.  <i>Cine vrea poate veni</i>: <a href="/ro/The_Urantia_Book/100#p7_6">CU 100:7.6</a>.  <i>Cine vrea poate veni</i>: <a href="/ro/The_Urantia_Book/32#p5_8">CU 32:5.8</a>.  <i>Oricine va fi mântuit</i>: <a href="/ro/The_Urantia_Book/131#p10_7">CU 131:10.7</a>.  <i>Cine cheamă pe Domnul este mântuit</i>: <a href="/ro/The_Urantia_Book/2#p4_1">CU 2:4.1</a>. </li>
</ol>
</div>
