<!--
title: Psalmii - Capitol 109
description: 
published: true
date: 2023-11-8T21:58:28Z
tags: bible, bible—psalms
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/ro/Bible/Psalms/108">
          <span class="mdi mdi-arrow-left-drop-circle"></span><span class="pl-2">Psalmii - Capitol 108</span>
        </a>
        </td>
        <td>
        <a href="/ro/Bible/Psalms/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/Psalms/110">
          <span class="pr-2">Psalmii - Capitol 110</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  (Un psalm al lui David; mai-marelui cântăreților.) Dumnezeule, lauda mea n-o ține sub tăcere. </p>
<p id="v2"><sup><small>2</small></sup>  Că gura păcătosului și gura vicleanului asupra mea s-au deschis. </p>
<p id="v3"><sup><small>3</small></sup>  Grăit-au împotriva mea cu limbă vicleană și cu cuvinte de ură m-au înconjurat și s-au luptat cu mine în zadar. </p>
<p id="v4"><sup><small>4</small></sup>  În loc să mă iubească, mă cleveteau, iar eu mă rugam. </p>
<p id="v5"><sup><small>5</small></sup>  Pus-au împotriva mea rele în loc de bune și ură în locul iubirii mele. </p>
<p id="v6"><sup><small>6</small></sup>  Pune peste dânsul pe cel păcătos și diavolul să stea de-a dreapta lui. </p>
<p id="v7"><sup><small>7</small></sup>  Când se va judeca să iasă osândit, iar rugăciunea lui să se prefacă în păcat. </p>
<p id="v8"><sup><small>8</small></sup>  Să fie zilele lui puține și dregătoria lui să o ia altul; </p>
<p id="v9"><sup><small>9</small></sup>  Să ajungă copiii lui orfani și femeia lui văduvă; </p>
<p id="v10"><sup><small>10</small></sup>  Să fie strămutați copiii lui și să cerșească; să fie scoși din curțile caselor lor; </p>
<p id="v11"><sup><small>11</small></sup>  Să smulgă cămătarul toată averea lui; să răpească străinii ostenelile lui; </p>
<p id="v12"><sup><small>12</small></sup>  Să nu aibă sprijinitor și nici orfanii lui miluitor; </p>
<p id="v13"><sup><small>13</small></sup>  Să piară copiii lui și într-un neam să se stingă numele lui; </p>
<p id="v14"><sup><small>14</small></sup>  Să se pomenească fărădelegea părinților lui înaintea Domnului și păcatul maicii lui să nu se șteargă; </p>
<p id="v15"><sup><small>15</small></sup>  Să fie înaintea Domnului pururea și să piară de pe pământ pomenirea lui, pentru că nu și-a adus aminte să facă milă. </p>
<p id="v16"><sup><small>16</small></sup>  Și a prigonit pe cel sărman, pe cel sărac și pe cel smerit cu inima, ca să-l omoare. </p>
<p id="v17"><sup><small>17</small></sup>  Și a iubit blestemul și va veni asupra lui; și n-a voit binecuvântarea și se va îndepărta de la el. </p>
<p id="v18"><sup><small>18</small></sup>  Și s-a îmbrăcat cu blestemul ca și cu o haină și a intrat ca apa înlăuntrul lui și ca untdelemnul în oasele lui. </p>
<p id="v19"><sup><small>19</small></sup>  Să-i fie lui ca o haină cu care se îmbracă și ca un brâu cu care pururea se încinge. </p>
<p id="v20"><sup><small>20</small></sup>  Aceasta să fie răsplata celor ce mă clevetesc pe mine înaintea Domnului și grăiesc rele împotriva sufletului meu. </p>
<p id="v21"><sup><small>21</small></sup>  Dar Tu, Doamne, fă cu mine milă, pentru numele Tău, că bună este mila Ta. </p>
<p id="v22"><sup><small>22</small></sup>  Izbăvește-mă, că sărac și sărman sunt eu și inima mea s-a tulburat înlăuntrul meu. </p>
<p id="v23"><sup><small>23</small></sup>  Ca umbra ce se înclină m-am trecut; ca bătaia de aripi a lăcustelor tremur. </p>
<p id="v24"><sup><small>24</small></sup>  Genunchii mei au slăbit de post și trupul meu s-a istovit de lipsa untdelemnului </p>
<p id="v25"><sup><small>25</small></sup>  Și eu am ajuns lor ocară. M-au văzut și au clătinat cu capetele lor. </p>
<p id="v26"><sup><small>26</small></sup>  Ajută-mă, Doamne Dumnezeul meu, mântuiește-mă, după mila Ta, </p>
<p id="v27"><sup><small>27</small></sup>  Și să cunoască ei că mâna Ta este aceasta și Tu, Doamne, ai făcut-o pe ea. </p>
<p id="v28"><sup><small>28</small></sup>  Ei vor blestema și Tu vei binecuvânta. Cei ce se scoală împotriva mea să se rușineze, iar robul Tău să se veselească. </p>
<p id="v29"><sup><small>29</small></sup>  Să se îmbrace cei ce mă clevetesc pe mine cu ocară și cu rușinea lor ca și cu un veșmânt să se învelească. </p>
<p id="v30"><sup><small>30</small></sup>  Lăuda-voi pe Domnul foarte cu gura mea și în mijlocul multora Îl voi preaslăvi pe El, </p>
<p id="v31"><sup><small>31</small></sup>  Că a stat de-a dreapta săracului, ca să izbăvească sufletul lui de cei ce-l prigonesc. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/ro/Bible/Psalms/108">
          <span class="mdi mdi-arrow-left-drop-circle"></span><span class="pl-2">Psalmii - Capitol 108</span>
        </a>
        </td>
        <td>
        <a href="/ro/Bible/Psalms/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/Psalms/110">
          <span class="pr-2">Psalmii - Capitol 110</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
