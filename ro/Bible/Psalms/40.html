<!--
title: Psalmii - Capitol 40
description: 
published: true
date: 2023-11-8T21:58:28Z
tags: bible, bible—psalms
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/ro/Bible/Psalms/39">
          <span class="mdi mdi-arrow-left-drop-circle"></span><span class="pl-2">Psalmii - Capitol 39</span>
        </a>
        </td>
        <td>
        <a href="/ro/Bible/Psalms/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/Psalms/41">
          <span class="pr-2">Psalmii - Capitol 41</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  (Întru sfârșit, un psalm al lui David.) Așteptând am așteptat pe Domnul și S-a plecat spre mine. </p>
<p id="v2"><sup><small>2</small></sup>  A auzit rugăciunea mea. M-a scos din groapa ticăloșiei și din tina noroiului și a pus pe piatră picioarele mele și a îndreptat pașii mei. </p>
<p id="v3"><sup><small>3</small></sup>  Și a pus în gura mea cântare nouă, cântare Dumnezeului nostru; vedea-vor mulți și se vor teme și vor nădăjdui în Domnul. </p>
<p id="v4"><sup><small>4</small></sup>  Fericit bărbatul, a cărui nădejde este numele Domnului și n-a privit la deșertăciuni și la nebunii mincinoase. <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  Multe ai făcut Tu, Doamne, Dumnezeul meu, minunile Tale, și nu este cine să se asemene gândurilor Tale; vestit-am și am grăit: înmulțitu-s-au peste număr. </p>
<p id="v6"><sup><small>6</small></sup>  Jertfă și prinos n-ai voit, dar trup mi-ai întocmit; ardere de tot și jertfă pentru păcat n-ai cerut. <sup id="cite2"><a href="#fn2">[2]</a></sup></p>
<p id="v7"><sup><small>7</small></sup>  Atunci am zis: "Iată vin! În capul cărții este scris despre mine. </p>
<p id="v8"><sup><small>8</small></sup>  Ca să fac voia Ta, Dumnezeul meu, am voit și legea Ta înăuntru inimii mele". </p>
<p id="v9"><sup><small>9</small></sup>  Bine am vestit dreptate în adunare mare; iată buzele mele nu le voi opri; Doamne, Tu ai cunoscut. </p>
<p id="v10"><sup><small>10</small></sup>  Dreptatea Ta n-am ascuns-o în inima mea, adevărul Tău și mântuirea Ta am spus. N-am ascuns mila Ta și adevărul Tău în adunare mare. </p>
<p id="v11"><sup><small>11</small></sup>  Iar Tu, Doamne, să nu depărtezi îndurările Tale de la mine, mila Ta și adevărul Tău pururea să mă sprijinească. </p>
<p id="v12"><sup><small>12</small></sup>  Că m-au împresurat rele, cărora nu este număr; ajunsu-m-au fărădelegile mele și n-am putut să văd; înmulțitu-s-au mai mult decât perii capului meu și inima mea m-a părăsit. </p>
<p id="v13"><sup><small>13</small></sup>  Binevoiește, Doamne, ca să mă izbăvești; Doamne, spre ajutorul meu ia aminte. </p>
<p id="v14"><sup><small>14</small></sup>  Să fie rușinați și înfruntați deodată cei ce caută să ia sufletul meu. Să se întoarcă înapoi și să se rușineze cei ce-mi voiesc mie rele; </p>
<p id="v15"><sup><small>15</small></sup>  Să fie rușinați îndată cei ce-mi zic mie: "Bine, bine". </p>
<p id="v16"><sup><small>16</small></sup>  Să se bucure și să se veselească de Tine, toți cei ce Te caută pe Tine, Doamne, și să zică pururea cei ce iubesc mântuirea Ta: "Slăvit să fie Domnul!" </p>
<p id="v17"><sup><small>17</small></sup>  Iar eu sărac sunt și sărman; Domnul se va îngriji de mine. Ajutorul meu și apărătorul meu ești Tu; Dumnezeul meu nu zăbovi. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/ro/Bible/Psalms/39">
          <span class="mdi mdi-arrow-left-drop-circle"></span><span class="pl-2">Psalmii - Capitol 39</span>
        </a>
        </td>
        <td>
        <a href="/ro/Bible/Psalms/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/Psalms/41">
          <span class="pr-2">Psalmii - Capitol 41</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Referințe</h2>
<div>
<ol>
  <li id="fn1"><a href="#cite1">↑</a> 40:4 <i>Ferice de cel ce se încrede</i>: <a href="/ro/The_Urantia_Book/2#p6_3">CU 2:6.3</a>. </li>
  <li id="fn2"><a href="#cite2">↑</a> 40:6 <i>Dumnezeu vrea ascultare, nu sacrificiu</i>: <a href="/ro/The_Urantia_Book/192#p2_11">CU 192:2.11</a>. </li>
</ol>
</div>
