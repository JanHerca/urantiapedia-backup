<!--
title: Psalmii - Capitol 44
description: 
published: true
date: 2022-10-8T9:56:58Z
tags: bible, bible—psalms
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td><a href="/ro/Bible/Psalms/43">Psalmii - Capitol 43</a></td>
        <td><a href="/ro/Bible/Psalms/Index">Index</a></td>
        <td><a href="/ro/Bible/Psalms/45">Psalmii - Capitol 45</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  (Întru sfârșit, fiilor lui Core, spre înțelegere.) Dumnezeule, cu urechile noastre am auzit, părinții noștri ne-au spus nouă lucrul pe care l-ai făcut în zilele lor, în zilele cele de demult. </p>
<p id="v2"><sup><small>2</small></sup>  Mâna Ta popoare a nimicit, iar pe părinți i-ai sădit; bătut-ai popoare, iar pe ei i-ai înmulțit. </p>
<p id="v3"><sup><small>3</small></sup>  Că nu cu sabia lor au moștenit pământul și brațul lor nu i-a izbăvit pe ei, ci dreapta Ta și brațul Tău și luminarea feței Tale, că bine ai voit întru ei. </p>
<p id="v4"><sup><small>4</small></sup>  Tu ești Însuți Împăratul meu și Dumnezeul meu, Cel ce poruncești mântuirea lui Iacob; </p>
<p id="v5"><sup><small>5</small></sup>  Cu Tine pe vrăjmașii noștri îi vom lovi și cu numele Tău vom nimici pe cei ce se scoală asupra noastră. </p>
<p id="v6"><sup><small>6</small></sup>  Pentru că nu în arcul meu voi nădăjdui și sabia mea nu mă va mântui. </p>
<p id="v7"><sup><small>7</small></sup>  Că ne-ai izbăvit pe noi de cei ce ne necăjesc pe noi și pe cei ce ne urăsc pe noi i-ai rușinat. </p>
<p id="v8"><sup><small>8</small></sup>  Cu Dumnezeu ne vom lăuda toată ziua și numele Tău îl vom lăuda în veac. </p>
<p id="v9"><sup><small>9</small></sup>  Iar acum ne-ai lepădat și ne-ai rușinat pe noi și nu vei ieși cu oștirile noastre; </p>
<p id="v10"><sup><small>10</small></sup>  Întorsu-ne-ai pe noi înapoi de la dușmanii noștri și cei ce ne urăsc pe noi ne-au jefuit. </p>
<p id="v11"><sup><small>11</small></sup>  Datu-ne-ai pe noi ca oi de mâncare și întru neamuri ne-ai risipit; </p>
<p id="v12"><sup><small>12</small></sup>  Vândut-ai pe poporul Tău fără de preț și nu l-ai prețuit când l-ai vândut. </p>
<p id="v13"><sup><small>13</small></sup>  Pusu-ne-ai pe noi ocară vecinilor noștri, batjocură și râs celor dimprejurul nostru; </p>
<p id="v14"><sup><small>14</small></sup>  Pusu-ne-ai pe noi pildă către neamuri, clătinare de cap între popoare. </p>
<p id="v15"><sup><small>15</small></sup>  Toată ziua înfruntarea mea înaintea mea este și rușinea obrazului meu m-a acoperit, </p>
<p id="v16"><sup><small>16</small></sup>  De către glasul celui ce ocărăște și clevetește, de către fața vrăjmașului și prigonitorului. </p>
<p id="v17"><sup><small>17</small></sup>  Acestea toate au venit peste noi și nu Te-am uitat și n-am călcat legământul Tău </p>
<p id="v18"><sup><small>18</small></sup>  Și nu s-a dat înapoi inima noastră; iar pașii noștri nu s-au abătut de la calea Ta, </p>
<p id="v19"><sup><small>19</small></sup>  Că ne-ai smerit pe noi în loc de durere și ne-a acoperit pe noi umbra morții. </p>
<p id="v20"><sup><small>20</small></sup>  De am fi uitat numele Dumnezeului nostru și am fi întins mâinile noastre spre dumnezeu străin, </p>
<p id="v21"><sup><small>21</small></sup>  Oare, Dumnezeu n-ar fi cercetat acestea? Că El știe ascunzișurile inimii. </p>
<p id="v22"><sup><small>22</small></sup>  Că pentru Tine suntem uciși toată ziua, socotiți am fost ca niște oi de junghiere. </p>
<p id="v23"><sup><small>23</small></sup>  Deșteaptă-Te, pentru ce dormi, Doamne? Scoală-Te și nu ne lepăda până în sfârșit. </p>
<p id="v24"><sup><small>24</small></sup>  Pentru ce întorci fața Ta? Uiți de sărăcia noastră și de necazul nostru? </p>
<p id="v25"><sup><small>25</small></sup>  Că s-a plecat în țărână sufletul nostru, lipitu-s-a de pământ pântecele nostru. </p>
<p id="v26"><sup><small>26</small></sup>  Scoală-Te, Doamne, ajută-ne nouă și ne izbăvește pe noi, pentru numele Tău. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/ro/Bible/Psalms/43">Psalmii - Capitol 43</a></td>
        <td><a href="/ro/Bible/Psalms/Index">Index</a></td>
        <td><a href="/ro/Bible/Psalms/45">Psalmii - Capitol 45</a></td>
      </tr>
    </tbody>
  </table>
</figure>
