<!--
title: Isaia - Capitol 47
description: 
published: true
date: 2022-10-8T9:56:58Z
tags: bible, bible—isaiah
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td><a href="/ro/Bible/Isaiah/46">Isaia - Capitol 46</a></td>
        <td><a href="/ro/Bible/Isaiah/Index">Index</a></td>
        <td><a href="/ro/Bible/Isaiah/48">Isaia - Capitol 48</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  "Coboară-te și șezi în țărână, fecioară, fiica Babilonului, stai pe pământ fără tron, fiică a Caldeilor, că nu te va mai numi nimeni pe tine gingașă și plăcută! </p>
<p id="v2"><sup><small>2</small></sup>  Învârtește la râșniță și macină făină, dă-ți la o parte vălul tău, ridică-și veșmântul tău, rămâi cu picioarele goale și treci râurile! </p>
<p id="v3"><sup><small>3</small></sup>  Goliciunea ta să se descopere, să se vadă rușinea ta. Mă voi răzbuna și nu voi cruța pe nimeni", </p>
<p id="v4"><sup><small>4</small></sup>  Zice Izbăvitorul nostru; Domnul Savaot este numele Lui, Sfântul lui Israel! </p>
<p id="v5"><sup><small>5</small></sup>  "Stai tăcută și mai la întuneric, fiică a Caldeilor, nimeni nu te va mai chema pe tine stăpâna regatelor". </p>
<p id="v6"><sup><small>6</small></sup>  Mâniat am fost pe poporul Meu, pângărit-am moștenirea Mea și am dat-o în mâna ta. Dar tu n-ai avut milă și asupra bătrânului ai apăsat cu jug greu. </p>
<p id="v7"><sup><small>7</small></sup>  Și tu îți închipuiai: "Fi-voi pe veci stăpână!", dar niciodată n-ai cugetat și de sfârșit nu ti-ai adus aminte! </p>
<p id="v8"><sup><small>8</small></sup>  Și acum ascultă, tu cea în plăceri crescută, care stăpâneai fără de grijă și ziceai în inima ta: "Nimeni alta nu este ca mine! Nu voi rămâne văduvă și nu voi ști ce este lipsa de copii!" </p>
<p id="v9"><sup><small>9</small></sup>  Și aceste două într-o clipă, în aceeași zi, vor da peste tine: lipsa de copii și văduvia; și te vor copleși cu toată mulțimea și puterea fermecătoriilor și vrăjitoriilor tale! </p>
<p id="v10"><sup><small>10</small></sup>  Întru fărădelegile tale tu nădăjduiai și ziceai: "Nimeni nu mă vede!" Înțelepciunea ta și știința ta te-au amăgit astfel, că ziceai în inima ta: "Eu și nimeni alta nu este ca mine!" </p>
<p id="v11"><sup><small>11</small></sup>  Drept aceea va veni peste tine o nenorocire pe care tu nu vei ști să o înlături cu frumusețea ta și te va copleși nenorocirea pe care tu nu o vei putea ocoli și pe neașteptate va da peste tine pieirea, fără să fi avut vreme s-o prevestești! </p>
<p id="v12"><sup><small>12</small></sup>  Păstrează pentru tine fermecătoriile tale și vrăjitoriile cu care te-ai trudit din tinerețe, poate îți vor sluji, poate vei insufla temere! </p>
<p id="v13"><sup><small>13</small></sup>  Tu te-ai obosit întrebând pe atâția sfătuitori! Să iasă la iveală și să te izbăvească acei care măsoară cerul și iscodesc stelele; care în fiecare lună nouă spun ceea ce se va întâmpla. <sup id="cite1"><a href="#fn1">[1]</a></sup></p>
<p id="v14"><sup><small>14</small></sup>  Iată-i ca pleava pe care o mistuie focul, așa vor ajunge ei și de puterea flăcărilor viața lor nu vor putea s-o scape căci nu va fi jeratic la care să se încălzească, nici vatră ca să stea dinaintea ei. </p>
<p id="v15"><sup><small>15</small></sup>  Așa se va întâmpla cu aceia pe care te-ai ostenit să-i întrebi și cu care ai făcut negoț din vremea tinereții tale. Fiecare va pleca la ale sale și nimeni nu va fi să te scape". </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/ro/Bible/Isaiah/46">Isaia - Capitol 46</a></td>
        <td><a href="/ro/Bible/Isaiah/Index">Index</a></td>
        <td><a href="/ro/Bible/Isaiah/48">Isaia - Capitol 48</a></td>
      </tr>
    </tbody>
  </table>
</figure>
<h2>Referințe</h2>
<div>
<ol>
  <li id="fn1"><a href="#cite1">↑</a> 47:13 <i>Astrologie</i>: <a href="/ro/The_Urantia_Book/90#p2_5">CU 90:2.5</a>. </li>
</ol>
</div>
