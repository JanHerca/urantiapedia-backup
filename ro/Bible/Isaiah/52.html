<!--
title: Isaia - Capitol 52
description: 
published: true
date: 2022-10-8T9:56:58Z
tags: bible, bible—isaiah
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td><a href="/ro/Bible/Isaiah/51">Isaia - Capitol 51</a></td>
        <td><a href="/ro/Bible/Isaiah/Index">Index</a></td>
        <td><a href="/ro/Bible/Isaiah/53">Isaia - Capitol 53</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Trezește-te, trezește-te, îmbracă-te cu puterea ta, Sioane, înveșmântează-te în haine de sărbătoare, Ierusalime, cetate sfântă! Că nu va mai intra în tine cel netăiat împrejur și cel necurat! </p>
<p id="v2"><sup><small>2</small></sup>  Scutură-te de pulbere, scoală-te, Ierusalime robit, dezleagă funiile de pe grumazul tău, robită fiică a Sionului? </p>
<p id="v3"><sup><small>3</small></sup>  Căci iată ce spune Domnul: "Fără preț ați fost vânduți și fără argint veți fi răscumpărați". </p>
<p id="v4"><sup><small>4</small></sup>  Că așa zice Domnul Dumnezeu: "Poporul Meu a coborât odinioară în Egipt ca să aibă sălaș, apoi Asiria l-a împilat fără cuvânt. </p>
<p id="v5"><sup><small>5</small></sup>  Și acum ce să fac Eu, zice Domnul, când poporul Meu a fost luat pe nedrept? Stăpânitorii lui strigă în semn de biruință, zice Domnul, iar numele Meu, mereu, cât ține ziua, este defăimat. </p>
<p id="v6"><sup><small>6</small></sup>  Drept aceea poporul va cunoaște numele Meu, el va înțelege în ziua aceea că Eu sunt Cel Care grăiește: Iată-Mă!" </p>
<p id="v7"><sup><small>7</small></sup>  Cât de frumoase sunt pe munți picioarele trimisului care vestește pacea, a solului de veste bună, care dă de știre mântuirea, care zice Sionului: Dumnezeul tău este împărat! </p>
<p id="v8"><sup><small>8</small></sup>  Toți străjerii tăi ridică glas și laolaltă strigă de bucurie, că ei văd cu ochii când Domnul Se întoarce în Sion. </p>
<p id="v9"><sup><small>9</small></sup>  Izbucniți în chiote de veselie, dărâmături ale Ierusalimului, că Domnul mângâie pe poporul Său, răscumpărat-a Ierusalimul. </p>
<p id="v10"><sup><small>10</small></sup>  Descoperit-a Domnul brațul Său cel sfânt în ochii tuturor popoarelor și toate marginile cele îndepărtate ale pământului vor vedea mântuirea Dumnezeului nostru, zicând: </p>
<p id="v11"><sup><small>11</small></sup>  "Plecați, plecați, ieșiți de acolo! Nu vă atingeți de lucru spurcat! Ieșiți, curățiți-vă, voi cei care purtați vasele Domnului! </p>
<p id="v12"><sup><small>12</small></sup>  Dar nu veți ieși îngrămădindu-vă și nu veți pleca fugind, că înaintea voastră merge Domnul și în urma voastră tot El, Dumnezeul lui Israel!" </p>
<p id="v13"><sup><small>13</small></sup>  Iată că Sluga Mea va propăși, Se va sui, mare Se va face și Se va înălța pe culmile slavei! </p>
<p id="v14"><sup><small>14</small></sup>  Precum mulți s-au spăimântat de El - așa de schimonosită li era înfățișarea Lui, și chipul Lui atât de fără asemănare cu oamenii, - </p>
<p id="v15"><sup><small>15</small></sup>  Tot așa va fi pricină de uimire pentru multe popoare; înaintea Lui regii vor închide gura, că acum văd ceea ce nu li s-a spus, și înțeleg ceea ce n-au auzit. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/ro/Bible/Isaiah/51">Isaia - Capitol 51</a></td>
        <td><a href="/ro/Bible/Isaiah/Index">Index</a></td>
        <td><a href="/ro/Bible/Isaiah/53">Isaia - Capitol 53</a></td>
      </tr>
    </tbody>
  </table>
</figure>
