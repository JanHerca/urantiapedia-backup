<!--
title: Isaia - Capitol 21
description: 
published: true
date: 2022-10-8T9:56:58Z
tags: bible, bible—isaiah
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td><a href="/ro/Bible/Isaiah/20">Isaia - Capitol 20</a></td>
        <td><a href="/ro/Bible/Isaiah/Index">Index</a></td>
        <td><a href="/ro/Bible/Isaiah/22">Isaia - Capitol 22</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Ca furtuna care vine de la miazănoapte, aceasta vine din pustiu, dintr-un ținut înfricoșător. </p>
<p id="v2"><sup><small>2</small></sup>  O vedenie grozavă mi s-a descoperit: jefuitorul jefuiește și pustiitorul pustiește. Avântă-te, Elame! împresurați pe Mezi, n-aveți nici o milă! </p>
<p id="v3"><sup><small>3</small></sup>  De aceea inima mea s-a umplut de neliniște, dureri m-apucă, ca durerile unei femei care este gata să nască. înspăimântat cum sunt, nu mai aud; tulburat, nici că mai văd; </p>
<p id="v4"><sup><small>4</small></sup>  Duhul meu rătăcește, frica dă năvală pește mine. Noaptea care atât îmi plăcea mă umple de groază! </p>
<p id="v5"><sup><small>5</small></sup>  Masa este pusă, așternuturile întinse, toți mănâncă și beau. Voi, căpetenii, sculați-vă, prindeți scutul! </p>
<p id="v6"><sup><small>6</small></sup>  Că așa zice Domnul către mine: "Du-te și pune pe cineva de strajă, care să-Mi dea de știre despre ceea ce va vedea! </p>
<p id="v7"><sup><small>7</small></sup>  Dacă va vedea călăreți, doi câte doi pe cai, călăreți pe asini, pe cămile, să se uite cu băgare de seamă, cu mare băgare de seamă". </p>
<p id="v8"><sup><small>8</small></sup>  Și el a strigat ca un leu: "Stau de strajă, Doamne, neîncetat toată ziua și la locul meu de veghe în fiecare noapte. </p>
<p id="v9"><sup><small>9</small></sup>  Și iată că sosește călărime, călăreți doi câte doi". Și el a vorbit și a zis: "A căzut, a căzut Babilonul și toate chipurile cioplite ale idolilor lui stau sfărâmate la pământ!" </p>
<p id="v10"><sup><small>10</small></sup>  O, poporul meu, fecior al ariei mele, bătut cum se bate grâul, ceea ce am auzit de la Domnul Savaot, Dumnezeul lui Israel, ti le dau de știre! </p>
<p id="v11"><sup><small>11</small></sup>  Proorocie despre Edom. Cineva strigă din Seir către mine: "Străjerule, cât a trecut din noapte? Străjerule, cât mai este până trece noaptea? </p>
<p id="v12"><sup><small>12</small></sup>  Și străjerul răspunde: "Dimineața se apropie, dar este încă noapte. De voiți, întrebați, întoarceți-vă și veniți iarăși". </p>
<p id="v13"><sup><small>13</small></sup>  Proorocie despre Arabia. Într-o pădure de stepă petreceți noaptea, voi, caravane din Dedan! </p>
<p id="v14"><sup><small>14</small></sup>  Aduceți apă celor însetați, voi, locuitori ai ținutului Tema, întâmpinați cu pâine pe cei fugari, </p>
<p id="v15"><sup><small>15</small></sup>  Că ei au fugit dinaintea sabiei, din fața sabiei scoase din teacă, de arcul întins și de grozăviile războiului! </p>
<p id="v16"><sup><small>16</small></sup>  Că iată ce mi-a spus Domnul: "Încă un an, ca anii unui simbriaș, și toată strălucirea lui Chedar se duce. </p>
<p id="v17"><sup><small>17</small></sup>  Vitejii arcași ai fiilor lui Chedar se vor împuțina; că Domnul Dumnezeul lui Israel a grăit". </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/ro/Bible/Isaiah/20">Isaia - Capitol 20</a></td>
        <td><a href="/ro/Bible/Isaiah/Index">Index</a></td>
        <td><a href="/ro/Bible/Isaiah/22">Isaia - Capitol 22</a></td>
      </tr>
    </tbody>
  </table>
</figure>
