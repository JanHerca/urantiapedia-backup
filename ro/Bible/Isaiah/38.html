<!--
title: Isaia - Capitol 38
description: 
published: true
date: 2022-10-8T9:56:58Z
tags: bible, bible—isaiah
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td><a href="/ro/Bible/Isaiah/37">Isaia - Capitol 37</a></td>
        <td><a href="/ro/Bible/Isaiah/Index">Index</a></td>
        <td><a href="/ro/Bible/Isaiah/39">Isaia - Capitol 39</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  În vremea aceea Iezechia s-a îmbolnăvit de moarte. Și a intrat la el Isaia, fiul lui Amos, și i-a zis: "Așa grăiește Domnul: Pune rânduială în casa ta, că nu vei mai trăi, ci vei muri". </p>
<p id="v2"><sup><small>2</small></sup>  Atunci s-a întors Iezechia cu fața la perete și s-a rugat Domnului: </p>
<p id="v3"><sup><small>3</small></sup>  "O, Doamne! Adu-ți aminte că am umblat înaintea Ta întru credincioșie și cu inimă curată, săvârșind ceea ce este plăcut înaintea ochilor Tăi!" Și a izbucnit Iezechia în hohote de plâns. </p>
<p id="v4"><sup><small>4</small></sup>  Și a fost cuvântul Domnului către Isaia, zicând: </p>
<p id="v5"><sup><small>5</small></sup>  "Du-te și spune lui Iezechia: Așa grăiește Domnul Dumnezeul lui David, tatăl tău: Ascultat-am rugăciunea ta, văzut-am lacrimile tale, iată voi adăuga la viața ta încă cincisprezece ani </p>
<p id="v6"><sup><small>6</small></sup>  Și din mâna regelui Asiriei te voi izbăvi pe tine și cetatea aceasta și o voi ocroti". </p>
<p id="v7"><sup><small>7</small></sup>  Și iată semnul care ți se va da fie de la Domnul că El Își va împlini cuvântul Său: </p>
<p id="v8"><sup><small>8</small></sup>  "Iată voi întoarce umbra cu atâtea linii pe care soarele le-a străbătut pe ceasornicul lui Ahaz, să zic cu zece linii". Și soarele s-a dat înapoi cu zece linii pe care el le străbătuse. </p>
<p id="v9"><sup><small>9</small></sup>  Rugăciunea lui Iezechia, regele lui Iuda, când a căzut bolnav și s-a tămăduit de boala lui: </p>
<p id="v10"><sup><small>10</small></sup>  "Atunci eu am zis: Mă duc la amiaza zilelor mele, la porțile locuinței morților voi fi ținut pentru restul anilor mei. </p>
<p id="v11"><sup><small>11</small></sup>  Nu voi mai vedea pe Domnul în pământul celor vii; și nu voi mai privi pe nimeni dintre locuitorii lumii. </p>
<p id="v12"><sup><small>12</small></sup>  Casa mea este smulsă și dusă departe de mine, ca o colibă de ciobani. Îmi simt firul vieții tăiat ca de un țesător care m-ar rupe din țesătura lui. De dimineață până seara, Tu ai sfârșit cu mine. </p>
<p id="v13"><sup><small>13</small></sup>  Strig până dimineața. Ca un leu (boala) îmi sfărâmă oasele mele! De dimineață până seara, Tu ai sfârșit cu mine. </p>
<p id="v14"><sup><small>14</small></sup>  țip cumplit ca o rândunică, gem ca o porumbiță. Ochii mei slăbesc, uitându-se în sus. Doamne, sunt în mare cumpănă, nu mă lăsa! </p>
<p id="v15"><sup><small>15</small></sup>  Ce să mai grăiesc! El mi-a dat de știre și a făcut! Sfârși-voi firul vieții mele, aducându-mi aminte de amărăciunea sufletului meu! </p>
<p id="v16"><sup><small>16</small></sup>  Doamne, prin îndurarea Ta se bucură omul de viață, prin ea mai am și eu suflare; Tu mă tămăduiești și-mi dai iarăși viață! </p>
<p id="v17"><sup><small>17</small></sup>  Iată că boala mea se schimbă în sănătate. Tu ai păzit viața mea de adâncul mistuitor! Tu ai aruncat înapoia Ta toate păcatele mele! <sup id="cite1"><a href="#fn1">[1]</a></sup></p>
<p id="v18"><sup><small>18</small></sup>  Că locuința morților nu Te va lăuda și moartea nu Te va preaslăvi; cei ce se coboară în mormânt nu mai nădăjduiesc în credincioșia Ta. </p>
<p id="v19"><sup><small>19</small></sup>  Cel viu, cel viu Te laudă, ca mine astăzi; părinții învață pe copiii lor credincioșia Ta. </p>
<p id="v20"><sup><small>20</small></sup>  Domnul să ne mântuiască și vom cânta din harpă în toate zilele vieții noastre înaintea templului Domnului!" </p>
<p id="v21"><sup><small>21</small></sup>  Și Isaia a adus o turtă de smochine și a pus-o deasupra bubei și Iezechia s-a vindecat. </p>
<p id="v22"><sup><small>22</small></sup>  Și Iezechia a întrebat: "După care semn voi ști că voi intra în templul Domnului?" </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/ro/Bible/Isaiah/37">Isaia - Capitol 37</a></td>
        <td><a href="/ro/Bible/Isaiah/Index">Index</a></td>
        <td><a href="/ro/Bible/Isaiah/39">Isaia - Capitol 39</a></td>
      </tr>
    </tbody>
  </table>
</figure>
<h2>Referințe</h2>
<div>
<ol>
  <li id="fn1"><a href="#cite1">↑</a> 38:17 <i>Schimbat în legea iubirii</i>: <a href="/ro/The_Urantia_Book/142#p3_22">CU 142:3.22</a>. </li>
</ol>
</div>
