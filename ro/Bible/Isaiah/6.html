<!--
title: Isaia - Capitol 6
description: 
published: true
date: 2022-10-8T9:56:58Z
tags: bible, bible—isaiah
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td><a href="/ro/Bible/Isaiah/5">Isaia - Capitol 5</a></td>
        <td><a href="/ro/Bible/Isaiah/Index">Index</a></td>
        <td><a href="/ro/Bible/Isaiah/7">Isaia - Capitol 7</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  În anul morții regelui Ozia, am văzut pe Domnul stând pe un scaun înalt și măreț și poalele hainelor Lui umpleau templul. </p>
<p id="v2"><sup><small>2</small></sup>  Serafimi stăteau înaintea Lui, fiecare având câte șase aripi: cu două își acopereau fețele, cu două picioarele, iar cu două zburau <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v3"><sup><small>3</small></sup>  Și strigau unul către altul, zicând: "Sfânt, sfânt, sfânt este Domnul Savaot, plin este tot pământul de slava Lui!" </p>
<p id="v4"><sup><small>4</small></sup>  Din pricina acestor strigăte, porțile se zguduiau din țâțânele lor, iar templul s-a umplut de fum. </p>
<p id="v5"><sup><small>5</small></sup>  Și am zis: "Vai mie, că sunt pierdut! Sunt om cu buze spurcate și locuiesc în mijlocul unui popor cu buze necurate. Și pe Domnul Savaot L-am văzut cu ochii mei!" </p>
<p id="v6"><sup><small>6</small></sup>  Atunci unul dintre serafimi a zburat spre mine, având în mâna sa un cărbune, pe care îl luase cu cleștele de pe jertfelnic. </p>
<p id="v7"><sup><small>7</small></sup>  Și l-a apropiat de gura mea și a zis: "Iată s-a atins de buzele tale și va șterge toate păcatele tale, și fărădelegile tale le va curăți". </p>
<p id="v8"><sup><small>8</small></sup>  Și am auzit glasul Domnului care zicea: "Pe cine îl voi trimite și cine va merge pentru Noi?" Și am răspuns: "Iată-mă, trimite-mă pe mine!" <sup id="cite3"><a href="#fn3">[3]</a></sup></p>
<p id="v9"><sup><small>9</small></sup>  Și El a zis: "Du-te și spune poporului acestuia: Cu auzul veți auzi și nu veți înțelege și, uitându-vă, vă veți uita, dar nu veți vedea. <sup id="cite4"><a href="#fn4">[4]</a></sup></p>
<p id="v10"><sup><small>10</small></sup>  Că s-a învârtoșat inima poporului acestuia și cu urechile sale greu a auzit și ochii săi i-a închis, ca nu cumva să vadă cu ochii și cu urechile să audă și cu inima să înțeleagă și să se întoarcă la Mine și să-l vindec". <sup id="cite5"><a href="#fn5">[5]</a></sup></p>
<p id="v11"><sup><small>11</small></sup>  Și am zis: "Până când, Doamne!" Atunci El mi-a răspuns: "Până când cetățile vor fi pustiite și vor rămâne fără locuitori, și casele fără oameni și pământul pustiu; <sup id="cite6"><a href="#fn6">[6]</a></sup></p>
<p id="v12"><sup><small>12</small></sup>  Până când Domnul va izgoni pe oameni și pustiirea va fi mare în mijlocul acestei țări. </p>
<p id="v13"><sup><small>13</small></sup>  Și dacă va rămâne încă unul din zece, și acela va fi hărăzit focului, ca și terebintul și stejarul, ale căror trunchiuri sunt trântite la pământ. Din butucul rămas va lăstări o mlădiță sfântă". </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/ro/Bible/Isaiah/5">Isaia - Capitol 5</a></td>
        <td><a href="/ro/Bible/Isaiah/Index">Index</a></td>
        <td><a href="/ro/Bible/Isaiah/7">Isaia - Capitol 7</a></td>
      </tr>
    </tbody>
  </table>
</figure>
<h2>Referințe</h2>
<div>
<ol>
  <li id="fn1"><a href="#cite1">↑</a> 6:2 <i>Aripi de înger</i>: <a href="/ro/The_Urantia_Book/39#p5_12">CU 39:5.12</a>. </li>
  <li id="fn2"><a href="#cite2">↑</a> 6:2,6 <i>Serafim</i>: <a href="/ro/The_Urantia_Book/38#p1_1">CU 38:1.1</a>. </li>
  <li id="fn3"><a href="#cite3">↑</a> 6:8 <i>Iată-mă, trimite-mi</i>: <a href="/ro/The_Urantia_Book/163#p4_10">CU 163:4.10</a>. </li>
  <li id="fn4"><a href="#cite4">↑</a> 6:9 <i>Vezi fără să vezi etc</i>: <a href="/ro/The_Urantia_Book/151#p1_4">CU 151:1.4</a>. </li>
  <li id="fn5"><a href="#cite5">↑</a> 6:10 <i>În mod deliberat orb, cu inima dură</i>: <a href="/ro/The_Urantia_Book/174#p5_3">CU 174:5.3</a>.  <i>Ochii și urechile închise</i>: <a href="/ro/The_Urantia_Book/151#p1_4">CU 151:1.4</a>. </li>
  <li id="fn6"><a href="#cite6">↑</a> 6:11 <i>Până când, Doamne, până când</i>: <a href="/ro/The_Urantia_Book/97#p8_3">CU 97:8.3</a>. </li>
</ol>
</div>
