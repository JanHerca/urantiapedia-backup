<!--
title: Isaia - Capitol 54
description: 
published: true
date: 2022-10-8T9:56:58Z
tags: bible, bible—isaiah
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td><a href="/ro/Bible/Isaiah/53">Isaia - Capitol 53</a></td>
        <td><a href="/ro/Bible/Isaiah/Index">Index</a></td>
        <td><a href="/ro/Bible/Isaiah/55">Isaia - Capitol 55</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Veselește-te, cea stearpă, care nu nășteai, dă glas și strigă tu care nu te-ai zvârcolit în dureri de naștere, căci mai mulți sunt fiii celei părăsite, decât ai celei cu bărbat, zice Domnul. </p>
<p id="v2"><sup><small>2</small></sup>  Lărgește locul cortului tău și acoperământul sălașului tău întinde-l, nu cruța nimic! Lungește funiile și întărește țărușii! </p>
<p id="v3"><sup><small>3</small></sup>  Căci tu te vei lăți la dreapta și la stânga și seminția ta va cuceri neamurile și cetățile cele pustiite le va umple de oameni. </p>
<p id="v4"><sup><small>4</small></sup>  Nu te înfricoșa, căci nu vei rămâne de ocară; nu te rușina, căci nu vei avea de ce să te rușinezi; că tu vei uita rușinea tinereții tale și de ocara văduviei tale nu-ți vei mai aduce aminte. <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  Căci bărbatul tău este Făcătorul tău, și numele Lui: Domnul Savaot și Răscumpărătorul tău este Sfântul lui Israel: "Dumnezeul a tot pământul" se cheamă! </p>
<p id="v6"><sup><small>6</small></sup>  Ca pe o femeie părăsită și cu inima întristată te cheamă Domnul; ca pe soția din tinerețe care a fost alungată; zice Dumnezeul tău. </p>
<p id="v7"><sup><small>7</small></sup>  O clipă te-am părăsit, dar cu mari îndurări te iau lângă Mine. </p>
<p id="v8"><sup><small>8</small></sup>  Într-o izbucnire de mânie, pentru o clipă Mi-am întors fața de la tine, dar în îndurarea Mea cea veșnică Mă voi milostivi de tine, zice Răscumpărătorul tău, Domnul. <sup id="cite2"><a href="#fn2">[2]</a></sup></p>
<p id="v9"><sup><small>9</small></sup>  Și va fi ca în vremea lui Noe, când M-am jurat că apele potopului nu se vor mai răspândi pe pământ; tot așa Mă jur acum să nu Mă mai mânii împotriva ta și să nu te mai cert. </p>
<p id="v10"><sup><small>10</small></sup>  Munții pot să se mute din loc și colinele să se clatine, dar milostivirea Mea nu se va depărta de la tine și legământul Meu de pace nu se va zdruncina, zice Domnul, Care are milă de tine. </p>
<p id="v11"><sup><small>11</small></sup>  Sărmană, lovită de vijelie și fără mângâiere! Iată, zidurile tale le voi împodobi cu pietre scumpe și voi pune temelia ta pe safire. <sup id="cite3"><a href="#fn3">[3]</a></sup></p>
<p id="v12"><sup><small>12</small></sup>  Și-ți voi face crestele zidurilor de rubin și porțile tale de cristal, iar împrejmuirea de pietre nestemate. </p>
<p id="v13"><sup><small>13</small></sup>  Toți copiii tăi vor fi ucenici ai Domnului și se vor bucura de mare fericire. <sup id="cite4"><a href="#fn4">[4]</a></sup></p>
<p id="v14"><sup><small>14</small></sup>  Și vei fi întemeiată pe dreptate: depărtează silnicia, căci nu ai de ce să te mai temi; leapădă și groaza, căci nu se va mai apropia de tine. </p>
<p id="v15"><sup><small>15</small></sup>  Dacă cineva va mai da năvală, nu este pornită de la Mine, și cine se hărțuiește cu tine va cădea în lupta împotriva ta! </p>
<p id="v16"><sup><small>16</small></sup>  Iată Eu am făcut pe meșterul, care suflă în focul de cărbuni și făurește arma cu meșteșugul lui, dar Eu am lăsat și pe cel ce trebuie s-o nimicească. </p>
<p id="v17"><sup><small>17</small></sup>  Orice armă făurită împotriva ta nu va izbuti și orice limbă oare se ridică la judecată cu tine osândită va fi. Aceasta este moștenirea slugilor Domnului și dreptatea care vine de la Mine, zice Domnul. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/ro/Bible/Isaiah/53">Isaia - Capitol 53</a></td>
        <td><a href="/ro/Bible/Isaiah/Index">Index</a></td>
        <td><a href="/ro/Bible/Isaiah/55">Isaia - Capitol 55</a></td>
      </tr>
    </tbody>
  </table>
</figure>
<h2>Referințe</h2>
<div>
<ol>
  <li id="fn1"><a href="#cite1">↑</a> 54:4,14 <i>Salvat de frică</i>: <a href="/ro/The_Urantia_Book/95#p4_3">CU 95:4.3</a>. </li>
  <li id="fn2"><a href="#cite2">↑</a> 54:8 <i>Dumnezeu este milostiv</i>: <a href="/ro/The_Urantia_Book/2#p5_7">CU 2:5.7</a>.  <i>Atotmilostiv</i>: <a href="/ro/The_Urantia_Book/142#p3_7">CU 142:3.7</a>.  <i>Slujirea milei</i>: <a href="/ro/The_Urantia_Book/6#p3_2">CU 6:3.2</a>.  <i>Mila</i>: <a href="/ro/The_Urantia_Book/131#p10_6">CU 131:10.6</a>.  <i>Îndurarea Lui este veșnică</i>: <a href="/ro/The_Urantia_Book/2#p4_1">CU 2:4.1</a>. </li>
  <li id="fn3"><a href="#cite3">↑</a> 54:11-12 <i>Decorative</i>: <a href="/ro/The_Urantia_Book/44#p6_1">CU 44:6.1</a>. </li>
  <li id="fn4"><a href="#cite4">↑</a> 54:13 <i>Toate vor fi învăţate de Dumnezeu</i>: <a href="/ro/The_Urantia_Book/153#p2_11">CU 153:2.11</a>.  <i>Învățat de spirit</i>: <a href="/ro/The_Urantia_Book/156#p5_2">CU 156:5.2</a>. </li>
</ol>
</div>
