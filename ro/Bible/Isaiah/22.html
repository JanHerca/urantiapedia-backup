<!--
title: Isaia - Capitol 22
description: 
published: true
date: 2022-8-28T15:50:57Z
tags: 
editor: ckeditor
dateCreated: 2022-8-28T15:50:57Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/ro/Bible/Isaiah/21">Isaia - Capitol 21</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/ro/Bible/Isaiah/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/ro/Bible/Isaiah/23">Isaia - Capitol 23</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Proorocia despre valea vedeniei. Ce ai tu că tot poporul tău s-a urcat pe acoperișuri, </p>
<p id="v2"><sup><small>2</small></sup>  Tu, cetate zgomotoasă, cetate plină de zarvă și de chiote de veselie? Răniții tăi nu sunt răniți de sabie și n-au murit în luptă. </p>
<p id="v3"><sup><small>3</small></sup>  Mai-marii tăi au fugit laolaltă, au fost luați robi nu cu puterea arcului; toți vitejii tăi de luptă prinși au fost cu toții, când ei fugeau departe. </p>
<p id="v4"><sup><small>4</small></sup>  De aceea vă zic: "Depărtați-vă de mine și lăsați-mă să plâng amar, nu vă îmbulziți să mă mângâiați pentru nenorocirea fiicei poporului meu. </p>
<p id="v5"><sup><small>5</small></sup>  Că este o zi de tulburare, de zdrobire, de uluire de la Domnul Dumnezeu Savaot în valea vedeniei, prăbușire de zid și țipetele celor ce fug înspre munți! </p>
<p id="v6"><sup><small>6</small></sup>  Elamul a luat tolba de săgeți, Aramul a încălecat pe cal și Chirul a scos pavăza! </p>
<p id="v7"><sup><small>7</small></sup>  Văile tale mărețe sunt pline de care și călăreți, tăbărâți la porțile tale; </p>
<p id="v8"><sup><small>8</small></sup>  Vălul va fi ridicat de pe Iuda! Și voi veți privi în ziua aceea grămezile de arme din casa cea din pădure. </p>
<p id="v9"><sup><small>9</small></sup>  Spărturile zidurilor cetății lui David sunt fără număr, voi le vedeți. Adunați apele din iazul cel mai de jos, </p>
<p id="v10"><sup><small>10</small></sup>  Numărați casele cele din Ierusalim, dărâmați-le ca să întăriți zidul. </p>
<p id="v11"><sup><small>11</small></sup>  Un iaz mai mare faceți între cele două ziduri, ca să strângeți apa din iazul cel mai de demult. Dar voi nu luați aminte la Cel care a făcut toate acestea, la Cel care le-a pregătit de demult. Voi nu-L vedeți! </p>
<p id="v12"><sup><small>12</small></sup>  Și în ziua aceea ne va îndemna Domnul Dumnezeu Savaot să plângem, să suspinăm, să ne radem capul și să ne încingem cu sac. </p>
<p id="v13"><sup><small>13</small></sup>  Iată bucuria și veselia, boi tăiați și oi junghiate; toți mănâncă din carne și beau vin: "Să mâncăm și să bem, că mâine vom muri!" </p>
<p id="v14"><sup><small>14</small></sup>  Domnul Savaot a descoperit urechilor mele: Acest păcat nu vă va fi iertat nici până la moarte, zice Domnul Dumnezeu Savaot. </p>
<p id="v15"><sup><small>15</small></sup>  Împotriva lui Șebna, mai-marele palatului, iată ce spune Domnul Dumnezeu Savaot: "Du-te la acest dregător, </p>
<p id="v16"><sup><small>16</small></sup>  Care își sapă mormânt pe un loc înalt, care își pregătește locaș în stâncă și zi-i: "Ce ai tu și cine ești tu de-ți sapi aici mormânt? </p>
<p id="v17"><sup><small>17</small></sup>  Iată că Domnul te azvârle, dintr-o singură aruncătură, te strânge cu o singură strângere. </p>
<p id="v18"><sup><small>18</small></sup>  El te înfășură și te rostogolește ca pe un ghem pe un câmp întins. Acolo tu vei muri; acolo vor merge carele tale mărețe, tu, rușinea palatului stăpânului tău. </p>
<p id="v19"><sup><small>19</small></sup>  El îți va lua slujba ta și te va lipsi de dregătoria ta. </p>
<p id="v20"><sup><small>20</small></sup>  Și în ziua aceea voi chema pe sluga mea, pe Eliachim, feciorul lui Hilchia, </p>
<p id="v21"><sup><small>21</small></sup>  Și îl voi îmbrăca cu veșmintele tale, îl voi încinge cu brâul tău și-i voi da în mână dregătoria ta. El va fi tată pentru cei ce locuiesc în Ierusalim și pentru casa lui Iuda. </p>
<p id="v22"><sup><small>22</small></sup>  Și îi voi pune pe umeri cheile casei lui David și dacă el va deschide, nimeni nu va închide, și dacă el va închide, nimeni nu va deschide. </p>
<p id="v23"><sup><small>23</small></sup>  Și îl voi înfige ca pe un cui într-un loc de nădejde și va fi scaun de cinste pentru casa tatălui său. </p>
<p id="v24"><sup><small>24</small></sup>  Pe el se va rezema toată slava casei tatălui său, fii și nepoți; toate vasele cele mai mici de la căni și până la marile lighene. </p>
<p id="v25"><sup><small>25</small></sup>  În ziua aceea, zice Domnul Savaot, cuiul înfipt într-un loc tare se va slăbi; se va smulge și va cădea și povara atârnată de el va fi nimicită, că așa a grăit Domnul!" </p>
