<!--
title: Isaia - Capitol 30
description: 
published: true
date: 2022-10-8T9:56:58Z
tags: bible, bible—isaiah
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td><a href="/ro/Bible/Isaiah/29">Isaia - Capitol 29</a></td>
        <td><a href="/ro/Bible/Isaiah/Index">Index</a></td>
        <td><a href="/ro/Bible/Isaiah/31">Isaia - Capitol 31</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Vai de feciorii răzvrătiți, zice Domnul, vai de cei ce fac planuri fără Mine, care fac legăminte ce nu sunt în Duhul Meu, ca să grămădească păcate peste păcate. </p>
<p id="v2"><sup><small>2</small></sup>  Ei iau calea Egiptului, fără să fi întrebat gura Mea, să cerșească de la Faraon ajutor și la umbra Egiptului să se adăpostească. </p>
<p id="v3"><sup><small>3</small></sup>  Pentru aceasta sprijinul lui Faraon va fi pentru voi rușine și râs adăpostul la umbra lui. </p>
<p id="v4"><sup><small>4</small></sup>  Deși căpeteniile lui sunt la Țoan și până la Hanes ajung trimișii lui, </p>
<p id="v5"><sup><small>5</small></sup>  Toți sunt neliniștiți de acest popor, care nu le va fi de folos, care nu le va da nici un ajutor, ci numai nedumerire și ocară. </p>
<p id="v6"><sup><small>6</small></sup>  Proorocie despre fiarele de la miazăzi: Printr-o țară de strâmtorare și îngrijorare, cu lei și leoaice mugitoare, năpârci și șerpi zburători, ei duc pe măgari avuțiile lor și pe cămile comorile lor, către un popor care nu le folosește la nimic. </p>
<p id="v7"><sup><small>7</small></sup>  Căci ajutorul Egiptului este deșertăciune și nimic, pentru aceea l-am numit Rahab cel adormit. </p>
<p id="v8"><sup><small>8</small></sup>  Acum, du-te" scrie acestea pe o tablă și trece-le într-o carte, ca să fie pentru mai târziu mărturie veșnică. </p>
<p id="v9"><sup><small>9</small></sup>  Pentru că ei sunt un popor de răzvrătiți, feciori mincinoși, care nu voiesc să asculte de legea Domnului, </p>
<p id="v10"><sup><small>10</small></sup>  Care zic proorocilor: "Voi nu vedeți!" Și văzătorilor: "Nu ne proorociți pedepse, ci spuneți-ne lucruri măgulitoare, proorociți-ne închipuiri amăgitoare! </p>
<p id="v11"><sup><small>11</small></sup>  Dați-vă la o parte din cale, nu ne împiedicați în drum, luați din fața noastră pe Sfântul lui Israel!" </p>
<p id="v12"><sup><small>12</small></sup>  Pentru aceasta zice Sfântul lui Israel: "Fiindcă voi ați disprețuit cuvântul acesta și v-ați încrezut în nedreptate și minciună și ați nădăjduit numai în ele, </p>
<p id="v13"><sup><small>13</small></sup>  Iată cum va fi păcatul vostru: ca o spărtură într-un zid înalt, care dintr-o dată și pe neașteptate se prăbușește; </p>
<p id="v14"><sup><small>14</small></sup>  Ca un vas de lut, care este așa de spart și zdrobit fără de milă, încât între cioburile lui nu se află măcar unul cu care să iei foc din vatră sau să scoți apă din fântână". </p>
<p id="v15"><sup><small>15</small></sup>  Că așa zice Domnul Dumnezeu, Sfântul lui Israel: "Dacă vă întoarceți și sunteți în bună pace, vă veți izbăvi; liniștea și nădejdea sunt vârtutea voastră". Dar voi n-ați vrut să ascultați, <sup id="cite1"><a href="#fn1">[1]</a></sup></p>
<p id="v16"><sup><small>16</small></sup>  Ci ați zis: "Nu! Noi vom fugi călări pe cai!" Așa, fugiți! "Vom încăleca pe cai iuți ca vântul!" Ei bine, veți fi urmăriți și mai repede! </p>
<p id="v17"><sup><small>17</small></sup>  O mie vor fugi de amenințarea unuia și când vă vor amenința cinci, toți veți fugi, până când veți rămâne ca un stâlp pe vârful muntelui și ca un steag pe vârf de deal. </p>
<p id="v18"><sup><small>18</small></sup>  Pentru aceasta Domnul așteaptă să Se milostivească spre voi, de aceea El Se ridică să aibă milă de voi. Că Domnul este Dumnezeu al dreptății; fericiți sunt cei care nădăjduiesc în El! </p>
<p id="v19"><sup><small>19</small></sup>  Popor din Sion, care locuiești în Ierusalim, nu plânge! El se va milostivi la glasul strigătului tău și te va auzi degrabă! </p>
<p id="v20"><sup><small>20</small></sup>  Când Domnul îți va fi dat ție pâinea îngrijorării și apa strâmtorării, și cei ce te învață nu se vor mai ascunde, ci ochii tăi vor vedea pe dascălii tăi </p>
<p id="v21"><sup><small>21</small></sup>  Și urechile tale vor auzi cuvântul celor ce te călăuzesc pe tine, zicând: "Iată calea, mergeți pe ea!", fie că ați merge la dreapta sau la stânga, <sup id="cite2"><a href="#fn2">[2]</a></sup></p>
<p id="v22"><sup><small>22</small></sup>  Atunci argintul care acoperă idolii îl veți găsi spurcat și aurul care împodobește chipurile turnate, ca necurat îl veți arunca, zicând: "Afară de aici!" </p>
<p id="v23"><sup><small>23</small></sup>  Și El îți va da ploaie pentru semănătura ta pe care vei fi semănat-a pe pământ și pâinea pe care o va rodi pământul va fi gustoasă și hrănitoare. Turmele tale vor paște în ziua aceea pe pajiști întinse. </p>
<p id="v24"><sup><small>24</small></sup>  Și boii și asinii care lucrează pământul, vor mânca nutreț dat cu sare, cu lopata și cu banița vânturat. </p>
<p id="v25"><sup><small>25</small></sup>  Atunci pe orice munte înalt și pe orice deal mare, vor fi râulețe și pâraie de apă, în ziua măcelului groaznic, când turnurile vor cădea. </p>
<p id="v26"><sup><small>26</small></sup>  Și luna va străluci ca soarele, iar soarele va străluci de șapte ori mai mult, ca lumina a șapte zile, în ziua când Domnul va lega rana poporului Său și va tămădui vânătăile de pe trupul lui. </p>
<p id="v27"><sup><small>27</small></sup>  Iată numele Domnului Care vine de departe, mânie înfocată și nor greu; buzele Sale sunt pline de urgie și limba Lui e foc mistuitor! <sup id="cite3"><a href="#fn3">[3]</a></sup></p>
<p id="v28"><sup><small>28</small></sup>  Duhul Lui ca un șuvoi revărsat care ajunge până la gât, ca să cearnă pe neamuri cu sita nimicirii. </p>
<p id="v29"><sup><small>29</small></sup>  Voi veți cânta atunci, ca în noaptea cea de praznic, cu bucurie în inimi, în sunetul de flaut, ca să mergeți în muntele Domnului, vârtutea lui Israel. </p>
<p id="v30"><sup><small>30</small></sup>  Și Domnul va face să răsune glasul Său măreț și va prăvăli brațul Său în aprinderea mâniei Sale, în mijlocul unui foc mistuitor, al vijeliei și al potopului de ape și grindină. </p>
<p id="v31"><sup><small>31</small></sup>  La glasul Domnului va tremura Asiria; cu toiagul Său o va lovi. </p>
<p id="v32"><sup><small>32</small></sup>  La fiecare lovitură pe care Domnul i-o va da cu toiagul cel de mustrare, sunete de tobă, de harpă și de joc vor izbucni. în cântece și Domnul va lupta împotriva ei cu mina ridicată. </p>
<p id="v33"><sup><small>33</small></sup>  Un jertfelnic de multă vreme este pregătit, hotărât pentru Moloh. Pus-a un rug mare și larg, paiele și lemnele sunt din belșug. Suflarea Domnului îl va aprinde ca un șuvoi de pucioasă. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/ro/Bible/Isaiah/29">Isaia - Capitol 29</a></td>
        <td><a href="/ro/Bible/Isaiah/Index">Index</a></td>
        <td><a href="/ro/Bible/Isaiah/31">Isaia - Capitol 31</a></td>
      </tr>
    </tbody>
  </table>
</figure>
<h2>Referințe</h2>
<div>
<ol>
  <li id="fn1"><a href="#cite1">↑</a> 30:15 <i>Odihnă spirituală, liniște</i>: <a href="/ro/The_Urantia_Book/131#p2_6">CU 131:2.6</a>. </li>
  <li id="fn2"><a href="#cite2">↑</a> 30:21 <i>Urechile tale aud: aceasta este calea</i>: <a href="/ro/The_Urantia_Book/97#p5_2">CU 97:5.2</a>.  <i>Aceasta este calea</i>: <a href="/ro/The_Urantia_Book/34#p7_8">CU 34:7.8</a>.  <i>Aceasta este calea</i>: <a href="/ro/The_Urantia_Book/148#p6_10">CU 148:6.10</a>.  <i>Aceasta este calea</i>: <a href="/ro/The_Urantia_Book/117#p5_9">CU 117:5.9</a>. </li>
  <li id="fn3"><a href="#cite3">↑</a> 30:27,30 <i>Foc mistuitor</i>: <a href="/ro/The_Urantia_Book/96#p4_5">CU 96:4.5</a>. </li>
</ol>
</div>
