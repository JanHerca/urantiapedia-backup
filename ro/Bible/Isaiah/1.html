<!--
title: Isaia - Capitol 1
description: 
published: true
date: 2023-11-8T21:58:28Z
tags: bible, bible—isaiah
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td>
        </td>
        <td>
        <a href="/ro/Bible/Isaiah/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/Isaiah/2">
          <span class="pr-2">Isaia - Capitol 2</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Vedenia lui Isaia, fiul lui Amos, pe care a văzut-o despre Iuda și Ierusalim, în vremea lui Ozia, Iotam, Ahaz și Iezechia, regii lui Iuda. </p>
<p id="v2"><sup><small>2</small></sup>  Ascultă, cerule, și ia aminte, pământule, că Domnul grăiește: Hrănit-am feciori și i-am crescut, dar ei s-au răzvrătit împotriva Mea. </p>
<p id="v3"><sup><small>3</small></sup>  Boul își cunoaște stăpânul și asinul ieslea domnului său, dar Israel nu Mă cunoaște; poporul Meu nu Mă pricepe. </p>
<p id="v4"><sup><small>4</small></sup>  Vai ție neam păcătos, popor împovărat de nedreptate, soi rău, fii ai pieirii! Ei au părăsit pe Domnul, tăgăduit-au pe Sfântul lui Israel, întorsu-I-au spatele. <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  Pe unde să mai fiți loviți voi, cei ce mereu vă răzvrătiți? Tot capul vă este numai răni și toată inima slăbănogită. </p>
<p id="v6"><sup><small>6</small></sup>  Din creștet până în tălpile picioarelor nu-i nici un loc sănătos; totul este numai plăgi, vânătăi și răni pline de puroi, necurățate, nemuiate cu untdelemn și nelegate. </p>
<p id="v7"><sup><small>7</small></sup>  Țara voastră este pustiită, cetățile voastre arse cu foc, țarinile voastre le mănâncă străinii înaintea ochilor voștri, totul este pustiit, ca la nimicirea Sodomei. </p>
<p id="v8"><sup><small>8</small></sup>  Sionul ajuns-a ca o colibă într-o vie, ca o covercă într-o bostănărie, ca o cetate împresurată! </p>
<p id="v9"><sup><small>9</small></sup>  Dacă Domnul Savaot nu ne-ar fi lăsat o rămășiră, am fi ajuns ca Sodoma și ne-am fi asemănat cu Gomora. <sup id="cite2"><a href="#fn2">[2]</a></sup></p>
<p id="v10"><sup><small>10</small></sup>  Ascultați cuvântul Domnului, voi conducători ai Sodomei, luați aminte la învățătura Domnului, voi popor al Gomorei! </p>
<p id="v11"><sup><small>11</small></sup>  Ce-mi folosește mulțimea jertfelor voastre?, zice Domnul. M-am săturat de arderile de tot cu berbeci și de grăsimea vițeilor grași și nu mai vreau sânge de tauri, de miei și de țapi! </p>
<p id="v12"><sup><small>12</small></sup>  Când veneați să le aduceți, cine vi le ceruse? Nu mai călcați în curtea templului Meu! </p>
<p id="v13"><sup><small>13</small></sup>  Nu mai aduceți daruri zadarnice! Tămâierile Îmi sunt dezgustătoare; lunile noi, zilele de odihnă și adunările de la sărbători nu le mai pot suferi. Însăși prăznuirea voastră e nelegiuire! </p>
<p id="v14"><sup><small>14</small></sup>  Urăsc lunile noi și sărbătorile voastre sunt pentru Mine o povară. Ajunge! </p>
<p id="v15"><sup><small>15</small></sup>  Când ridicați mâinile voastre către Mine, Eu Îmi întorc ochii aiurea, și când înmulțiți rugăciunile voastre, nu le ascult. Mâinile voastre sunt pline de sânge; spălați-vă, curățiți-vă! </p>
<p id="v16"><sup><small>16</small></sup>  Nu mai faceți rău înaintea ochilor Mei. Încetați odată! <sup id="cite3"><a href="#fn3">[3]</a></sup></p>
<p id="v17"><sup><small>17</small></sup>  Învățați să faceți binele, căutați dreptatea, ajutați pe cel apăsat, faceți dreptate orfanului, apărați pe văduvă! </p>
<p id="v18"><sup><small>18</small></sup>  Veniți să ne judecăm, zice Domnul. De vor fi păcatele voastre cum e cârmâzul, ca zăpada le voi albi, și de vor fi ca purpura, ca lâna albă le voi face. <sup id="cite4"><a href="#fn4">[4]</a></sup> <sup id="cite5"><a href="#fn5">[5]</a></sup></p>
<p id="v19"><sup><small>19</small></sup>  De veți vrea și de Mă veți asculta, bunătățile pământului veți mânca. </p>
<p id="v20"><sup><small>20</small></sup>  Iar de nu veți vrea și nu Mă veți asculta, atunci sabia vă va mânca, căci gura Domnului grăiește. </p>
<p id="v21"><sup><small>21</small></sup>  Cum a ajuns ca o desfrânată cetatea cea credincioasă și plină de dreptate? Dreptatea locuia în ea, iar acum este plină de ucigași. </p>
<p id="v22"><sup><small>22</small></sup>  Argintul tău s-a prefăcut în zgură și vinul tău este amestecat cu apă; </p>
<p id="v23"><sup><small>23</small></sup>  Mai-marii tăi sunt răzvrătiți și părtași cu hoții; toți iubesc darurile și umblă după răsplată. Ei nu judecă orfanul, iar pricina văduvei nu ajunge până la ei. </p>
<p id="v24"><sup><small>24</small></sup>  Pentru aceasta zice Domnul, Dumnezeul Savaot, puternicul lui Israel: Răzbuna-Mă-voi împotriva asupritorilor Mei și Mă voi întărâta cu răzbunare asupra vrăjmașilor Mei! </p>
<p id="v25"><sup><small>25</small></sup>  Voi întoarce mâna Mea împotriva ta și te voi curăți de toată zgura ta, ca în cuptor. </p>
<p id="v26"><sup><small>26</small></sup>  Voi întoarce judecătorii tăi să judece ca la început și sfetnicii tăi ca odinioară. După aceasta te vei putea numi iarăși cetate dreaptă, oraș credincios. </p>
<p id="v27"><sup><small>27</small></sup>  Sionul va fi răscumpărat prin judecată și locuitorii săi care se vor întoarce la credință, prin dreptate. </p>
<p id="v28"><sup><small>28</small></sup>  Domnul va zdrobi pe cei răzvrătiți, iar cei ce au părăsit pe Domnul vor fi nimiciți. </p>
<p id="v29"><sup><small>29</small></sup>  Ei vor fi rușinați pentru dumbrăvile sfinte pe care le-au îndrăgit și se vor roși la față din pricina grădinilor pe care le-au ales. </p>
<p id="v30"><sup><small>30</small></sup>  Vor fi ca un stejar ale cărui frunze cad și ca o grădină fără nici un strop de apă. </p>
<p id="v31"><sup><small>31</small></sup>  Cel puternic va fi ca puzderiile de câlți și faptele lui ca o leasă de mărăcini. Și aceia și aceasta vor arde laolaltă și nimeni nu va putea să-i stingă. </p>
<br/>
<figure class="table chapter-navigator">
  <table>
    <tbody>
      <tr>
        <td>
        </td>
        <td>
        <a href="/ro/Bible/Isaiah/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/Isaiah/2">
          <span class="pr-2">Isaia - Capitol 2</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Referințe</h2>
<div>
<ol>
  <li id="fn1"><a href="#cite1">↑</a> 1:4 <i>Sfântul lui Israel</i>: <a href="/ro/The_Urantia_Book/196#p0_2">CU 196:0.2</a>.  <i>Dumnezeu a spus să fie supărat</i>: <a href="/ro/The_Urantia_Book/4#p3_2">CU 4:3.2</a>.  <i>Cel Sfânt</i>: <a href="/ro/The_Urantia_Book/96#p1_9">CU 96:1.9</a>. </li>
  <li id="fn2"><a href="#cite2">↑</a> 1:9 <i>Nu mai este Domnul oștirilor</i>: <a href="/ro/The_Urantia_Book/194#p3_11">CU 194:3.11</a>. </li>
  <li id="fn3"><a href="#cite3">↑</a> 1:16-17 <i>Scriptura citește: Spală-te, curăță-te</i>: <a href="/ro/The_Urantia_Book/126#p4_4">CU 126:4.4</a>. </li>
  <li id="fn4"><a href="#cite4">↑</a> 1:18 <i>Haideți să raționăm împreună</i>: <a href="/ro/The_Urantia_Book/97#p5_2">CU 97:5.2</a>.  <i>Haideți să raționăm împreună</i>: <a href="/ro/The_Urantia_Book/131#p2_10">CU 131:2.10</a>. </li>
  <li id="fn5"><a href="#cite5">↑</a> 1:18-20 <i>Dreptate, corectitudine și milă</i>: <a href="/ro/The_Urantia_Book/133#p4_7">CU 133:4.7</a>. </li>
</ol>
</div>
