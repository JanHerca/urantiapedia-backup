<!--
title: Isaia - Capitol 8
description: 
published: true
date: 2023-11-8T21:58:28Z
tags: bible, bible—isaiah
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/ro/Bible/Isaiah/7">
          <span class="mdi mdi-arrow-left-drop-circle"></span><span class="pl-2">Isaia - Capitol 7</span>
        </a>
        </td>
        <td>
        <a href="/ro/Bible/Isaiah/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/Isaiah/9">
          <span class="pr-2">Isaia - Capitol 9</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Și a zis Domnul către mine: "Ia o carte mare și scrie deasupra ei cu slove omenești: "Maher-Șalal-Haș-Baz" (grabnic-pradă-apropiat-jaf). </p>
<p id="v2"><sup><small>2</small></sup>  Adu-Mi martori credincioși pe Urie preotul și pe Zaharia, fiul lui Ieberechia". </p>
<p id="v3"><sup><small>3</small></sup>  Atunci m-am apropiat de proorociță și a luat în pântece și a născut un fiu. Și a zis Domnul către mine: "Pune-i numele Maher-Șalal-Haș-Baz". </p>
<p id="v4"><sup><small>4</small></sup>  Căci înainte ca băiatul să zică: "tată și mamă!", toată bogăția Damascului și prada Samariei vor fi duse înaintea regelui Asiriei". </p>
<p id="v5"><sup><small>5</small></sup>  Și mi-a mai grăit Domnul astfel: </p>
<p id="v6"><sup><small>6</small></sup>  "Fiindcă poporul acesta a nesocotit apele Siloamului, care curg lin, și a tremurat înaintea lui Rețin, feciorul Remaliei, </p>
<p id="v7"><sup><small>7</small></sup>  Iată acum că Domnul va aduce peste ei apele cele mari și furioase ale Eufratului: pe regele Asiriei și toată strălucirea lui. Ele vor trece peste toate zăgazurile și vor da afară peste malurile lui. </p>
<p id="v8"><sup><small>8</small></sup>  Și se va revărsa în Iuda, îl va îneca și îl va umple de apă, va ajunge până la gât și cu revărsările lui întinse va acoperi toată țara. </p>
<p id="v9"><sup><small>9</small></sup>  Cu noi este Dumnezeu, înțelegeți neamuri și vă plecați. Auziți până la marginile pământului, cei puternici plecați-vă. De vă veți întări, iarăși veți fi biruiți. </p>
<p id="v10"><sup><small>10</small></sup>  Și orice sfat veți sfătui, îl va risipi Domnul, și cuvântul pe care îl veți grăi nu va rămâne întru voi, căci cu noi este Dumnezeu!" </p>
<p id="v11"><sup><small>11</small></sup>  Așa îmi zicea mie Domnul, ținând peste mine mâna Sa cea tare și însuflându-mi să nu umblu pe căile acestui popor. Apoi mi-a zis: <sup id="cite1"><a href="#fn1">[1]</a></sup></p>
<p id="v12"><sup><small>12</small></sup>  "Nu numiți uneltire tot ceea ce poporul acesta socotește uneltire, și nu vă temeți, nici nu vă înfricoșați de ceea ce se tem ei. </p>
<p id="v13"><sup><small>13</small></sup>  Numai pe Domnul Savaot socotiți-L sfânt, de El să vă temeți și să vă înfricoșați. <sup id="cite2"><a href="#fn2">[2]</a></sup></p>
<p id="v14"><sup><small>14</small></sup>  El va fi pentru voi piatră de încercare și stâncă de poticnire pentru cele două case ale lui Israel, cursă și laț pentru cei ce locuiesc în Ierusalim. </p>
<p id="v15"><sup><small>15</small></sup>  Și mulți se vor poticni, vor cădea și se vor sfărâma, vor fi prinși în cursă și vor fi duși în robie!" </p>
<p id="v16"><sup><small>16</small></sup>  Voi strânge laolaltă această mărturie și voi sigila această învățătură pentru ucenicii mei. </p>
<p id="v17"><sup><small>17</small></sup>  Voi aștepta deci pe Domnul, Care își ascunde fața Sa de la casa lui Iacov și voi nădăjdui întru El. </p>
<p id="v18"><sup><small>18</small></sup>  Iată eu și pruncii pe care mi i-a dat Dumnezeu spre semne și minuni în Israel, din partea Domnului Savaot, Care locuiește în Muntele Sionului. </p>
<p id="v19"><sup><small>19</small></sup>  Și când vă vor zice: "Întrebați pe cei ce cheamă morții și ghicitorii care șoptesc și bolborosesc", să le răspundeți: "Nu se cuvine oare poporului să alerge la Dumnezeul său? Să întrebe oare pe morți pentru soarta celor vii?" </p>
<p id="v20"><sup><small>20</small></sup>  Întrebați legea și descoperirea! De nu vă vor vorbi asemenea cuvântului acesta, atunci nu-i lumină în ei. </p>
<p id="v21"><sup><small>21</small></sup>  Vor rătăci pe pământ flămânzi și cumplit apăsați, și în vremea foametei își vor arăta colții și vor huli pe regele lor și pe Dumnezeul lor. </p>
<p id="v22"><sup><small>22</small></sup>  Apoi își vor întoarce privirea spre pământ și iată că acolo va fi strâmtorare, întuneric și scârbă și nevoie! Dar noaptea va fi alungată! </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/ro/Bible/Isaiah/7">
          <span class="mdi mdi-arrow-left-drop-circle"></span><span class="pl-2">Isaia - Capitol 7</span>
        </a>
        </td>
        <td>
        <a href="/ro/Bible/Isaiah/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/Isaiah/9">
          <span class="pr-2">Isaia - Capitol 9</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Referințe</h2>
<div>
<ol>
  <li id="fn1"><a href="#cite1">↑</a> 8:11-13 <i>„Dumnezeu a spus”</i>: <a href="/ro/The_Urantia_Book/156#p5_4">CU 156:5.4</a>. </li>
  <li id="fn2"><a href="#cite2">↑</a> 8:13 <i>Domnul Dumnezeul oștirilor</i>: <a href="/ro/The_Urantia_Book/92#p6_6">CU 92:6.6</a>. </li>
</ol>
</div>
