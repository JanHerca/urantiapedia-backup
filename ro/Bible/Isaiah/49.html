<!--
title: Isaia - Capitol 49
description: 
published: true
date: 2023-11-8T21:58:28Z
tags: bible, bible—isaiah
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/ro/Bible/Isaiah/48">
          <span class="mdi mdi-arrow-left-drop-circle"></span><span class="pl-2">Isaia - Capitol 48</span>
        </a>
        </td>
        <td>
        <a href="/ro/Bible/Isaiah/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/Isaiah/50">
          <span class="pr-2">Isaia - Capitol 50</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Ascultați, ostroave, luați aminte, popoare depărtate! Domnul M-a chemat de la nașterea Mea, din pântecele maicii Mele Mi-a spus pe nume. </p>
<p id="v2"><sup><small>2</small></sup>  Făcut-a din gura Mea sabie ascuțită; ascunsu-M-a la umbra mâinii Sale. Făcut-a din Mine săgeată ascuțită și în tolba Sa de o parte M-a pus, </p>
<p id="v3"><sup><small>3</small></sup>  Și Mi-a zis Mie: "Tu ești sluga Mea, Israel, întru care Eu Mă voi preaslăvi!" </p>
<p id="v4"><sup><small>4</small></sup>  Dar Eu Îmi spuneam: "În deșert M-am trudit, în zadar și pentru nimic Mi-am prăpădit puterea Mea!" Partea ce Mi se cuvine Mie este la Domnul și răsplata Mea la Dumnezeul Meu. </p>
<p id="v5"><sup><small>5</small></sup>  Și acum Domnul Cel Care M-a zidit din pântecele maicii Mele ca să-l slujesc Lui și să întorc pe Iacov către El și să strâng la un loc pe Israel - căci așa am fost Eu cinstit în ochii Domnului și Dumnezeul Meu fost-a puterea Mea, - </p>
<p id="v6"><sup><small>6</small></sup>  Mi-a zis: "Puțin lucru este să fii sluga Mea ca să aduci la loc semințiile lui Iacov și să întorci pe cei ce-au scăpat dintre ai lui Israel. Te voi face Lumina popoarelor ca să duci mântuirea Mea până la marginile pământului!" <sup id="cite1"><a href="#fn1">[1]</a></sup></p>
<p id="v7"><sup><small>7</small></sup>  Așa grăiește Răscumpărătorul și Sfântul lui, Israel către Cel disprețuit și către urâciunea neamurilor, Sluga tiranilor: "Regi Te vor vedea și se vor ridica, căpetenii se vor închina pentru Domnul cel credincios și pentru Sfântul lui Israel, Cel Care Te-a ales!" </p>
<p id="v8"><sup><small>8</small></sup>  Așa grăiește Domnul: "În vremea milostivirii Te voi asculta și în vremea mântuirii Te voi ajuta. Te-am făcut și Te-am hotărât Legământ al poporului, ca să așezi rânduială în țară și să dai fiecăruia moștenirile nimicite!" </p>
<p id="v9"><sup><small>9</small></sup>  Ca să zici celor robiți: "Ieșiți!" și celor care sunt în întuneric: "Veniți la lumină!" Ei vor paște oriunde pe calea lor și pe toate povârnișurile va fi pășunea lor. <sup id="cite2"><a href="#fn2">[2]</a></sup></p>
<p id="v10"><sup><small>10</small></sup>  Nu le va fi nici foame, nici sete, soarele și vântul cel arzător nu-i va atinge, că Cel Care se va milostivi de ei va fi Povățuitorul lor și îi va îndrepta către izvoare de apă. </p>
<p id="v11"><sup><small>11</small></sup>  Voi preface toți munții Mei în drumuri și cărările Mele vor fi bine gătite. </p>
<p id="v12"><sup><small>12</small></sup>  Iată că unii vin din ținuturi depărtate, de la miazănoapte, de la apus, iar alții din țara Sinim. </p>
<p id="v13"><sup><small>13</small></sup>  Săltați, ceruri, de bucurie și tu, pământule, bucură-te; munților, chiotiți de veselie, că Domnul a mângâiat pe poporul Său și de cei în necaz ai Lui S-a milostivit. </p>
<p id="v14"><sup><small>14</small></sup>  Sionul zicea: "Domnul m-a părăsit și Stăpânul meu m-a uitat!" </p>
<p id="v15"><sup><small>15</small></sup>  Oare femeia uită pe pruncul ei și de rodul pântecelui ei n-are ea milă? Chiar când ea îl va uita, Eu nu te voi uita pe tine. <sup id="cite3"><a href="#fn3">[3]</a></sup> <sup id="cite4"><a href="#fn4">[4]</a></sup></p>
<p id="v16"><sup><small>16</small></sup>  Iată, te-am însemnat în palmele Mele; zidurile tale sunt totdeauna înaintea ochilor Mei! </p>
<p id="v17"><sup><small>17</small></sup>  Cei ce te vor ridica din ruini aleargă către tine și cei ce te-au pustiit fug departe de tine. </p>
<p id="v18"><sup><small>18</small></sup>  Ridică ochii tăi de jur împrejur și vezi: toți se adună, toți vin la tine. Viu sunt Eu, zice Domnul, tu te vei îmbrăca întru ei ca într-un veșmânt de podoabă Și te vei încinge cu ei ca o mireasă. </p>
<p id="v19"><sup><small>19</small></sup>  Căci locurile tale pustii, ruinele tale și țara ta pustiită vor fi prea strâmte pentru locuitorii tăi, iar pustiitorii tăi vor fi departe. </p>
<p id="v20"><sup><small>20</small></sup>  Și vor mai grăi la urechile tale feciorii tăi de care tu erai lipsită: "ținutul este prea strâmt pentru mine, fă-mi loc să stau și eu!" </p>
<p id="v21"><sup><small>21</small></sup>  Atunci tu vei zice în inima ta: "Cine mi i-a născut pe aceștia? Pierdusem copiii mei și eram stearpă, dusă în robie și gonită; dar pe aceștia cine i-a născut? Iată că rămăsesem singură! Dar aceștia de unde vin?" </p>
<p id="v22"><sup><small>22</small></sup>  Așa zice Domnul Dumnezeu: "Iată voi ridica mâna Mea către neamuri și către popoare voi înălța steagul meu. Ele vor aduce pe feciorii tăi pe brațe și pe fiicele tale pe umeri le vor purta. </p>
<p id="v23"><sup><small>23</small></sup>  Regi te vor crește și prințese te vor alăpta. Cu fața la pământ se vor închina înaintea ta și vor linge pulberea de pe picioarele tale. Atunci tu vei ști că Eu sunt Domnul, Care nu rușinează pe cei ce își pun nădejdea în El! </p>
<p id="v24"><sup><small>24</small></sup>  Oare poate să i se ia celui viteaz prada și celui puternic să i se smulgă din mână cei robiri? </p>
<p id="v25"><sup><small>25</small></sup>  Da! zice Domnul: "Chiar robii unui viteaz i se vor lua, prada unui războinic îi va scăpa; Eu Mă voi război cu potrivnicii tăi și pe fiii tăi Eu îi voi scăpa! </p>
<p id="v26"><sup><small>26</small></sup>  Și pe asupritorii tăi îi voi face să-și mănânce carnea lor și să se îmbete de sângele lor ca de vin. Atunci toată făptura va ști că Eu sunt Domnul, Mântuitorul tău și Răscumpărătorul tău, viteazul lui Iacov!" </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/ro/Bible/Isaiah/48">
          <span class="mdi mdi-arrow-left-drop-circle"></span><span class="pl-2">Isaia - Capitol 48</span>
        </a>
        </td>
        <td>
        <a href="/ro/Bible/Isaiah/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/Isaiah/50">
          <span class="pr-2">Isaia - Capitol 50</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Referințe</h2>
<div>
<ol>
  <li id="fn1"><a href="#cite1">↑</a> 49:6 <i>Lumină adevărată</i>: <a href="/ro/The_Urantia_Book/40#p5_16">CU 40:5.16</a>.  <i>Luminat de lumina adevărată</i>: <a href="/ro/The_Urantia_Book/52#p1_7">CU 52:1.7</a>. </li>
  <li id="fn2"><a href="#cite2">↑</a> 49:9 <i>Captivi spirituali liberi</i>: <a href="/ro/The_Urantia_Book/120#p2_6">CU 120:2.6</a>. </li>
  <li id="fn3"><a href="#cite3">↑</a> 49:15 <i>Partea 1: Dumnezeu nu va uita</i>: <a href="/ro/The_Urantia_Book/97#p7_9">CU 97:7.9</a>. </li>
  <li id="fn4"><a href="#cite4">↑</a> 49:15-16 <i>Partea 1: Poate o femeie să uite?</i>: <a href="/ro/The_Urantia_Book/97#p7_7">CU 97:7.7</a>. </li>
</ol>
</div>
