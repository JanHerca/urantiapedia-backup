<!--
title: Isaia - Capitol 33
description: 
published: true
date: 2022-10-8T9:56:58Z
tags: bible, bible—isaiah
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td><a href="/ro/Bible/Isaiah/32">Isaia - Capitol 32</a></td>
        <td><a href="/ro/Bible/Isaiah/Index">Index</a></td>
        <td><a href="/ro/Bible/Isaiah/34">Isaia - Capitol 34</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Vai ție, pustiitorule, care n-ai fost pustiit și ție, jefuitorule, care n-ai fost încă jefuit. Când vei sfârși de pustiit, vei fi pustiit, când vei fi jefuit din destul, vei fi jefuit și tu. </p>
<p id="v2"><sup><small>2</small></sup>  Doamne, miluiește-ne, că întru Tine am nădăjduit, fii ajutorul nostru în fiecare dimineață și izbăvirea noastră în vremuri de strâmtorare! </p>
<p id="v3"><sup><small>3</small></sup>  La glasul tunetului Tău neamurile vor fugi; când Te ridici Tu, popoarele se vor risipi. </p>
<p id="v4"><sup><small>4</small></sup>  Și vor aduna prada voastră, cum adună lăcustele; arunca-se-vor asupra ei, cum se aruncă lăcustele. </p>
<p id="v5"><sup><small>5</small></sup>  Domnul este mare, El locuiește în înălțime; Sionul este plin de judecată și de dreptate. </p>
<p id="v6"><sup><small>6</small></sup>  Ocrotirea Domnului în aceste vremuri va fi pentru Sion comoară de fericire; înțelepciunea, știința și temerea de Dumnezeu sunt avuția lui. </p>
<p id="v7"><sup><small>7</small></sup>  Iată că locuitorii din Ariel strigă pe ulițe, solii pentru pace plâng amar. </p>
<p id="v8"><sup><small>8</small></sup>  Drumurile sunt pustii, nici un trecător pe cale. El strică legământul, nesocotește cetățile, nu mai ține seamă de nimeni. </p>
<p id="v9"><sup><small>9</small></sup>  Țara plânge și tânjește, Libanul este tulburat și ofilit. Șaronul a ajuns ca un pustiu, Basanul și Carmelul își scutură frunzișul lor. </p>
<p id="v10"><sup><small>10</small></sup>  "Acum Mă voi scula, zice Domnul, acum Mă voi ridica, acum Mă voi înălța!" </p>
<p id="v11"><sup><small>11</small></sup>  Zămislit-ați fin și ați născut paie, suflarea voastră e foc care vă va mistui, </p>
<p id="v12"><sup><small>12</small></sup>  Popoarele vor fi prefăcute în cenușă ca spinii tăiați și mistuiți de foc! </p>
<p id="v13"><sup><small>13</small></sup>  Voi cei de departe, auziți ce am făcut, și voi cei de aproape, cunoașteți puterea Mea! </p>
<p id="v14"><sup><small>14</small></sup>  Păcătoșii vor tremura în Sion și pe cei fără de lege fierul îi va cuprinde: "Care din noi poate să îndure focul mistuitor, care din noi poate să stea pe jarul cel de veci?" </p>
<p id="v15"><sup><small>15</small></sup>  Omul cel drept în calea sa și cel ce grăiește cuvinte de cinste, care dă la o parte câștigul cel nedrept, cel ce mâinile înapoi le trage și mită nu primește, care-și astupă urechile când aude fărădelegi și își pune văl pe ochi ca să nu mai vadă răul, </p>
<p id="v16"><sup><small>16</small></sup>  Acela va locui pe înălțimi, Și stâncile cele tari vor fi cetatea lui; pâine i se va da și apa nu-i va lipsi. </p>
<p id="v17"><sup><small>17</small></sup>  Ochii tăi vor privi pe rege în toată frumusețea lui și o țară îndepărtată vor vedea. </p>
<p id="v18"><sup><small>18</small></sup>  Inima ta își va aduce aminte de aceste vremuri de groază, zicând: "Unde este scriitorul, unde este vistiernicul, unde este străjuitorul cel din turnuri? </p>
<p id="v19"><sup><small>19</small></sup>  Atunci nu vei mai vedea pe poporul acesta îndrăzneț, acest neam cu vorbe încâlcite, pe care nu-l înțelegem, care bâlbâie o limbă care nu se poate pricepe. </p>
<p id="v20"><sup><small>20</small></sup>  Privește Sionul, cetatea sărbătorilor noastre; ochii tăi să vadă Ierusalimul, loc de liniște, cort bine înfipt, ai cărui țăruși nu se pot scoate, ale cărui frânghii nu se pot desface. </p>
<p id="v21"><sup><small>21</small></sup>  Domnul este pentru noi aici în toată slava Sa; El ține loc pentru noi de fluvii, de largi canaluri, pe care nici o barcă cu vâsle nu trece, pe care nici o corabie mare nu merge. </p>
<p id="v22"><sup><small>22</small></sup>  Domnul este Judecătorul nostru, Domnul este Căpetenia noastră, Domnul este Împăratul nostru, El ne va izbăvi! <sup id="cite1"><a href="#fn1">[1]</a></sup></p>
<p id="v23"><sup><small>23</small></sup>  Frânghiile tale sunt dezlegate, ele nu mai sprijină catargul, nici nu mai întind pânzele. Atunci se va împărți o mare pradă și șchiopii vor avea parte de ea. </p>
<p id="v24"><sup><small>24</small></sup>  Nimeni dintre locuitorii Sionului nu va zice: "Sunt bolnav!" Poporul care-l locuiește va dobândi iertarea păcatelor. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/ro/Bible/Isaiah/32">Isaia - Capitol 32</a></td>
        <td><a href="/ro/Bible/Isaiah/Index">Index</a></td>
        <td><a href="/ro/Bible/Isaiah/34">Isaia - Capitol 34</a></td>
      </tr>
    </tbody>
  </table>
</figure>
<h2>Referințe</h2>
<div>
<ol>
  <li id="fn1"><a href="#cite1">↑</a> 33:22 <i>Partea 2: Iahve este judecator etc.</i>: <a href="/ro/The_Urantia_Book/137#p8_4">CU 137:8.4</a>. </li>
</ol>
</div>
