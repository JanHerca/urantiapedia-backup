<!--
title: Isaia - Capitol 44
description: 
published: true
date: 2023-11-8T21:58:28Z
tags: bible, bible—isaiah
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/ro/Bible/Isaiah/43">
          <span class="mdi mdi-arrow-left-drop-circle"></span><span class="pl-2">Isaia - Capitol 43</span>
        </a>
        </td>
        <td>
        <a href="/ro/Bible/Isaiah/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/Isaiah/45">
          <span class="pr-2">Isaia - Capitol 45</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Și acum ascultă Iacove, sluga Mea și Israele, pe care te-am ales! <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Așa zice Domnul, Făcătorul și Ziditorul tău din pântecele maicii tale, și Ocrotitorul tău: "Nu te teme, sluga Mea Iacov și tu Israele, pe care te-am ales. </p>
<p id="v3"><sup><small>3</small></sup>  Că Eu voi vărsa apă peste pământul însetat și pâraie de apă în ținut uscat. Vărsa-voi din Duhul Meu peste odrasla ta și binecuvântarea Mea peste mlădițele tale. <sup id="cite2"><a href="#fn2">[2]</a></sup></p>
<p id="v4"><sup><small>4</small></sup>  Și vor odrăsli ca iarba pe malul pâraielor și ca pajiștile de-a lungul apelor curgătoare!" </p>
<p id="v5"><sup><small>5</small></sup>  Unul va zice: "Eu sunt al Domnului!" Altul se va numi cu numele lui Iacov. Unul va scrie cu mâna lui: "Sunt al Domnului" și va vrea să-și dea numele de Israel! </p>
<p id="v6"><sup><small>6</small></sup>  Așa zise Domnul, Regele lui Israel și Izbăvitorul său, Domnul Savaot: "Eu sunt Cel dintâi și Cel de pe urmă și nu este alt dumnezeu afară de Mine! <sup id="cite3"><a href="#fn3">[3]</a></sup> <sup id="cite4"><a href="#fn4">[4]</a></sup></p>
<p id="v7"><sup><small>7</small></sup>  Cine este ca Mine să vină lângă Mine, să grăiască, să proorocească și să se măsoare cu Mine! Cine a vestit de la început viitorul? Ceea ce se va întâmpla, cine poate să le prevestească? </p>
<p id="v8"><sup><small>8</small></sup>  Nu vă temeți, nici nu vă spăimântați! N-am arătat Eu odinioară și n-am vestit, când v-am luat pe voi de martori? Este oare un alt dumnezeu afară de Mine? Este un alt adăpost ca Mine? <sup id="cite5"><a href="#fn5">[5]</a></sup></p>
<p id="v9"><sup><small>9</small></sup>  Toți făcătorii de idoli nu sunt nimic și cele mai alese lucrări ale lor nu slujesc la nimic. Martorii lor nu văd nimic și, spre rușinea lor, nici nu înțeleg nimic. </p>
<p id="v10"><sup><small>10</small></sup>  Cine a făcut un dumnezeu și a turnat un idol fără să tragă un folos din aceasta? </p>
<p id="v11"><sup><small>11</small></sup>  Iată toți cinstitorii lor se rușinează; meșteșugarii nu sunt decât oameni! Să se adune toți și să se apropie! Ei tremură laolaltă și simt mare rușine! </p>
<p id="v12"><sup><small>12</small></sup>  Fierarul ascute o daltă și dă chip lucrului său cu cărbuni aprinși. Alcătuiește idolul cu lovituri de ciocan și-i dă chip cu puterea brațului său. Lui îi este foame și, sleit de puteri, el rabdă de sete și este tare obosit. </p>
<p id="v13"><sup><small>13</small></sup>  Lemnarul întinde sfoara, face un semn cu plumbul. El lucrează cu sculele lui și măsoară cu compasul. El face lucrul lui după chipul unui om, după frumoasa înfățișare a unui pământean, ca să fie așezat într-o casă. </p>
<p id="v14"><sup><small>14</small></sup>  El și-a tăiat un cedru, sau a luat chiparos sau stejar, pe care și-i alesese dintre copacii pădurii, sau a plantat un cedru pe care ploaia l-a făcut să crească. </p>
<p id="v15"><sup><small>15</small></sup>  Omul se slujește de ei pentru aprins focul și îi ia să se încălzească. El îi arde ca să coacă pâinea, ba mai mult, tot din el face și un dumnezeu și se închină la el, face un idol pe care îl cinstește. </p>
<p id="v16"><sup><small>16</small></sup>  El a ars jumătate din lemne, a fript pe jeratic carne pe care o mănâncă și se satură. Se mai încălzește și zice: "Mi-e cald! Simt văpaia lui!" </p>
<p id="v17"><sup><small>17</small></sup>  Și cu ce a rămas, el face un dumnezeu, un idol pe care îl cinstește și căruia i se închină și căruia se roagă zicând: "Izbăvește-mă, că tu ești dumnezeul meu!" </p>
<p id="v18"><sup><small>18</small></sup>  Ei nu-și dau seama și nici nu pricep că ochii lor sunt închiși și nu pot să vadă și inima lor este împietrită și nu pot să înțeleagă. <sup id="cite6"><a href="#fn6">[6]</a></sup></p>
<p id="v19"><sup><small>19</small></sup>  Cu toate acestea el nu-și face socoteală în inima sa, că este simplu și fără pricepere, și nu zice: "Jumătate l-am pus pe foc și am copt pâine, pe cărbuni am fript carne și am mâncat-o, iar cu cealaltă jumătate care a mai rămas, voi face un idol urâcios și mă voi închina la un trunchi de copac". </p>
<p id="v20"><sup><small>20</small></sup>  El se hrănește cu năluci, inima lui înșelată l-a dus la rătăcire. El nu-și mântuiește sufletul său și nu zice: "Oare ce am eu în mina mea nu este o momeală?" </p>
<p id="v21"><sup><small>21</small></sup>  Adu-ți aminte despre aceasta, Iacove, Israele, că tu ești sluga Mea! Te-am făcut să-Mi fii Mie slugă, Israele, Eu nu te voi uita! </p>
<p id="v22"><sup><small>22</small></sup>  Risipit-am păcatele tale ca pe un nor și fărădelegile tale ca pe o negură. Întoarce-te către Mine, că Eu te-am mântuit! </p>
<p id="v23"><sup><small>23</small></sup>  Cântați voi ceruri, că Domnul a făcut aceasta; răsunați adâncuri ale pământului; munților, tresăltați de bucurie, voi toți copacii pădurii, cântați, că a răscumpărat Domnul pe Iacov și în Israel Și-a dat pe față slava Sa! </p>
<p id="v24"><sup><small>24</small></sup>  Așa grăiește Domnul, Izbăvitorul tău și Care te-a zidit din sânul maicii tale: "Eu sunt Domnul, Care a zidit lumea; singur am făcut cerurile, Eu am întărit pământul, și cine Mi-a fost într-ajutor? </p>
<p id="v25"><sup><small>25</small></sup>  Eu zădărnicesc semnele mincinoșilor și pe ghicitori îi fac să fie nebuni, rușinez pe cei înțelepți și înțelepciunea lor o prefac în nebunie. </p>
<p id="v26"><sup><small>26</small></sup>  Eu sunt Domnul Care întărește cuvântul slugilor Mele și împlinește sfatul trimișilor Mei. Eu am zis Ierusalimului: "Va fi locuit" și cetăților lui Iuda: "Zidite vor fi". Și Eu le voi ridica din dărâmături! </p>
<p id="v27"><sup><small>27</small></sup>  Și adâncului i-am zis: "Seacă!" Iată, îți voi lăsa râurile fără apă. </p>
<p id="v28"><sup><small>28</small></sup>  Și am zis despre Cirus: "El este păstorul Meu, el va împlini toate voile Mele". Și despre Ierusalim am zis: "Să fie rezidit și templul să fie ridicat din temelii!" </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/ro/Bible/Isaiah/43">
          <span class="mdi mdi-arrow-left-drop-circle"></span><span class="pl-2">Isaia - Capitol 43</span>
        </a>
        </td>
        <td>
        <a href="/ro/Bible/Isaiah/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/Isaiah/45">
          <span class="pr-2">Isaia - Capitol 45</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Referințe</h2>
<div>
<ol>
  <li id="fn1"><a href="#cite1">↑</a> 44:1 <i>Oameni aleși</i>: <a href="/ro/The_Urantia_Book/97#p10_1">CU 97:10.1</a>.  <i>Oameni aleși</i>: <a href="/ro/The_Urantia_Book/96#p2_3">CU 96:2.3</a>.  <i>Oameni aleși</i>: <a href="/ro/The_Urantia_Book/121#p2_8">CU 121:2.8</a>.  <i>Oameni aleși</i>: <a href="/ro/The_Urantia_Book/97#p4_2">CU 97:4.2</a>.  <i>Oameni aleși</i>: <a href="/ro/The_Urantia_Book/93#p5_1">CU 93:5.1</a>.  <i>popor ales al lui Dumnezeu</i>: <a href="/ro/The_Urantia_Book/96#p5_6">CU 96:5.6</a>. </li>
  <li id="fn2"><a href="#cite2">↑</a> 44:3 <i>Duh Sfânt</i>: <a href="/ro/The_Urantia_Book/34#p4_1">CU 34:4.1</a>.  <i>Duh în om (Sfântul Duh)</i>: <a href="/ro/The_Urantia_Book/103#p1_6">CU 103:1.6</a>.  <i>Râuri de ape vii</i>: <a href="/ro/The_Urantia_Book/162#p6_1">CU 162:6.1</a>.  <i>Duhul lui Dumnezeu (Sfântul Duh)</i>: <a href="/ro/The_Urantia_Book/8#p5_3">CU 8:5.3</a>.  <i>Ape turnate pe pământ uscat</i>: <a href="/ro/The_Urantia_Book/162#p6_3">CU 162:6.3</a>.  <i>Duhul lui Dumnezeu (Sfântul Duh)</i>: <a href="/ro/The_Urantia_Book/8#p5_5">CU 8:5.5</a>. </li>
  <li id="fn3"><a href="#cite3">↑</a> 44:6 <i>El este începutul și sfârșitul</i>: <a href="/ro/The_Urantia_Book/2#p1_2">CU 2:1.2</a>.  <i>Primul, Ultimul și numai Dumnezeu</i>: <a href="/ro/The_Urantia_Book/10#p7_1">CU 10:7.1</a>.  <i>Eu sunt primul si ultimul</i>: <a href="/ro/The_Urantia_Book/97#p7_6">CU 97:7.6</a>.  <i>Eu sunt primul si ultimul</i>: <a href="/ro/The_Urantia_Book/128#p1_10">CU 128:1.10</a>.  <i>Dumnezeu, sursa și destinul nostru</i>: <a href="/ro/The_Urantia_Book/2#p1_2">CU 2:1.2</a>.  <i>El este începutul și sfârșitul</i>: <a href="/ro/The_Urantia_Book/2#p1_5">CU 2:1.5</a>.  <i>Eu sunt primul și ultimul, numai Dumnezeu</i>: <a href="/ro/The_Urantia_Book/97#p7_9">CU 97:7.9</a>. </li>
  <li id="fn4"><a href="#cite4">↑</a> 44:6,8 <i>Domnul Dumnezeu este unul</i>: <a href="/ro/The_Urantia_Book/1#p7_6">CU 1:7.6</a>.  <i>Domnul este un singur Dumnezeu</i>: <a href="/ro/The_Urantia_Book/96#p5_5">CU 96:5.5</a>.  <i>Un singur Dumnezeu</i>: <a href="/ro/The_Urantia_Book/92#p6_6">CU 92:6.6</a>.  <i>Un singur Dumnezeu</i>: <a href="/ro/The_Urantia_Book/131#p10_2">CU 131:10.2</a>.  <i>Nici un Dumnezeu lângă tine</i>: <a href="/ro/The_Urantia_Book/1#p0_1">CU 1:0.1</a>.  <i>Domnul Dumnezeul nostru este un singur Dumnezeu</i>: <a href="/ro/The_Urantia_Book/10#p7_1">CU 10:7.1</a>.  <i>Un singur Dumnezeu</i>: <a href="/ro/The_Urantia_Book/45#p4_8">CU 45:4.8</a>.  <i>Dumnezeu este unul</i>: <a href="/ro/The_Urantia_Book/56#p4_4">CU 56:4.4</a>.  <i>Un singur Dumnezeu</i>: <a href="/ro/The_Urantia_Book/92#p5_8">CU 92:5.8</a>. </li>
  <li id="fn5"><a href="#cite5">↑</a> 44:8 <i>Salvat de frică</i>: <a href="/ro/The_Urantia_Book/95#p4_3">CU 95:4.3</a>. </li>
  <li id="fn6"><a href="#cite6">↑</a> 44:18 <i>Vezi fără să vezi etc</i>: <a href="/ro/The_Urantia_Book/151#p1_4">CU 151:1.4</a>. </li>
</ol>
</div>
