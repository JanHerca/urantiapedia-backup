<!--
title: Iacov - Capitol 3
description: 
published: true
date: 2022-8-28T15:50:57Z
tags: 
editor: ckeditor
dateCreated: 2022-8-28T15:50:57Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/ro/Bible/James/2">Iacov - Capitol 2</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/ro/Bible/James/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/ro/Bible/James/4">Iacov - Capitol 4</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Nu vă faceți voi mulți învățători, frații mei, știind că (noi, învățătorii) mai mare osândă vom lua. </p>
<p id="v2"><sup><small>2</small></sup>  Pentru că toți greșim în multe chipuri; dacă nu greșește cineva în cuvânt, acela este bărbat desăvârșit, în stare să înfrâneze și tot trupul. </p>
<p id="v3"><sup><small>3</small></sup>  Dar, dacă noi punem în gura cailor frâul, ca să ni-i supunem, ducem după noi și trupul lor întreg. <sup id="cite1"><a href="#fn1">[1]</a></sup></p>
<p id="v4"><sup><small>4</small></sup>  Iată și corăbiile, deși sunt atât de mari și împinse de vânturi aprige, sunt totuși purtate de o cârmă foarte mică încotro hotărăște vrerea cârmaciului. </p>
<p id="v5"><sup><small>5</small></sup>  Așa și limba: mic mădular este, dar cu mari lucruri se fălește! Iată puțin foc și cât codru aprinde! </p>
<p id="v6"><sup><small>6</small></sup>  Foc este și limba, lume a fărădelegii! Limba își are locul ei între mădularele noastre, dar spurcă tot trupul și aruncă în foc drumul vieții, după ce aprinsă a fost ea de flăcările gheenei. </p>
<p id="v7"><sup><small>7</small></sup>  Pentru că orice fel de fiare și de păsări, de târâtoare și de vietăți din mare se domolește și s-a domolit de firea omenească, </p>
<p id="v8"><sup><small>8</small></sup>  Dar limba, nimeni dintre oameni nu poate s-o domolească! Ea este un rău fără astâmpăr; ea este plină de venin aducător de moarte. <sup id="cite2"><a href="#fn2">[2]</a></sup></p>
<p id="v9"><sup><small>9</small></sup>  Cu ea binecuvântăm pe Dumnezeu și Tatăl, și cu ea blestemăm pe oameni, care sunt făcuți după asemănarea lui Dumnezeu. </p>
<p id="v10"><sup><small>10</small></sup>  Din aceeași gură ies binecuvântarea și blestemul. Nu trebuie, frații mei, să fie acestea așa. </p>
<p id="v11"><sup><small>11</small></sup>  Oare izvorul aruncă din aceeași vână, și apa dulce și pe cea amară? </p>
<p id="v12"><sup><small>12</small></sup>  Nu cumva poate smochinul, fraților, să facă măsline, sau vița de vie să facă smochine? Tot așa, izvorul sărat nu poate să dea apă dulce. </p>
<p id="v13"><sup><small>13</small></sup>  Cine este, între voi, înțelept și priceput? Să arate, din buna-i purtare, faptele lui, în blândețea înțelepciunii. </p>
<p id="v14"><sup><small>14</small></sup>  Iar dacă aveți râvnire amară și zavistie, în inimile voastre, nu vă lăudați, nici nu mințiți împotriva adevărului. </p>
<p id="v15"><sup><small>15</small></sup>  Înțelepciunea aceasta nu vine de sus, ci este pământească, trupească, demonică. </p>
<p id="v16"><sup><small>16</small></sup>  Deci, unde este pizmă și zavistie, acolo este neorânduială și orice lucru rău. </p>
<p id="v17"><sup><small>17</small></sup>  Iar înțelepciunea cea de sus întâi este curată, apoi pașnică, îngăduitoare, ascultătoare, plină de milă și de roade bune, neîndoielnică și nefățarnică. </p>
<p id="v18"><sup><small>18</small></sup>  Și roada dreptății se seamănă întru pace de cei ce lucrează pacea. </p>
<h2>Referințe</h2>
<div>
<ol>
  <li id="fn1"><a href="#cite1">↑</a> 3:3-8 <i>Limba de control</i>: <a href="/ro/The_Urantia_Book/28#p6_20">CU 28:6.20</a>. </li>
  <li id="fn2"><a href="#cite2">↑</a> 3:8 <i>Limbă indisciplinată</i>: <a href="/ro/The_Urantia_Book/146#p2_13">CU 146:2.13</a>. </li>
</ol>
</div>
