<!--
title: Iacov - Capitol 4
description: 
published: true
date: 2022-8-28T15:50:57Z
tags: 
editor: ckeditor
dateCreated: 2022-8-28T15:50:57Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/ro/Bible/James/3">Iacov - Capitol 3</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/ro/Bible/James/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/ro/Bible/James/5">Iacov - Capitol 5</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  De unde vin războaiele și de unde certurile dintre voi? Oare, nu de aici: din poftele voastre care se luptă în mădularele voastre? </p>
<p id="v2"><sup><small>2</small></sup>  Poftiți și nu aveți; ucideți și pizmuiți și nu puteți dobândi ce doriți; vă sfătuiți și vă războiți, și nu aveți, pentru că nu cereți. </p>
<p id="v3"><sup><small>3</small></sup>  Cereți și nu primiți, pentru că cereți rău, ca voi să risipiți în plăceri. </p>
<p id="v4"><sup><small>4</small></sup>  Preadesfrânaților! Nu știți, oare, că prietenia lumii este dușmănie față de Dumnezeu? Cine deci va voi să fie prieten cu lumea se face vrăjmaș lui Dumnezeu. </p>
<p id="v5"><sup><small>5</small></sup>  Sau vi se pare că Scriptura grăiește în deșert? Duhul, care sălășluiește în noi, ne poftește spre zavistie? </p>
<p id="v6"><sup><small>6</small></sup>  Nu, ci dă mai mare har. Pentru aceea, zice: "Dumnezeu celor mândri le stă împotrivă, iar celor smeriți le dă har". </p>
<p id="v7"><sup><small>7</small></sup>  Supuneți-vă deci lui Dumnezeu. Stați împotriva diavolului și el va fugi de la voi. </p>
<p id="v8"><sup><small>8</small></sup>  Apropiați-vă de Dumnezeu și Se va apropia și El de voi. Curățiți-vă mâinile, păcătoșilor, și sfințiți-vă inimile, voi cei îndoielnici. <sup id="cite1"><a href="#fn1">[1]</a></sup></p>
<p id="v9"><sup><small>9</small></sup>  Pătrundeți-vă de durere. Întristați-vă și vă jeliți. Râsul întoarcă-se în plâns și bucuria voastră în întristare. </p>
<p id="v10"><sup><small>10</small></sup>  Smeriți-vă înaintea Domnului și El vă va înălța. </p>
<p id="v11"><sup><small>11</small></sup>  Nu vă grăiți de rău unul pe altul, fraților. Cel ce grăiește de rău pe frate, ori judecă pe fratele său, grăiește de rău legea și judecă legea; iar dacă judeci legea nu ești împlinitor al legii, ci judecător. </p>
<p id="v12"><sup><small>12</small></sup>  Unul este Dătătorul legii și Judecătorul: Cel ce poate să mântuiască și să piardă. Iar tu cine ești, care judeci pe aproapele? <sup id="cite2"><a href="#fn2">[2]</a></sup></p>
<p id="v13"><sup><small>13</small></sup>  Veniți acum cei care ziceți: Astăzi sau mâine vom merge în cutare cetate, vom sta acolo un an și vom face negoț și vom câștiga, </p>
<p id="v14"><sup><small>14</small></sup>  Voi, care nu știți ce se va întâmpla mâine, că ce este viața voastră? Abur sunteți, care se arată o clipă, apoi piere. </p>
<p id="v15"><sup><small>15</small></sup>  În loc ca voi să ziceți: Dacă Domnul voiește, vom trăi și vom face aceasta sau aceea. </p>
<p id="v16"><sup><small>16</small></sup>  Și acum vă lăudați în trufia voastră. Orice laudă de acest fel este rea. </p>
<p id="v17"><sup><small>17</small></sup>  Drept aceea, cine știe să facă ce e bine și nu face păcat are. </p>
<h2>Referințe</h2>
<div>
<ol>
  <li id="fn1"><a href="#cite1">↑</a> 4:8 <i>Atractivitatea spiritului</i>: <a href="/ro/The_Urantia_Book/8#p4_6">CU 8:4.6</a>.  <i>Curățirea de sine</i>: <a href="/ro/The_Urantia_Book/143#p2_6">CU 143:2.6</a>. </li>
  <li id="fn2"><a href="#cite2">↑</a> 4:12 <i>Un singur legiuitor</i>: <a href="/ro/The_Urantia_Book/3#p2_2">CU 3:2.2</a>. </li>
</ol>
</div>
