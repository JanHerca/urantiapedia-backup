<!--
title: Iacov - Capitol 5
description: 
published: true
date: 2022-8-28T15:50:57Z
tags: 
editor: ckeditor
dateCreated: 2022-8-28T15:50:57Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/ro/Bible/James/4">Iacov - Capitol 4</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/ro/Bible/James/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"> </td>
      </tr>
    </tbody>
  </table>
</figure>
<p id="v1"><sup><small>1</small></sup>  Veniți acum, voi bogaților, plângeți și vă tânguiți de necazurile care vor să vină asupra voastră. </p>
<p id="v2"><sup><small>2</small></sup>  Bogăția voastră a putrezit și hainele voastre le-au mâncat moliile. </p>
<p id="v3"><sup><small>3</small></sup>  Aurul vostru și argintul au ruginit și rugina lor va fi mărturie asupra voastră și ca focul va mistui trupurile voastre; ați strâns comori în vremea din urmă. </p>
<p id="v4"><sup><small>4</small></sup>  Dar, iată, plata lucrătorilor care au secerat țarinile voastre, pe care voi ați oprit-o, strigă; și strigătele secerătorilor au intrat în urechile Domnului Sabaot. </p>
<p id="v5"><sup><small>5</small></sup>  V-ați desfătat pe pământ și v-ați dezmierdat; hrănit-ați inimile voastre în ziua înjunghierii. </p>
<p id="v6"><sup><small>6</small></sup>  Osândit-ați, omorât-ați pe cel drept; el nu vi se împotrivește. </p>
<p id="v7"><sup><small>7</small></sup>  Drept aceea, fiți îndelung-răbdători, fraților, până la venirea Domnului. Iată, plugarul așteaptă roada cea scumpă a pământului, îndelung răbdând, până ce primește ploaia timpurie și târzie. </p>
<p id="v8"><sup><small>8</small></sup>  Fiți, dar, și voi îndelung-răbdători, întăriți inimile voastre, căci venirea Domnului s-a apropiat. </p>
<p id="v9"><sup><small>9</small></sup>  Nu vă plângeți, fraților, unul împotriva celuilalt, ca să nu fiți judecați; iată judecătorul stă înaintea ușilor. </p>
<p id="v10"><sup><small>10</small></sup>  Luați, fraților, pildă de suferință și de îndelungă răbdare pe proorocii care au grăit în numele Domnului. </p>
<p id="v11"><sup><small>11</small></sup>  Iată, noi fericim pe cei ce au răbdat: ați auzit de răbdarea lui Iov și ați văzut sfârșitul hărăzit lui de Domnul; că mult-milostiv este Domnul și îndurător. </p>
<p id="v12"><sup><small>12</small></sup>  Iar înainte de toate, frații mei, să nu vă jurați nici pe cer, nici pe pământ, nici cu orice alt jurământ, ci să vă fie vouă ce este da, da, și ce este nu, nu, ca să nu cădeți sub judecată. </p>
<p id="v13"><sup><small>13</small></sup>  Este vreunul dintre voi în suferință? Să se roage. Este cineva cu inimă bună? Să cânte psalmi. </p>
<p id="v14"><sup><small>14</small></sup>  Este cineva bolnav între voi? Să cheme preoții Bisericii și să se roage pentru el, ungându-l cu untdelemn, în numele Domnului. <sup id="cite1"><a href="#fn1">[1]</a></sup></p>
<p id="v15"><sup><small>15</small></sup>  Și rugăciunea credinței va mântui pe cel bolnav și Domnul îl va ridica, și de va fi făcut păcate se vor ierta lui. <sup id="cite2"><a href="#fn2">[2]</a></sup></p>
<p id="v16"><sup><small>16</small></sup>  Mărturisiți-vă deci unul altuia păcatele și vă rugați unul pentru altul, ca să vă vindecați, că mult poate rugăciunea stăruitoare a dreptului. <sup id="cite3"><a href="#fn3">[3]</a></sup></p>
<p id="v17"><sup><small>17</small></sup>  Ilie era om, cu slăbiciuni asemenea nouă, dar cu rugăciune s-a rugat ca să nu plouă și nu a plouat trei ani și șase luni. </p>
<p id="v18"><sup><small>18</small></sup>  Și iarăși s-a rugat și cerul a dat ploaie și pământul a odrăslit roada sa. </p>
<p id="v19"><sup><small>19</small></sup>  Frații mei, dacă vreunul va rătăci de la adevăr și-l va întoarce cineva, </p>
<p id="v20"><sup><small>20</small></sup>  Să știe că cel ce a întors pe păcătos de la rătăcirea căii lui își va mântui sufletul din moarte și va acoperi mulțime de păcate. </p>
<h2>Referințe</h2>
<div>
<ol>
  <li id="fn1"><a href="#cite1">↑</a> 5:14 <i>Ungerea bolnavilor cu ulei</i>: <a href="/ro/The_Urantia_Book/150#p0_2">CU 150:0.2</a>. </li>
  <li id="fn2"><a href="#cite2">↑</a> 5:15-16 <i>doruri spirituale</i>: <a href="/ro/The_Urantia_Book/168#p4_12">CU 168:4.12</a>. </li>
  <li id="fn3"><a href="#cite3">↑</a> 5:16 <i>Rugăciunea unui om drept</i>: <a href="/ro/The_Urantia_Book/89#p8_7">CU 89:8.7</a>.  <i>Dacă mărturisesc păcatele, sunt iertate</i>: <a href="/ro/The_Urantia_Book/156#p2_7">CU 156:2.7</a>. </li>
</ol>
</div>
