<!--
title: Cântarea cântărilor - Capitol 7
description: 
published: true
date: 2022-8-28T15:50:57Z
tags: 
editor: ckeditor
dateCreated: 2022-8-28T15:50:57Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/ro/Bible/Song_of_Solomon/6">Cântarea cântărilor - Capitol 6</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/ro/Bible/Song_of_Solomon/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/ro/Bible/Song_of_Solomon/8">Cântarea cântărilor - Capitol 8</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Cât de frumoase sunt, domniță, picioarele tale în sandale! Rotundă-i coapsa ta, ca un colan, de meșter iscusit lucrat. </p>
<p id="v2"><sup><small>2</small></sup>  Sânul tău e cupă rotunjită, pururea de vin tămâios plină; trupul tău e snop de grâu, încins frumos cu crini din câmp. </p>
<p id="v3"><sup><small>3</small></sup>  Cei doi sâni ai tăi par doi pui de căprioară, par doi pui gemeni ai unei gazele. </p>
<p id="v4"><sup><small>4</small></sup>  Gâtul tău e stâlp de fildeș; ochii tăi sunt parcă iezerele din Heșbon, de la poarta Bat-Rabim. Nasul tău este ca turnul din Liban, ce privește spre Damasc. </p>
<p id="v5"><sup><small>5</small></sup>  Capul tău este măreț cum e Carmelul, iar părul ți-e de purpură; cu ale lui mândre șuvițe ții un rege în robie. </p>
<p id="v6"><sup><small>6</small></sup>  Cât de frumoasă ești și atrăgătoare, prin drăgălășia ta, iubito! </p>
<p id="v7"><sup><small>7</small></sup>  Ca finicul ești de zveltă și sânii tăi par struguri atârnați în vie. </p>
<p id="v8"><sup><small>8</small></sup>  În finic eu m-aș sui - ziceam eu - și de-ale lui crengi m-aș apuca, sânii tăi mi-ar fi drept struguri, suflul gurii tale ca mirosul de mere. </p>
<p id="v9"><sup><small>9</small></sup>  Sărutarea ta mai dulce-ar fi ca vinul, ce-ar curge din belșug spre-al tău iubit, ale lui buze-nflăcărate potolind. </p>
<p id="v10"><sup><small>10</small></sup>  Eu sunt a lui, a celui drag. El dorul meu îl poartă. </p>
<p id="v11"><sup><small>11</small></sup>  Hai, iubitul meu, la câmp, hai la țară să petrecem! </p>
<p id="v12"><sup><small>12</small></sup>  Mâine hai la vie să vedem dacă a dat vița de vie, merii de-au înmugurit, de-s aproape de-nflorit. Și acolo îți voi da dezmierdările mele. </p>
<p id="v13"><sup><small>13</small></sup>  Mandragorele miresme varsă și la noi acasă sunt multe fructe vechi și noi pe care, iubitul meu, pentru tine le-am păstrat. </p>
