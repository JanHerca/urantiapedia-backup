<!--
title: Cântarea cântărilor - Capitol 2
description: 
published: true
date: 2022-8-28T15:50:57Z
tags: 
editor: ckeditor
dateCreated: 2022-8-28T15:50:57Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/ro/Bible/Song_of_Solomon/1">Cântarea cântărilor - Capitol 1</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/ro/Bible/Song_of_Solomon/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/ro/Bible/Song_of_Solomon/3">Cântarea cântărilor - Capitol 3</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Eu sunt narcisul din câmpie, sunt crinul de prin vâlcele. </p>
<p id="v2"><sup><small>2</small></sup>  Cum este crinul între spini, așa este draga mea între fete. </p>
<p id="v3"><sup><small>3</small></sup>  Cum este mărul intre copaci, așa este dragul meu printre flăcăi. Să stau la umbra mărului îmi place, dulce este rodul lui în gura mea! </p>
<p id="v4"><sup><small>4</small></sup>  El m-a dus în casa de ospăț și sus drept steag era iubirea. </p>
<p id="v5"><sup><small>5</small></sup>  Întăriți-mă cu vin, cu mere răcoriți-mă, că sunt bolnavă de iubire. </p>
<p id="v6"><sup><small>6</small></sup>  Stânga sa este sub cap la mine și cu dreapta lui mă cuprinde. </p>
<p id="v7"><sup><small>7</small></sup>  Vă jur, fete din Ierusalim, pe cerboaice, pe gazelele din câmp, nu treziți pe draga mea; până nu-i va fi ei voia! </p>
<p id="v8"><sup><small>8</small></sup>  Auzi glasul celui drag! Iată-l vine, săltând peste coline, trecând din munte-n munte. </p>
<p id="v9"><sup><small>9</small></sup>  Ca o gazelă e iubitul meu sau e ca un pui de cerb; iată-l la noi pe prispă, iată-l privește pe fereastră, printre gratii iată-l se uită. </p>
<p id="v10"><sup><small>10</small></sup>  Și începe să-mi vorbească: Scoală, draga mea, și vino! </p>
<p id="v11"><sup><small>11</small></sup>  Iarna a trecut, ploaia a încetat. </p>
<p id="v12"><sup><small>12</small></sup>  Flori pe câmp s-au arătat și a sosit vremea cântării, în țarină glas de turturea se aude. </p>
<p id="v13"><sup><small>13</small></sup>  Smochinii își dezvelesc mugurii și florile de vie văzduhul parfumează. Scoală, draga mea, și vino! </p>
<p id="v14"><sup><small>14</small></sup>  Porumbița mea, ce-n crăpături de stâncă, la loc prăpăstios te-ascunzi, arată-ți fața ta! Lasă-mă să-ți aud glasul! Că glasul tău e dulce și fața ta plăcută. </p>
<p id="v15"><sup><small>15</small></sup>  Prindeți vulpile, prindeți puii lor, ele ne strică viile, că via noastră e acum în floare. </p>
<p id="v16"><sup><small>16</small></sup>  Iubitul meu este al meu și eu sunt a lui. El printre crini își paște mieii. </p>
<p id="v17"><sup><small>17</small></sup>  Până nu se răcorește ziua, până nu se-ntinde umbra serii, vino, dragul meu, săltând ca o căprioară, ca un pui de cerb, peste munții ce ne despart. </p>
