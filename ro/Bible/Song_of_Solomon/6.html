<!--
title: Cântarea cântărilor - Capitol 6
description: 
published: true
date: 2022-8-28T15:50:57Z
tags: 
editor: ckeditor
dateCreated: 2022-8-28T15:50:57Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/ro/Bible/Song_of_Solomon/5">Cântarea cântărilor - Capitol 5</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/ro/Bible/Song_of_Solomon/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/ro/Bible/Song_of_Solomon/7">Cântarea cântărilor - Capitol 7</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Unde s-a dus iubitul tău, cea mai frumoasă-ntre femei? Unde-a plecat al tău iubit, ca să-l cutăm și noi cu tine? </p>
<p id="v2"><sup><small>2</small></sup>  Iubitul meu în grădina lui s-a dus, în straturi d-aromate pline, să-și pască turma acolo și crini frumoși s-adune. </p>
<p id="v3"><sup><small>3</small></sup>  Eu a iubitului meu sunt și el este al meu, el printre crini își paște iezii. </p>
<p id="v4"><sup><small>4</small></sup>  Frumoasă ești, iubita mea, frumoasă ești ca Tirța și ca Ierusalimul dragă, dar ca și oastea în război temută. </p>
<p id="v5"><sup><small>5</small></sup>  Întoarce-ți ochii de la mine, că ei de tot mă scot din fire. </p>
<p id="v6"><sup><small>6</small></sup>  Părul tău turme de capre pare, ce din munți, din Galaad coboară. Dinții tăi par turmă de oi tunse, ce din scăldătoare ies, făcând două șiruri strânse și neavând nici o știrbitură. </p>
<p id="v7"><sup><small>7</small></sup>  Două jumătăți de rodii par obrajii tăi, sub vălul tău cel străveziu. </p>
<p id="v8"><sup><small>8</small></sup>  Solomon are șaizeci de regine și optzeci de concubine, iar fecioare socoteala cine le-o mai ține! </p>
<p id="v9"><sup><small>9</small></sup>  Dar ea e numai una, porumbița mea, curata mea; una-i ea la a ei mamă, singură născută în casă. Fetele când au văzut-o, laude i-au înălțat, iar reginele și concubinele osanale i-au cântat. </p>
<p id="v10"><sup><small>10</small></sup>  Cine-i aceasta, ziceau ele, care ca zarea strălucește și ca luna-i de frumoasă, ca soarele-i de luminoasă și ca oastea de război temută? </p>
<p id="v11"><sup><small>11</small></sup>  La grădina nucilor m-am dus, ca să văd verdeața văii, dacă a dat vita de vie și dacă merii au înflorit. </p>
<p id="v12"><sup><small>12</small></sup>  Și nu știu cum s-a petrecut, că a mea inimă m-a dus la oștirea de război a viteazului meu neam. </p>
<p id="v13"><sup><small>13</small></sup>  Întoarce-te, Sulamita! Întoarce-te, fața să ți-o privim! Ce priviți la Sulamita, ca la hora din Mahanaim? </p>
