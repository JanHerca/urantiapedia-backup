<!--
title: Cântarea cântărilor - Capitol 4
description: 
published: true
date: 2022-8-28T15:50:57Z
tags: 
editor: ckeditor
dateCreated: 2022-8-28T15:50:57Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/ro/Bible/Song_of_Solomon/3">Cântarea cântărilor - Capitol 3</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/ro/Bible/Song_of_Solomon/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/ro/Bible/Song_of_Solomon/5">Cântarea cântărilor - Capitol 5</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Cât de frumoasă ești tu, draga mea, cît de frumoasă ești! Ochi de porumbiță ai, umbriri de negrele-ți sprâncene, părul tău turmă de capre pare, ce din munți, din Galaad coboară. </p>
<p id="v2"><sup><small>2</small></sup>  Dinții tăi par turmă de oi tunse, ce ies din scăldătoare făcând două șiruri strânse și neavând nici o știrbitură. </p>
<p id="v3"><sup><small>3</small></sup>  Cordeluțe purpurii sunt ale tale buze și gura ta-i încântătoare. Două jumătăți de rodii par obrajii tăi sub vălul tău cel străveziu. </p>
<p id="v4"><sup><small>4</small></sup>  Gâtul tău e turnul lui David, menit să fie casă de arme: mii de scuturi atârnă acolo și tot scuturi de viteji. </p>
<p id="v5"><sup><small>5</small></sup>  Cei doi sâni ai tăi par doi pui de căprioară, doi iezi care pasc printre crini. </p>
<p id="v6"><sup><small>6</small></sup>  Până nu se răcorește ziua, până nu se-ntinde umbra serii, voi veni la tine, colină de mirt, voi veni la tine, munte de tămâie. </p>
<p id="v7"><sup><small>7</small></sup>  Cât de frumoasă ești tu, draga mea, și fără nici o pată. </p>
<p id="v8"><sup><small>8</small></sup>  Vino din Liban, mireasa mea, vino din Liban cu mine! Degrabă coboară din Amana, din Senir și din Hermon, din culcușul leilor și din munți cu leoparzi! </p>
<p id="v9"><sup><small>9</small></sup>  Sora mea, mireasa mea, tu mi-ai robit inima numai c-o privire a ta și cu colanu-ți de la sân. </p>
<p id="v10"><sup><small>10</small></sup>  Cât de dulce, când dezmierzi, ești tu sora mea mireasă; și mai dulce decât vinul este mângâierea ta. și mireasma ta plăcută este mai presus de orice mir. </p>
<p id="v11"><sup><small>11</small></sup>  Ale tale buze miere izvorăsc, iubito, miere curge, lapte curge, de sub limba ta; mirosul îmbrăcămintei tale e mireasmă de Liban. </p>
<p id="v12"><sup><small>12</small></sup>  Ești grădină încuiată, sora mea, mireasa mea, fântână acoperită și izvor pecetluit. </p>
<p id="v13"><sup><small>13</small></sup>  Vlăstarele tale clădesc un paradis de rodii cu fructe dulci și minunate, având pe margini arbuști care revarsă miresme: </p>
<p id="v14"><sup><small>14</small></sup>  Nard, șofran și scorțișoară cu trestie mirositoare, cu felurime de copaci, ce tămâie lăcrimează, cu mirt și cu aloe și cu arbuști mirositori. </p>
<p id="v15"><sup><small>15</small></sup>  În grădină-i o fântână, un izvor de apă vie și pâraie din Libar. </p>
<p id="v16"><sup><small>16</small></sup>  Scoală vânt de miazănoapte, vino vânt de miazăzi, suflați prin grădina mea și miresmele-i stârniți; iar iubitul meu să vină, în grădina sa să intre și din roadele ei scumpe să culeagă, să mănânce. </p>
