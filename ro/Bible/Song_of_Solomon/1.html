<!--
title: Cântarea cântărilor - Capitol 1
description: 
published: true
date: 2023-11-8T21:58:28Z
tags: bible, bible—song of solomon
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td>
        </td>
        <td>
        <a href="/ro/Bible/Song_of_Solomon/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/Song_of_Solomon/2">
          <span class="pr-2">Cântarea cântărilor - Capitol 2</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Cântarea cântărilor, a lui Solomon. </p>
<p id="v2"><sup><small>2</small></sup>  Sărută-mă cu sărutările gurii tale, că sărutările tale sunt mai bune ca vinul. </p>
<p id="v3"><sup><small>3</small></sup>  Miresmele tale sunt balsam mirositor, mir vărsat este numele tău; de aceea fecioarele te iubesc. </p>
<p id="v4"><sup><small>4</small></sup>  Răpește-mă, ia-mă cu tine! Hai să fugim! - Regele m-a dus în cămările sale: ne vom veseli și ne vom bucura de tine. Îți vom preamări dragostea mai mult decât vinul. Cine te iubește, după dreptate te iubește! </p>
<p id="v5"><sup><small>5</small></sup>  Neagră sunt, fete din Ierusalim, dar frumoasă, ca sălașurile lui Chedar, ca și corturile lui Solomon. </p>
<p id="v6"><sup><small>6</small></sup>  Nu vă uitați că sunt negricioasă că doar soarele m-a ars. Fiii maicii mele s-au mâniat, trimisu-m-au să le păzesc viile, dar via mea nu mi-am păzit-o! </p>
<p id="v7"><sup><small>7</small></sup>  Spune-mi dar, iubitul meu, unde-ți paști tu oile? Unde poposești tu la amiază? De ce oare să rătăcesc zadarnic pe la turmele tovarășilor tăi? </p>
<p id="v8"><sup><small>8</small></sup>  Dacă nu știi unde, tu cea mai frumoasă între femei, ține atunci mereu urmele oilor, paște-ți mieii în preajma colibelor, iezii în preajma ciobanilor! </p>
<p id="v9"><sup><small>9</small></sup>  Cu un telegar înhămat la carul lui Faraon te aseamăn eu, draga mea! </p>
<p id="v10"><sup><small>10</small></sup>  Frumoși se văd obrajii tăi, așezați intre cercei și gâtul tău împodobit cu șire de mărgăritare. </p>
<p id="v11"><sup><small>11</small></sup>  Făuri-vom pentru tine lănțișoare aurite, cu picături și crestături de argint. </p>
<p id="v12"><sup><small>12</small></sup>  Cât regele a stat la masă, nardul meu a revărsat mireasmă. </p>
<p id="v13"><sup><small>13</small></sup>  Periniță de mirt este iubitul meu, care se ascunde între sânii mei. </p>
<p id="v14"><sup><small>14</small></sup>  Iubitul meu e ciorchinele de ienupăr, din Enghedi, de la vii cules. </p>
<p id="v15"><sup><small>15</small></sup>  Cât de frumoasă ești tu, draga mea! Cât de frumoasă ești! Ochi de porumbiță sunt ochii tăi. </p>
<p id="v16"><sup><small>16</small></sup>  Cât de frumos ești dragul meu! Și cît de drăgălaș ești tu! Pajiștea de iarbă verde ne este al nostru pat. </p>
<p id="v17"><sup><small>17</small></sup>  Cedrii ne sunt acoperiș sălășluirii și adăpost ne sunt chiparoșii. </p>
<br/>
<figure class="table chapter-navigator">
  <table>
    <tbody>
      <tr>
        <td>
        </td>
        <td>
        <a href="/ro/Bible/Song_of_Solomon/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/Song_of_Solomon/2">
          <span class="pr-2">Cântarea cântărilor - Capitol 2</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
