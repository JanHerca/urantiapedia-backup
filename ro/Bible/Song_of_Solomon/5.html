<!--
title: Cântarea cântărilor - Capitol 5
description: 
published: true
date: 2022-8-28T15:50:57Z
tags: 
editor: ckeditor
dateCreated: 2022-8-28T15:50:57Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/ro/Bible/Song_of_Solomon/4">Cântarea cântărilor - Capitol 4</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/ro/Bible/Song_of_Solomon/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/ro/Bible/Song_of_Solomon/6">Cântarea cântărilor - Capitol 6</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Venit-am în grădina mea, sora mea, mireasa mea! Strâns-am miruri aromate, miere am mâncat din faguri, vin și lapte am băut. Mâncați și beți, prieteni, fiți beți de dragoste, iubiții mei! </p>
<p id="v2"><sup><small>2</small></sup>  De dormit dormeam, dar inima-mi veghea. Auzi glasul celui drag! El la ușă bătând zice: Deschide-mi, surioară, deschide-mi, iubita mea, porumbița mea, curata mea, capul îmi este plin de rouă și părul ud de vlaga nopții. </p>
<p id="v3"><sup><small>3</small></sup>  Haina eu mi-am dezbrăcat, cum s-o-mbrac eu iar? Picioarele mi le-am spălat, cum să le murdăresc eu iar? </p>
<p id="v4"><sup><small>4</small></sup>  Iubitul mâna pe fereastră a întins și inima mi-a tresărit. </p>
<p id="v5"><sup><small>5</small></sup>  Iute să-i deschid m-am ridicat, din mână mir mi-a picurat, mir din degete mi-a curs pe închizătoarea ușii. </p>
<p id="v6"><sup><small>6</small></sup>  Celui drag eu i-am deschis, dar iubitul meu plecase; sufletu-mi încremenise, când cel drag mie-mi vorbise; iată eu l-am căutat, dar de-aflat nu l-am aflat; pe nume l-am tot strigat, dar răspuns nu mi s-a dat. </p>
<p id="v7"><sup><small>7</small></sup>  Întâlnitu-m-au străjerii, cei ce târgul străjuiesc, m-au izbit și m-au rănit și vălul mi l-au luat, cei ce zidul îl păzesc. </p>
<p id="v8"><sup><small>8</small></sup>  Fete din Ierusalim, vă jur: De-ntâlniți pe dragul meu, ce să-i spuneți oare lui? Că-s bolnavă de iubire. </p>
<p id="v9"><sup><small>9</small></sup>  Ce are iubitul tău mai mult ca alții, o tu, cea mai frumoasă-ntre femei? Cu cît iubitul tău e mai ales ca alți iubiți, ca să ne rogi așa cu jurământ? </p>
<p id="v10"><sup><small>10</small></sup>  Iubitul meu e alb și rumen, și între zeci de mii este întâiul. <sup id="cite1"><a href="#fn1">[1]</a></sup></p>
<p id="v11"><sup><small>11</small></sup>  Capul lui, aur curat; părul lui, păr ondulat, negru-nchis, pană de corb. </p>
<p id="v12"><sup><small>12</small></sup>  Ochii lui sunt porumbei, ce în lapte trupu-și scaldă, la izvor stând mulțumiți. </p>
<p id="v13"><sup><small>13</small></sup>  Trandafir mirositor sunt obrajii lui, strat de ierburi aromate. Iar buzele lui, la fel cu crinii roșii, în mir mirositor sunt scăldate. </p>
<p id="v14"><sup><small>14</small></sup>  Braiele-i sunt drugi de aur cu topaze împodobite; pieptul lui e scut de fildeș cu safire ferecat. </p>
<p id="v15"><sup><small>15</small></sup>  Stâlpi de marmură sunt picioarele lui, pe temei de aur așezate. Înfățișarea lui e ca Libanul și e măreț ca cedrul. </p>
<p id="v16"><sup><small>16</small></sup>  Gura lui e negrăit de dulce și totul este în el fermecător; iată cum este al meu iubit, fiice din Ierusalim, iată cum este al meu mire! <sup id="cite2"><a href="#fn2">[2]</a></sup></p>
<h2>Referințe</h2>
<div>
<ol>
  <li id="fn1"><a href="#cite1">↑</a> 5:10 <i>Partea a 2-a: Cea mai mare dintre 10.000</i>: <a href="/ro/The_Urantia_Book/139#p12_4">CU 139:12.4</a>.  <i>Partea 2: Cel mai bun dintre 10K</i>: <a href="/ro/The_Urantia_Book/127#p5_6">CU 127:5.6</a>. </li>
  <li id="fn2"><a href="#cite2">↑</a> 5:16 <i>Partea 1: Una cu totul minunată</i>: <a href="/ro/The_Urantia_Book/139#p12_4">CU 139:12.4</a>.  <i>Partea 1: Una cu totul minunată</i>: <a href="/ro/The_Urantia_Book/127#p5_6">CU 127:5.6</a>. </li>
</ol>
</div>
