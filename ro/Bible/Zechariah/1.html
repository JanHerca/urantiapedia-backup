<!--
title: Zaharia - Capitol 1
description: 
published: true
date: 2022-10-8T9:56:58Z
tags: bible, bible—zechariah
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td> </td>
        <td><a href="/ro/Bible/Zechariah/Index">Index</a></td>
        <td><a href="/ro/Bible/Zechariah/2">Zaharia - Capitol 2</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  În luna a opta, în anul al doilea al lui Darius, fost-a cuvântul Domnului către proorocul Zaharia, fiul lui Berechia, fiul lui Ido, zicând: </p>
<p id="v2"><sup><small>2</small></sup>  "Domnul S-a mâniat mult împotriva părinților voștri!" </p>
<p id="v3"><sup><small>3</small></sup>  Și spune-le celor rămași din popor: "Așa zice Domnul Savaot: Întoarceți-vă către Mine", zice Domnul Savaot, "și atunci Mă voi întoarce și Eu către voi", zice Domnul Savaot. </p>
<p id="v4"><sup><small>4</small></sup>  "Nu fiți ca părinții voștri, cărora le-au propovăduit proorocii de mai înainte, strigând: Așa zice Domnul Savaot: Întoarceți-vă din căile voastre cele rele și de la faptele voastre cele rele! Dar ei n-au ascultat și nu au voit să ia aminte la Mine", zice Domnul. <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  "Unde sunt părinții voștri? Și oare profeții trăiesc ei încă? </p>
<p id="v6"><sup><small>6</small></sup>  Dar cuvintele Mele și poruncile Mele pe care le-am dat slujitorilor Mei prooroci ca să le vestească n-au ajuns ele la părinții voștri? Domnul S-a mâniat mult împotriva părinților voștri, încât ei s-au pocăit și au mărturisit: Domnul Savaot ne-a răsplătit nouă după căile și după faptele noastre, așa cum hotărâse să facă". </p>
<p id="v7"><sup><small>7</small></sup>  În ziua a douăzeci și patra din luna a doua, care se cheamă Șebat, în anul al doilea al lui Darius, a fost cuvântul Domnului către proorocul Zaharia, fiul lui Berechia, fiul lui Ido, zicând: </p>
<p id="v8"><sup><small>8</small></sup>  "Am avut o vedenie în timpul nopții, și iată un om călare pe un cal roșu; și stătea între mirți, într-un loc umbros, și în urma lui cai roibi, murgi și albi. </p>
<p id="v9"><sup><small>9</small></sup>  Și am zis: "Cine sunt aceștia, domnul meu?" Și mira răspuns atunci îngerul oare grăia cu mine: "Îți voi arăta acum cine sunt aceștia". </p>
<p id="v10"><sup><small>10</small></sup>  Și omul care stătea între mirți a răspuns: "Aceștia sunt solii pe care i-a trimis Domnul ca să cutreiere pământul!" </p>
<p id="v11"><sup><small>11</small></sup>  Și ei au răspuns către îngerul Domnului care stătea între mirți și au grăit: "Am cutreierat pământul și iată tot pământul este locuit și liniștit!" </p>
<p id="v12"><sup><small>12</small></sup>  Și a răspuns îngerul Domnului și a zis: "Doamne Savaot, până când vei întârzia să arăți milă Ierusalimului și cetăților lui Iuda, pe care le faci să simtă mânia Ta de șaptezeci de ani?" </p>
<p id="v13"><sup><small>13</small></sup>  Și îngerului care vorbea cu mine, Domnul i-a răspuns cu cuvinte de mângâiere. </p>
<p id="v14"><sup><small>14</small></sup>  Și a grăit către mine îngerul care vorbea cu mine: "Vestește aceasta: "Așa zice Domnul Savaot: Sunt plin de zel față de Ierusalim și față de Sion; <sup id="cite2"><a href="#fn2">[2]</a></sup></p>
<p id="v15"><sup><small>15</small></sup>  Dar este puternică mânia Mea împotriva neamurilor trufașe! Căci Eu Mă întărâtasem doar puțin, dar ele s-au înverșunat în rele". </p>
<p id="v16"><sup><small>16</small></sup>  Pentru aceasta, așa zice Domnul: "Mă întorc iarăși către Ierusalim cu milostivire; templul Meu va fi zidit în el", zice Domnul Savaot, "și funia de măsurat se va întinde peste Ierusalim!" </p>
<p id="v17"><sup><small>17</small></sup>  Și vestește încă și aceasta: "Așa zice Domnul Savaot: Încă o dată cetățile Mele vor avea belșug de bunuri, iar Domnul Își va revărsa din nou îndurarea Sa peste Sion și va alege iarăși Ierusalimul". </p>
<p id="v18"><sup><small>18</small></sup>  Și am ridicat ochii mei și am privit, și iată patru coarne. </p>
<p id="v19"><sup><small>19</small></sup>  Atunci am zis îngerului care grăia cu mine: "Ce sunt acestea?" Și el mi-a răspuns: "Acestea sunt coarnele care au împrăștiat pe Iuda, pe Israel și Ierusalimul". </p>
<p id="v20"><sup><small>20</small></sup>  Apoi Domnul m-a făcut să văd patru făurari. </p>
<p id="v21"><sup><small>21</small></sup>  Și am întrebat: "Ce vor să facă aceștia?" Și El a răspuns: "Acestea sunt coarnele care au risipit pe Iuda, încât nimeni n-a îndrăznit să ridice capul. Iar ei au venit ca să doboare la pământ coarnele acelor neamuri care și-au ridicat cornul împotriva țării lui Iuda, pentru a o risipi". </p>
<br/>
<figure class="table chapter-navigator">
  <table>
    <tbody>
      <tr>
        <td> </td>
        <td><a href="/ro/Bible/Zechariah/Index">Index</a></td>
        <td><a href="/ro/Bible/Zechariah/2">Zaharia - Capitol 2</a></td>
      </tr>
    </tbody>
  </table>
</figure>
<h2>Referințe</h2>
<div>
<ol>
  <li id="fn1"><a href="#cite1">↑</a> 1:4 <i>Nu mai este Domnul oștirilor</i>: <a href="/ro/The_Urantia_Book/194#p3_11">CU 194:3.11</a>. </li>
  <li id="fn2"><a href="#cite2">↑</a> 1:14 <i>Gelos pentru</i>: <a href="/ro/The_Urantia_Book/96#p4_6">CU 96:4.6</a>.  <i>Dumnezeu a spus să fie gelos pentru</i>: <a href="/ro/The_Urantia_Book/4#p3_1">CU 4:3.1</a>. </li>
</ol>
</div>
