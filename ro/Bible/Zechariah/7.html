<!--
title: Zaharia - Capitol 7
description: 
published: true
date: 2022-8-28T15:50:57Z
tags: 
editor: ckeditor
dateCreated: 2022-8-28T15:50:57Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/ro/Bible/Zechariah/6">Zaharia - Capitol 6</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/ro/Bible/Zechariah/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/ro/Bible/Zechariah/8">Zaharia - Capitol 8</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Și a fost, în anul al patrulea al regelui Darius, cuvântul Domnului către Zaharia în ziua a patra a lunii a noua, care se cheamă Chislev. </p>
<p id="v2"><sup><small>2</small></sup>  Casa lui Israel a trimis pe Șarețer, dregătorul cel mare al oștirii regelui, cu oameni, ca să câștige milostivirea Domnului </p>
<p id="v3"><sup><small>3</small></sup>  Să grăiască preoților din templul Domnului Savaot și proorocilor într-acest chip: "Să mai plâng eu oare în luna a cincea și să mă înfrânez precum am făcut atâția ani?" </p>
<p id="v4"><sup><small>4</small></sup>  Și a fost cuvântul Domnului Savaot către mine și mi-a zis: </p>
<p id="v5"><sup><small>5</small></sup>  "Vestește la tot poporul țării și preoților: "Dacă ați ținut post și v-ați tânguit în luna a cincea și într-a șaptea, vreme de șaptezeci de ani, pentru Mine, oare, ați postit voi? </p>
<p id="v6"><sup><small>6</small></sup>  Și dacă mâncați și beți, oare nu sunteți voi aceia care mâncați și care beți? </p>
<p id="v7"><sup><small>7</small></sup>  Nu cunoașteți voi cuvintele pe care le-a vestit Domnul prin graiul profeților de mai înainte, când Ierusalimul era locuit și pașnic, cu cetățile sale dimprejur, și când Neghebul și Șefela erau locuite?" </p>
<p id="v8"><sup><small>8</small></sup>  Și a fost cuvântul Domnului către Zaharia într-acest chip: </p>
<p id="v9"><sup><small>9</small></sup>  "Așa grăiește Domnul Savaot: "Faceți dreptate adevărată și purtați-vă fiecare cu bunătate și îndurare față de fratele său; </p>
<p id="v10"><sup><small>10</small></sup>  Nu apăsați pe văduvă, pe orfan, pe străin și pe cel sărman și nimeni să nu pună la cale fărădelegi în inima lui împotriva fratelui său!" </p>
<p id="v11"><sup><small>11</small></sup>  Dar ei n-au voit să ia aminte, ci au întors spatele cu îndărătnicie și și-au astupat urechile ca să nu audă; <sup id="cite1"><a href="#fn1">[1]</a></sup></p>
<p id="v12"><sup><small>12</small></sup>  Și și-au învârtoșat inima ca diamantul, ca să nu asculte legea și cuvintele pe care le-a trimis Domnul Savaot prin Duhul Lui, prin graiul proorocilor celor de altădată. Și a fost o mânie mare de la Domnul Savaot. </p>
<p id="v13"><sup><small>13</small></sup>  Și s-a întâmplat că după cum El a strigat și ei n-au auzit, tot așa "ei vor striga și Eu nu-i voi auzi", zice Domnul Savaot; </p>
<p id="v14"><sup><small>14</small></sup>  "Și îi voi împrăștia printre toate neamurile pe care ei nu le cunosc!" Și țara a fost pustiită după aceea și n-a mai rămas nimeni în ea, fiind prefăcută țara cea plăcută în pustiu. </p>
<h2>Referințe</h2>
<div>
<ol>
  <li id="fn1"><a href="#cite1">↑</a> 7:11-13 <i>Inimi întărite</i>: <a href="/ro/The_Urantia_Book/146#p2_3">CU 146:2.3</a>. </li>
</ol>
</div>
