<!--
title: Luca - Capitol 12
description: 
published: true
date: 2022-10-8T9:56:58Z
tags: bible, bible—luke
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td><a href="/ro/Bible/Luke/11">Luca - Capitol 11</a></td>
        <td><a href="/ro/Bible/Luke/Index">Index</a></td>
        <td><a href="/ro/Bible/Luke/13">Luca - Capitol 13</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Și în același timp, adunându-se mulțime mii și mii de oameni, încât se călcau unii pe alții, Iisus a început să vorbească întâi către ucenicii Săi: Feriți-vă de aluatul fariseilor, care este fățărnicia. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup> <sup id="cite21"><a href="#fn21">[21]</a></sup></p>
<p id="v2"><sup><small>2</small></sup>  Că nimic nu este acoperit care să nu se descopere și nimic ascuns care să nu se cunoască. <sup id="cite3"><a href="#fn3">[3]</a></sup> <sup id="cite4"><a href="#fn4">[4]</a></sup></p>
<p id="v3"><sup><small>3</small></sup>  De aceea, câte ați spus la întuneric se vor auzi la lumină; și ceea ce ați vorbit la ureche, în odăi, se va vesti de pe acoperișuri. <sup id="cite5"><a href="#fn5">[5]</a></sup></p>
<p id="v4"><sup><small>4</small></sup>  Dar vă spun vouă, prietenii Mei: Nu vă temeți de cei care ucid trupul și după aceasta n-au ce să mai facă. <sup id="cite6"><a href="#fn6">[6]</a></sup> <sup id="cite7"><a href="#fn7">[7]</a></sup> <sup id="cite8"><a href="#fn8">[8]</a></sup> <sup id="cite9"><a href="#fn9">[9]</a></sup></p>
<p id="v5"><sup><small>5</small></sup>  Vă voi arăta însă de cine să vă temeți: Temeți-vă de acela care, după ce a ucis, are putere să arunce în gheena; da, vă zic vouă, de acela să vă temeți. </p>
<p id="v6"><sup><small>6</small></sup>  Nu se vând oare cinci vrăbii cu doi bani? Și nici una dintre ele nu este uitată înaintea lui Dumnezeu. <sup id="cite10"><a href="#fn10">[10]</a></sup> <sup id="cite11"><a href="#fn11">[11]</a></sup></p>
<p id="v7"><sup><small>7</small></sup>  Ci și perii capului vostru, toți sunt numărați. Nu vă temeți; voi sunteți mai de preț decât multe vrăbii. <sup id="cite12"><a href="#fn12">[12]</a></sup></p>
<p id="v8"><sup><small>8</small></sup>  Și zic vouă: Oricine va mărturisi pentru Mine înaintea oamenilor, și Fiul Omului va mărturisi pentru el înaintea îngerilor lui Dumnezeu. <sup id="cite13"><a href="#fn13">[13]</a></sup> <sup id="cite14"><a href="#fn14">[14]</a></sup></p>
<p id="v9"><sup><small>9</small></sup>  Iar cel ce se va lepăda de Mine înaintea oamenilor, lepădat va fi înaintea îngerilor lui Dumnezeu. </p>
<p id="v10"><sup><small>10</small></sup>  Oricui va spune vreun cuvânt împotriva Fiului Omului, i se va ierta; dar celui ce va huli împotriva Duhului Sfânt, nu i se va ierta. <sup id="cite15"><a href="#fn15">[15]</a></sup></p>
<p id="v11"><sup><small>11</small></sup>  Iar când vă vor duce în sinagogi și la dregători și la stăpâniri nu vă îngrijiți cum sau ce veți răspunde, sau ce veți zice, <sup id="cite16"><a href="#fn16">[16]</a></sup></p>
<p id="v12"><sup><small>12</small></sup>  Că Duhul Sfânt vă va învăța chiar în ceasul acela, ce trebuie să spuneți. </p>
<p id="v13"><sup><small>13</small></sup>  Zis-a Lui cineva din mulțime: Învățătorule, zi fratelui meu să împartă cu mine moștenirea. <sup id="cite17"><a href="#fn17">[17]</a></sup></p>
<p id="v14"><sup><small>14</small></sup>  Iar El i-a zis: Omule, cine M-a pus pe Mine judecător sau împărțitor peste voi? </p>
<p id="v15"><sup><small>15</small></sup>  Și a zis către ei: Vedeți și păziți-vă de toată lăcomia, căci viața cuiva nu stă în prisosul avuțiilor sale. <sup id="cite18"><a href="#fn18">[18]</a></sup></p>
<p id="v16"><sup><small>16</small></sup>  Și le-a spus lor această pildă, zicând: Unui om bogat i-a rodit din belșug țarina. <sup id="cite19"><a href="#fn19">[19]</a></sup></p>
<p id="v17"><sup><small>17</small></sup>  Și el cugeta în sine, zicând: Ce voi face, că n-am unde să adun roadele mele? </p>
<p id="v18"><sup><small>18</small></sup>  Și a zis: Aceasta voi face: Voi strica jitnițele mele și mai mari le voi zidi și voi strânge acolo tot grâul și bunătățile mele; </p>
<p id="v19"><sup><small>19</small></sup>  Și voi zice sufletului meu: Suflete, ai multe bunătăți strânse pentru mulți ani; odihnește-te, mănâncă, bea, veselește-te. <sup id="cite20"><a href="#fn20">[20]</a></sup></p>
<p id="v20"><sup><small>20</small></sup>  Iar Dumnezeu i-a zis: Nebune! În această noapte vor cere de la tine sufletul tău. Și cele ce ai pregătit ale cui vor fi? <sup id="cite22"><a href="#fn22">[22]</a></sup></p>
<p id="v21"><sup><small>21</small></sup>  Așa se întâmplă cu cel ce-și adună comori sieși și nu se îmbogățește în Dumnezeu. <sup id="cite23"><a href="#fn23">[23]</a></sup> <sup id="cite24"><a href="#fn24">[24]</a></sup></p>
<p id="v22"><sup><small>22</small></sup>  Și a zis către ucenicii Săi: De aceea zic vouă: Nu vă îngrijiți pentru viața voastră ce veți mânca, nici pentru trupul vostru cu ce vă veți îmbrăca. <sup id="cite25"><a href="#fn25">[25]</a></sup> <sup id="cite26"><a href="#fn26">[26]</a></sup> <sup id="cite27"><a href="#fn27">[27]</a></sup></p>
<p id="v23"><sup><small>23</small></sup>  Viața este mai mult decât hrana și trupul mai mult decât îmbrăcămintea. </p>
<p id="v24"><sup><small>24</small></sup>  Priviți la corbi, că nici nu seamănă, nici nu seceră; ei n-au cămară, nici jitniță, și Dumnezeu îi hrănește. Cu cât mai de preț sunteți voi decât păsările! </p>
<p id="v25"><sup><small>25</small></sup>  Și cine dintre voi, îngrijindu-se, poate să adauge staturii sale un cot? </p>
<p id="v26"><sup><small>26</small></sup>  Deci dacă nu puteți să faceți nici cel mai mic lucru, de ce vă îngrijiți de celelalte? </p>
<p id="v27"><sup><small>27</small></sup>  Priviți la crini cum cresc: Nu torc, nici nu țes. Și zic vouă că nici Solomon, în toată mărirea lui, nu s-a îmbrăcat ca unul dintre aceștia. <sup id="cite28"><a href="#fn28">[28]</a></sup></p>
<p id="v28"><sup><small>28</small></sup>  Iar dacă iarba care este azi pe câmp, iar mâine se aruncă în cuptor, Dumnezeu așa o îmbracă, cu cât mai mult pe voi, puțin credincioșilor! </p>
<p id="v29"><sup><small>29</small></sup>  Și voi să nu căutați ce veți mânca sau ce veți bea și nu fiți îngrijorați. <sup id="cite29"><a href="#fn29">[29]</a></sup></p>
<p id="v30"><sup><small>30</small></sup>  Căci toate acestea păgânii lumii le caută; dar Tatăl vostru știe că aveți nevoie de acestea; </p>
<p id="v31"><sup><small>31</small></sup>  Căutați mai întâi împărăția Lui. Și toate acestea se vor adăuga vouă. <sup id="cite30"><a href="#fn30">[30]</a></sup> <sup id="cite31"><a href="#fn31">[31]</a></sup></p>
<p id="v32"><sup><small>32</small></sup>  Nu te teme, turmă mică, pentru că Tatăl vostru a binevoit să vă dea vouă împărăția. <sup id="cite32"><a href="#fn32">[32]</a></sup></p>
<p id="v33"><sup><small>33</small></sup>  Vindeți averile voastre și dați milostenie; faceți-vă pungi care nu se învechesc, comoară neîmpuținată în ceruri, unde fur nu se apropie, nici molie nu o strică. <sup id="cite33"><a href="#fn33">[33]</a></sup></p>
<p id="v34"><sup><small>34</small></sup>  Căci unde este comoara voastră, acolo este inima voastră. </p>
<p id="v35"><sup><small>35</small></sup>  Să fie mijloacele voastre încinse și făcliile voastre aprinse. <sup id="cite34"><a href="#fn34">[34]</a></sup></p>
<p id="v36"><sup><small>36</small></sup>  Și voi fiți asemenea oamenilor care așteaptă pe stăpânul lor când se întoarce de la nuntă, ca, venind, și bătând, îndată să-i deschidă. </p>
<p id="v37"><sup><small>37</small></sup>  Fericite sunt slugile acelea pe care, venind, stăpânul le va afla priveghind. Adevărat zic vouă că se va încinge și le va pune la masă și, apropiindu-se le va sluji. </p>
<p id="v38"><sup><small>38</small></sup>  Fie că va veni la straja a doua, fie că va veni la straja a treia, și le va găsi așa, fericite sunt acelea. </p>
<p id="v39"><sup><small>39</small></sup>  Iar aceasta să știți că, de ar ști stăpânul casei în care ceas vine furul, ar veghea și n-ar lăsa să i se spargă casa. <sup id="cite35"><a href="#fn35">[35]</a></sup></p>
<p id="v40"><sup><small>40</small></sup>  Deci și voi fiți gata, că în ceasul în care nu gândiți Fiul Omului va veni. </p>
<p id="v41"><sup><small>41</small></sup>  Și a zis Petru: Doamne, către noi spui pilda aceasta sau și către toți? <sup id="cite36"><a href="#fn36">[36]</a></sup></p>
<p id="v42"><sup><small>42</small></sup>  Și a zis Domnul: Cine este iconomul credincios și înțelept pe care stăpânul îl va pune peste slugile sale, ca să le dea, la vreme, partea lor de grâu? <sup id="cite37"><a href="#fn37">[37]</a></sup></p>
<p id="v43"><sup><small>43</small></sup>  Fericită este sluga aceea pe care, venind stăpânul, o va găsi făcând așa. </p>
<p id="v44"><sup><small>44</small></sup>  Adevărat vă spun că o va pune peste toate avuțiile sale. </p>
<p id="v45"><sup><small>45</small></sup>  Iar de va zice sluga aceea în inima sa: Stăpânul meu zăbovește să vină, și va începe să bată pe slugi și pe slujnice, și să mănânce, și să bea și să se îmbete, <sup id="cite38"><a href="#fn38">[38]</a></sup></p>
<p id="v46"><sup><small>46</small></sup>  Veni-va stăpânul slugii aceleia în ziua în care ea nu se așteaptă și în ceasul în care ea nu știe și o va tăia în două, iar partea ei va pune-o cu cei necredincioși. </p>
<p id="v47"><sup><small>47</small></sup>  Iar sluga aceea care a știut voia stăpânului și nu s-a pregătit, nici n-a făcut după voia lui, va fi bătută mult. </p>
<p id="v48"><sup><small>48</small></sup>  Și cea care n-a știut, dar a făcut lucruri vrednice de bătaie, va fi bătută puțin. Și oricui i s-a dat mult, mult i se va cere, și cui i s-a încredințat mult, mai mult i se va cere. <sup id="cite39"><a href="#fn39">[39]</a></sup> <sup id="cite40"><a href="#fn40">[40]</a></sup></p>
<p id="v49"><sup><small>49</small></sup>  Foc am venit să arunc pe pământ și cât aș vrea să fie acum aprins! </p>
<p id="v50"><sup><small>50</small></sup>  Și cu botez am a Mă boteza, și câtă nerăbdare am până ce se va îndeplini! </p>
<p id="v51"><sup><small>51</small></sup>  Vi se pare că am venit să dau pace pe pământ? Vă spun că nu, ci dezbinare. <sup id="cite41"><a href="#fn41">[41]</a></sup> <sup id="cite42"><a href="#fn42">[42]</a></sup></p>
<p id="v52"><sup><small>52</small></sup>  Căci de acum înainte cinci dintr-o casă vor fi dezbinați: trei împotriva a doi și doi împotriva a trei. <sup id="cite43"><a href="#fn43">[43]</a></sup></p>
<p id="v53"><sup><small>53</small></sup>  Dezbinați vor fi: tatăl împotriva fiului și fiul împotriva tatălui, mama împotriva fiicei și fiica împotriva mamei, soacra împotriva nurorii sale și nora împotriva soacrei. </p>
<p id="v54"><sup><small>54</small></sup>  Și zicea mulțimilor: Când vedeți un nor ridicându-se dinspre apus, îndată ziceți că vine ploaie mare; și așa este. <sup id="cite44"><a href="#fn44">[44]</a></sup></p>
<p id="v55"><sup><small>55</small></sup>  Iar când suflă vântul de la miazăzi, ziceți că va fi arșiță, și așa este. </p>
<p id="v56"><sup><small>56</small></sup>  Fățarnicilor! Fața pământului și a cerului știți să o deosebiți, dar vremea aceasta cum de nu o deosebiți? </p>
<p id="v57"><sup><small>57</small></sup>  De ce, dar, de la voi înșivă nu judecați ce este drept? </p>
<p id="v58"><sup><small>58</small></sup>  Și când mergi cu pârâșul tău la dregător, dă-ți silința să te scapi de el pe cale, ca nu cumva să te târască la judecător, și judecătorul să te dea în mâna temnicerului, iar temnicerul să te arunce în temniță. </p>
<p id="v59"><sup><small>59</small></sup>  Zic ție: Nu vei ieși de acolo, până ce nu vei plăti și cel din urmă ban. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/ro/Bible/Luke/11">Luca - Capitol 11</a></td>
        <td><a href="/ro/Bible/Luke/Index">Index</a></td>
        <td><a href="/ro/Bible/Luke/13">Luca - Capitol 13</a></td>
      </tr>
    </tbody>
  </table>
</figure>
<h2>Referințe</h2>
<div style="column-width: 30em;">
<ol>
  <li id="fn1"><a href="#cite1">↑</a> 12:1 <i>Feriți-vă de aluatul fariseilor</i>: <a href="/ro/The_Urantia_Book/165#p3_2">CU 165:3.2</a>.  <i>Feriți-vă de aluatul fariseilor</i>: <a href="/ro/The_Urantia_Book/157#p2_2">CU 157:2.2</a>.  <i>Feriți-vă de aluatul fariseilor</i>: <a href="/ro/The_Urantia_Book/157#p7_4">CU 157:7.4</a>. </li>
  <li id="fn2"><a href="#cite2">↑</a> 12:1a <i>Adunarea mulțimilor</i>: <a href="/ro/The_Urantia_Book/165#p3_1">CU 165:3.1</a>. </li>
  <li id="fn3"><a href="#cite3">↑</a> 12:2-3 <i>Nimic ascuns, totul va ieși la iveală</i>: <a href="/ro/The_Urantia_Book/151#p3_1">CU 151:3.1</a>. </li>
  <li id="fn4"><a href="#cite4">↑</a> 12:2-5 <i>Nimic ascuns care să nu fie cunoscut</i>: <a href="/ro/The_Urantia_Book/150#p4_2">CU 150:4.2</a>. </li>
  <li id="fn5"><a href="#cite5">↑</a> 12:3 <i>Proclama de pe blaturi</i>: <a href="/ro/The_Urantia_Book/165#p3_3">CU 165:3.3</a>. </li>
  <li id="fn6"><a href="#cite6">↑</a> 12:4 <i>Către un credincios care Îl cunoaște pe Dumnezeu</i>: <a href="/ro/The_Urantia_Book/100#p2_7">CU 100:2.7</a>. </li>
  <li id="fn7"><a href="#cite7">↑</a> 12:4,4,7,32 <i>„Nu vă temeți”, a spus Isus</i>: <a href="/ro/The_Urantia_Book/140#p8_20">CU 140:8.20</a>. </li>
  <li id="fn8"><a href="#cite8">↑</a> 12:4-5 <i>Nu vă temeți de ucigași ai corpului</i>: <a href="/ro/The_Urantia_Book/165#p3_3">CU 165:3.3</a>. </li>
  <li id="fn9"><a href="#cite9">↑</a> 12:4-7,32 <i>nu te teme</i>: <a href="/ro/The_Urantia_Book/100#p7_15">CU 100:7.15</a>. </li>
  <li id="fn10"><a href="#cite10">↑</a> 12:6 <i>Vrabia nu cad</i>: <a href="/ro/The_Urantia_Book/3#p3_1">CU 3:3.1</a>. </li>
  <li id="fn11"><a href="#cite11">↑</a> 12:6-7 <i>Vrăbiile cad / firele de păr numerotate</i>: <a href="/ro/The_Urantia_Book/150#p4_3">CU 150:4.3</a>.  <i>Cad vrăbii, părul numărat</i>: <a href="/ro/The_Urantia_Book/165#p3_4">CU 165:3.4</a>. </li>
  <li id="fn12"><a href="#cite12">↑</a> 12:7 <i>Peri de cap numerotati</i>: <a href="/ro/The_Urantia_Book/38#p2_3">CU 38:2.3</a>.  <i>Firele de păr sunt numerotate</i>: <a href="/ro/The_Urantia_Book/3#p3_1">CU 3:3.1</a>. </li>
  <li id="fn13"><a href="#cite13">↑</a> 12:8 <i>Cine vrea poate veni</i>: <a href="/ro/The_Urantia_Book/166#p3_7">CU 166:3.7</a>.  <i>Cine vrea poate veni</i>: <a href="/ro/The_Urantia_Book/100#p7_6">CU 100:7.6</a>.  <i>Cine vrea poate veni</i>: <a href="/ro/The_Urantia_Book/139#p12_7">CU 139:12.7</a>.  <i>Cine vrea poate veni</i>: <a href="/ro/The_Urantia_Book/165#p3_8">CU 165:3.8</a>.  <i>Oricine va fi mântuit</i>: <a href="/ro/The_Urantia_Book/131#p10_7">CU 131:10.7</a>.  <i>Cine vrea poate veni</i>: <a href="/ro/The_Urantia_Book/32#p5_8">CU 32:5.8</a>.  <i>Cine vrea poate veni</i>: <a href="/ro/The_Urantia_Book/2#p5_2">CU 2:5.2</a>. </li>
  <li id="fn14"><a href="#cite14">↑</a> 12:8-9 <i>Mărturisește-mă înaintea bărbaților</i>: <a href="/ro/The_Urantia_Book/165#p3_5">CU 165:3.5</a>. </li>
  <li id="fn15"><a href="#cite15">↑</a> 12:10 <i>Păcat de neiertat</i>: <a href="/ro/The_Urantia_Book/165#p3_6">CU 165:3.6</a>. </li>
  <li id="fn16"><a href="#cite16">↑</a> 12:11-12 <i>Mărturie de spirit în</i>: <a href="/ro/The_Urantia_Book/140#p9_3">CU 140:9.3</a>.  <i>Spiritul va da răspunsuri</i>: <a href="/ro/The_Urantia_Book/165#p3_7">CU 165:3.7</a>.  <i>Persecuție și pericol</i>: <a href="/ro/The_Urantia_Book/176#p1_1">CU 176:1.1</a>. </li>
  <li id="fn17"><a href="#cite17">↑</a> 12:13-15 <i>Dragostea de lucruri materiale</i>: <a href="/ro/The_Urantia_Book/165#p4_1">CU 165:4.1</a>. </li>
  <li id="fn18"><a href="#cite18">↑</a> 12:15 <i>Posesiunile nu fericirea</i>: <a href="/ro/The_Urantia_Book/140#p8_17">CU 140:8.17</a>. </li>
  <li id="fn19"><a href="#cite19">↑</a> 12:16-19 <i>Pilda omului bogat</i>: <a href="/ro/The_Urantia_Book/165#p4_2">CU 165:4.2</a>. </li>
  <li id="fn20"><a href="#cite20">↑</a> 12:19 <i>Fariseii raportează la Sinhedrin</i>: <a href="/ro/The_Urantia_Book/172#p3_14">CU 172:3.14</a>. </li>
  <li id="fn21"><a href="#cite21">↑</a> 12:1b-2 <i>Aluatul fariseilor</i>: <a href="/ro/The_Urantia_Book/165#p3_2">CU 165:3.2</a>. </li>
  <li id="fn22"><a href="#cite22">↑</a> 12:20-21 <i>Fără bogății în rai</i>: <a href="/ro/The_Urantia_Book/165#p4_3">CU 165:4.3</a>. </li>
  <li id="fn23"><a href="#cite23">↑</a> 12:21 <i>Temporal v. spiritual</i>: <a href="/ro/The_Urantia_Book/133#p4_6">CU 133:4.6</a>. </li>
  <li id="fn24"><a href="#cite24">↑</a> 12:21,31-34 <i>Spiritual peste fizic</i>: <a href="/ro/The_Urantia_Book/170#p2_5">CU 170:2.5</a>. </li>
  <li id="fn25"><a href="#cite25">↑</a> 12:22-23 <i>Nu fii îngrijorat pentru viețile tale</i>: <a href="/ro/The_Urantia_Book/140#p6_13">CU 140:6.13</a>. </li>
  <li id="fn26"><a href="#cite26">↑</a> 12:22-26 <i>Dumnezeu asigură</i>: <a href="/ro/The_Urantia_Book/165#p5_2">CU 165:5.2</a>. </li>
  <li id="fn27"><a href="#cite27">↑</a> 12:22-32 <i>Ai credință</i>: <a href="/ro/The_Urantia_Book/140#p8_8">CU 140:8.8</a>. </li>
  <li id="fn28"><a href="#cite28">↑</a> 12:27-28 <i>Voi de putina credinta</i>: <a href="/ro/The_Urantia_Book/165#p5_3">CU 165:5.3</a>. </li>
  <li id="fn29"><a href="#cite29">↑</a> 12:29-30 <i>Tatăl asigură nevoile</i>: <a href="/ro/The_Urantia_Book/165#p5_3">CU 165:5.3</a>. </li>
  <li id="fn30"><a href="#cite30">↑</a> 12:31 <i>Căutați adevărate realități ale spiritului</i>: <a href="/ro/The_Urantia_Book/174#p0_2">CU 174:0.2</a>.  <i>Caută mai întâi împărăția</i>: <a href="/ro/The_Urantia_Book/137#p8_8">CU 137:8.8</a>.  <i>Caută împărăția lui Dumnezeu</i>: <a href="/ro/The_Urantia_Book/195#p5_1">CU 195:5.1</a>.  <i>Nevoi reale satisfăcute</i>: <a href="/ro/The_Urantia_Book/165#p5_3">CU 165:5.3</a>.  <i>Caută mai întâi împărăția</i>: <a href="/ro/The_Urantia_Book/140#p1_5">CU 140:1.5</a>.  <i>Prin alegerea Divinului</i>: <a href="/ro/The_Urantia_Book/110#p3_7">CU 110:3.7</a>.  <i>Caută mai întâi împărăția</i>: <a href="/ro/The_Urantia_Book/196#p0_8">CU 196:0.8</a>. </li>
  <li id="fn31"><a href="#cite31">↑</a> 12:31-32 <i>Împărăția lui Dumnezeu</i>: <a href="/ro/The_Urantia_Book/153#p2_4">CU 153:2.4</a>.  <i>Evanghelia împărăției</i>: <a href="/ro/The_Urantia_Book/193#p0_4">CU 193:0.4</a>.  <i>Evanghelia împărăției</i>: <a href="/ro/The_Urantia_Book/190#p5_4">CU 190:5.4</a>.  <i>Împărăția lui Dumnezeu</i>: <a href="/ro/The_Urantia_Book/169#p4_6">CU 169:4.6</a>.  <i>Proclamă înființarea regatului</i>: <a href="/ro/The_Urantia_Book/137#p8_6">CU 137:8.6</a>.  <i>Evanghelia împărăției</i>: <a href="/ro/The_Urantia_Book/143#p1_5">CU 143:1.5</a>.  <i>Împărăția lui Dumnezeu</i>: <a href="/ro/The_Urantia_Book/34#p6_13">CU 34:6.13</a>. </li>
  <li id="fn32"><a href="#cite32">↑</a> 12:32-34 <i>Inima urmează comorii</i>: <a href="/ro/The_Urantia_Book/165#p5_4">CU 165:5.4</a>. </li>
  <li id="fn33"><a href="#cite33">↑</a> 12:33-34 <i>Comoara din rai</i>: <a href="/ro/The_Urantia_Book/165#p4_5">CU 165:4.5</a>.  <i>Păstrează comori în rai</i>: <a href="/ro/The_Urantia_Book/140#p6_11">CU 140:6.11</a>.  <i>Înțelept spiritual</i>: <a href="/ro/The_Urantia_Book/169#p2_2">CU 169:2.2</a>. </li>
  <li id="fn34"><a href="#cite34">↑</a> 12:35-38 <i>Pilda: întoarcerea de la sărbătoarea căsătoriei</i>: <a href="/ro/The_Urantia_Book/165#p5_6">CU 165:5.6</a>. </li>
  <li id="fn35"><a href="#cite35">↑</a> 12:39-40 <i>Când se aștepta mai puțin</i>: <a href="/ro/The_Urantia_Book/165#p5_7">CU 165:5.7</a>. </li>
  <li id="fn36"><a href="#cite36">↑</a> 12:41 <i>Cui îi este parabola?</i>: <a href="/ro/The_Urantia_Book/165#p6_1">CU 165:6.1</a>. </li>
  <li id="fn37"><a href="#cite37">↑</a> 12:42-44 <i>Servitor de încredere</i>: <a href="/ro/The_Urantia_Book/165#p6_2">CU 165:6.2</a>. </li>
  <li id="fn38"><a href="#cite38">↑</a> 12:45-46 <i>Servitor leneș</i>: <a href="/ro/The_Urantia_Book/165#p6_3">CU 165:6.3</a>. </li>
  <li id="fn39"><a href="#cite39">↑</a> 12:48 <i>Este nevoie de mai mult de la tine</i>: <a href="/ro/The_Urantia_Book/140#p3_1">CU 140:3.1</a>. </li>
  <li id="fn40"><a href="#cite40">↑</a> 12:48a-53 <i>Fără pace</i>: <a href="/ro/The_Urantia_Book/165#p6_3">CU 165:6.3</a>. </li>
  <li id="fn41"><a href="#cite41">↑</a> 12:51 <i>Nu vin să aducă pace</i>: <a href="/ro/The_Urantia_Book/160#p5_10">CU 160:5.10</a>.  <i>Nu cred că vin pentru pace</i>: <a href="/ro/The_Urantia_Book/52#p6_1">CU 52:6.1</a>. </li>
  <li id="fn42"><a href="#cite42">↑</a> 12:51-53 <i>Fără pace, ci întristare pe pământ</i>: <a href="/ro/The_Urantia_Book/150#p4_3">CU 150:4.3</a>. </li>
  <li id="fn43"><a href="#cite43">↑</a> 12:52-53 <i>Dușmani în propria gospodărie</i>: <a href="/ro/The_Urantia_Book/154#p6_9">CU 154:6.9</a>. </li>
  <li id="fn44"><a href="#cite44">↑</a> 12:54-56 <i>Semne naturale</i>: <a href="/ro/The_Urantia_Book/157#p2_1">CU 157:2.1</a>. </li>
</ol>
</div>
