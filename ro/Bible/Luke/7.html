<!--
title: Luca - Capitol 7
description: 
published: true
date: 2022-8-28T15:50:57Z
tags: 
editor: ckeditor
dateCreated: 2022-8-28T15:50:57Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/ro/Bible/Luke/6">Luca - Capitol 6</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/ro/Bible/Luke/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/ro/Bible/Luke/8">Luca - Capitol 8</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Și după ce a sfârșit toate aceste cuvinte ale Sale în auzul poporului, a intrat în Capernaum. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v2"><sup><small>2</small></sup>  Iar sluga unui sutaș, care era la el în cinste, fiind bolnavă era să moară. </p>
<p id="v3"><sup><small>3</small></sup>  Și auzind despre Iisus, a trimis la El bătrâni ai iudeilor, rugându-L să vină și să vindece pe sluga lui. </p>
<p id="v4"><sup><small>4</small></sup>  Iar ei, venind la Iisus, L-au rugat stăruitor, zicând: Vrednic este să-i faci lui aceasta, </p>
<p id="v5"><sup><small>5</small></sup>  Căci iubește neamul nostru și el ne-a zidit sinagoga. </p>
<p id="v6"><sup><small>6</small></sup>  Iar Iisus mergea cu ei. Și nefiind El acum departe de casă, a trimis la El prieteni, zicându-I: Doamne, nu Te osteni, că nu sunt vrednic ca să intri sub acoperământul meu. <sup id="cite3"><a href="#fn3">[3]</a></sup></p>
<p id="v7"><sup><small>7</small></sup>  De aceea nici pe mine nu m-am socotit vrednic să vin la Tine. Ci spune cu cuvântul și se va vindeca sluga mea. </p>
<p id="v8"><sup><small>8</small></sup>  Căci și eu sunt om pus sub stăpânire, având sub mine ostași, și zic acestuia: Du-te, și se duce, și altuia: Vino, și vine, și slugii mele: Fă aceasta, și face. </p>
<p id="v9"><sup><small>9</small></sup>  Iar Iisus, auzind acestea, S-a minunat de el și, întorcându-Se, a zis mulțimii care venea după El: Zic vouă că nici în Israel n-am aflat atâta credință; <sup id="cite4"><a href="#fn4">[4]</a></sup></p>
<p id="v10"><sup><small>10</small></sup>  Și întorcându-se cei trimiși acasă, au găsit sluga sănătoasă. </p>
<p id="v11"><sup><small>11</small></sup>  Și după aceea, S-a dus într-o cetate numită Nain și cu El împreună mergeau ucenicii Lui și multă mulțime. <sup id="cite5"><a href="#fn5">[5]</a></sup></p>
<p id="v12"><sup><small>12</small></sup>  Iar când S-a apropiat de poarta cetății, iată scoteau un mort, singurul copil al mamei sale, și ea era văduvă, și mulțime mare din cetate era cu ea. </p>
<p id="v13"><sup><small>13</small></sup>  Și, văzând-o Domnul, I s-a făcut milă de ea și i-a zis: Nu plânge! </p>
<p id="v14"><sup><small>14</small></sup>  Și apropiindu-Se, S-a atins de sicriu, iar cei ce-l duceau s-au oprit. Și a zis: Tinere, ție îți zic, scoală-te. </p>
<p id="v15"><sup><small>15</small></sup>  Și s-a ridicat mortul și a început să vorbească, și l-a dat mamei lui. </p>
<p id="v16"><sup><small>16</small></sup>  Și frică i-a cuprins pe toți și slăveau pe Dumnezeu, zicând: Prooroc mare s-a ridicat între noi și Dumnezeu a cercetat pe poporul Său. <sup id="cite6"><a href="#fn6">[6]</a></sup></p>
<p id="v17"><sup><small>17</small></sup>  Și a ieșit cuvântul acesta despre El în toată Iudeea și în toată împrejurimea. <sup id="cite7"><a href="#fn7">[7]</a></sup></p>
<p id="v18"><sup><small>18</small></sup>  Și au vestit lui Ioan ucenicii lui de toate acestea. </p>
<p id="v19"><sup><small>19</small></sup>  Și chemând la sine pe doi dintre ucenicii săi, Ioan i-a trimis către Domnul, zicând: Tu ești Cel ce va să vină sau să așteptăm pe altul? <sup id="cite8"><a href="#fn8">[8]</a></sup> <sup id="cite9"><a href="#fn9">[9]</a></sup></p>
<p id="v20"><sup><small>20</small></sup>  Și ajungând la El, bărbații au zis: Ioan Botezătorul ne-a trimis la Tine, zicând: Tu ești Cel ce va să vină sau să așteptăm pe altul? </p>
<p id="v21"><sup><small>21</small></sup>  Și în acel ceas El a vindecat pe mulți de boli și de răni și de duhuri rele și multor orbi le-a dăruit vederea. <sup id="cite10"><a href="#fn10">[10]</a></sup></p>
<p id="v22"><sup><small>22</small></sup>  Și răspunzând, le-a zis: Mergeți și spuneți lui Ioan cele ce ați văzut și cele ce ați auzit: Orbii văd, șchiopii umblă, leproșii se curățesc, surzii aud, morții înviază și săracilor li se binevestește. <sup id="cite11"><a href="#fn11">[11]</a></sup></p>
<p id="v23"><sup><small>23</small></sup>  Și fericit este acela care nu se va sminti întru Mine. </p>
<p id="v24"><sup><small>24</small></sup>  Iar, după ce trimișii lui Ioan au plecat, El a început să vorbească mulțimilor despre Ioan: Ce ați ieșit să priviți, în pustie? Oare trestie clătinată de vânt? <sup id="cite12"><a href="#fn12">[12]</a></sup> <sup id="cite13"><a href="#fn13">[13]</a></sup></p>
<p id="v25"><sup><small>25</small></sup>  Dar ce ați ieșit să vedeți? Oare om îmbrăcat în haine moi? Iată, cei ce poartă haine scumpe și petrec în desfătare sunt în casele regilor. </p>
<p id="v26"><sup><small>26</small></sup>  Dar ce-ați ieșit să vedeți? Oare prooroc? Da! Zic vouă: și mai mult decât un prooroc. </p>
<p id="v27"><sup><small>27</small></sup>  Acesta este cel despre care s-a scris: "Iată trimit înaintea feței Tale pe îngerul Meu care va găti calea Ta, înaintea Ta". </p>
<p id="v28"><sup><small>28</small></sup>  Zic vouă: Între cei născuți din femei, nimeni nu este mai mare decât Ioan; dar cel mai mic în împărăția lui Dumnezeu este mai mare decât el. <sup id="cite14"><a href="#fn14">[14]</a></sup></p>
<p id="v29"><sup><small>29</small></sup>  Și tot poporul auzind, și vameșii s-au încredințat de dreptatea lui Dumnezeu, botezându-se cu botezul lui Ioan. <sup id="cite15"><a href="#fn15">[15]</a></sup> <sup id="cite16"><a href="#fn16">[16]</a></sup></p>
<p id="v30"><sup><small>30</small></sup>  Iar fariseii și învățătorii de lege au călcat voia lui Dumnezeu în ei înșiși, nebotezându-se de el. </p>
<p id="v31"><sup><small>31</small></sup>  Cu cine voi asemăna pe oamenii acestui neam? Și cu cine sunt ei asemenea? <sup id="cite17"><a href="#fn17">[17]</a></sup></p>
<p id="v32"><sup><small>32</small></sup>  Sunt asemenea copiilor care șed în piață și strigă unii către alții, zicând: V-am cântat din fluier și n-ați jucat; v-am cântat de jale și n-ați plâns. <sup id="cite18"><a href="#fn18">[18]</a></sup></p>
<p id="v33"><sup><small>33</small></sup>  Căci a venit Ioan Botezătorul, nemâncând pâine și negustând vin, și ziceți: Are demon! </p>
<p id="v34"><sup><small>34</small></sup>  A venit și Fiul Omului, mâncând și bând, și ziceți: Iată un om mâncăcios și băutor de vin, prieten al vameșilor și al păcătoșilor! <sup id="cite19"><a href="#fn19">[19]</a></sup></p>
<p id="v35"><sup><small>35</small></sup>  Dar Înțelepciunea a fost găsită dreaptă de către toți fiii ei. </p>
<p id="v36"><sup><small>36</small></sup>  Unul din farisei L-a rugat pe Iisus să mănânce cu el. Și intrând în casa fariseului, a șezut la masă. <sup id="cite20"><a href="#fn20">[20]</a></sup> <sup id="cite21"><a href="#fn21">[21]</a></sup></p>
<p id="v37"><sup><small>37</small></sup>  Și iată era în cetate o femeie păcătoasă și, aflând că șade la masă, în casa fariseului, a adus un alabastru cu mir. <sup id="cite22"><a href="#fn22">[22]</a></sup></p>
<p id="v38"><sup><small>38</small></sup>  Și, stând la spate, lângă picioarele Lui, plângând, a început să ude cu lacrimi picioarele Lui, și cu părul capului ei le ștergea. Și săruta picioarele Lui și le ungea cu mir. </p>
<p id="v39"><sup><small>39</small></sup>  Și văzând, fariseul, care-L chemase, a zis în sine: Acesta, de-ar fi prooroc, ar ști cine e și ce fel e femeia care se atinge de El, că este păcătoasă. <sup id="cite23"><a href="#fn23">[23]</a></sup></p>
<p id="v40"><sup><small>40</small></sup>  Și răspunzând, Iisus a zis către el: Simone, am să-ți spun ceva. Învățătorule, spune, zise el. </p>
<p id="v41"><sup><small>41</small></sup>  Un cămătar avea doi datornici. Unul era dator cu cinci sute de dinari, iar celălalt cu cincizeci. </p>
<p id="v42"><sup><small>42</small></sup>  Dar, neavând ei cu ce să plătească, i-a iertat pe amândoi. Deci, care dintre ei îl va iubi mai mult? </p>
<p id="v43"><sup><small>43</small></sup>  Simon, răspunzând, a zis: Socotesc că acela căruia i-a iertat mai mult. Iar El i-a zis: Drept ai judecat. </p>
<p id="v44"><sup><small>44</small></sup>  Și întorcându-se către femeie, a zis lui Simon: Vezi pe femeia aceasta? Am intrat în casa ta și apă pe picioare nu Mi-ai dat; ea însă, cu lacrimi, Mi-a udat picioarele și le-a șters cu părul ei. </p>
<p id="v45"><sup><small>45</small></sup>  Sărutare nu Mi-ai dat; ea însă de când am intrat, n-a încetat să-Mi sărute picioarele. </p>
<p id="v46"><sup><small>46</small></sup>  Cu untdelemn capul Meu nu l-ai uns; ea însă cu mir Mi-a uns picioarele. </p>
<p id="v47"><sup><small>47</small></sup>  De aceea îți zic: Iertate sunt păcatele ei cele multe, căci mult a iubit. Iar cui se iartă puțin, puțin iubește. </p>
<p id="v48"><sup><small>48</small></sup>  Și a zis ei: Iertate îți sunt păcatele. </p>
<p id="v49"><sup><small>49</small></sup>  Și au început cei ce ședeau împreună la masă să zică în sine: Cine este Acesta care iartă și păcatele? <sup id="cite24"><a href="#fn24">[24]</a></sup></p>
<p id="v50"><sup><small>50</small></sup>  Iar către femeie a zis: Credința ta te-a mântuit; mergi în pace. </p>
<h2>Referințe</h2>
<div style="column-width: 30em;">
<ol>
  <li id="fn1"><a href="#cite1">↑</a> 7:1-5 <i>servitorul lui Centurian</i>: <a href="/ro/The_Urantia_Book/147#p1_1">CU 147:1.1</a>. </li>
  <li id="fn2"><a href="#cite2">↑</a> 7:1-10 <i>Căpitan roman „devotat”</i>: <a href="/ro/The_Urantia_Book/129#p1_7">CU 129:1.7</a>. </li>
  <li id="fn3"><a href="#cite3">↑</a> 7:6-8 <i>Credința lui Centurian</i>: <a href="/ro/The_Urantia_Book/147#p1_2">CU 147:1.2</a>. </li>
  <li id="fn4"><a href="#cite4">↑</a> 7:9-10 <i>Isus se minune de credință</i>: <a href="/ro/The_Urantia_Book/147#p1_3">CU 147:1.3</a>. </li>
  <li id="fn5"><a href="#cite5">↑</a> 7:11-15 <i>Fiul văduvei</i>: <a href="/ro/The_Urantia_Book/146#p6_2">CU 146:6.2</a>. </li>
  <li id="fn6"><a href="#cite6">↑</a> 7:16 <i>Oamenii uimiți</i>: <a href="/ro/The_Urantia_Book/146#p6_3">CU 146:6.3</a>. </li>
  <li id="fn7"><a href="#cite7">↑</a> 7:17 <i>Un miracol crezut</i>: <a href="/ro/The_Urantia_Book/146#p6_4">CU 146:6.4</a>. </li>
  <li id="fn8"><a href="#cite8">↑</a> 7:19-20 <i>Ești eliberatorul?</i>: <a href="/ro/The_Urantia_Book/144#p8_2">CU 144:8.2</a>. </li>
  <li id="fn9"><a href="#cite9">↑</a> 7:19-23 <i>Mai multe întrebări de la John</i>: <a href="/ro/The_Urantia_Book/135#p11_4">CU 135:11.4</a>. </li>
  <li id="fn10"><a href="#cite10">↑</a> 7:21-22 <i>Veste bună propovăduită săracilor</i>: <a href="/ro/The_Urantia_Book/144#p8_3">CU 144:8.3</a>. </li>
  <li id="fn11"><a href="#cite11">↑</a> 7:22 <i>Evanghelia propovăduită săracilor</i>: <a href="/ro/The_Urantia_Book/143#p1_5">CU 143:1.5</a>.  <i>Mângâiere pentru toți</i>: <a href="/ro/The_Urantia_Book/170#p2_3">CU 170:2.3</a>.  <i>A început să lucreze cu săraci</i>: <a href="/ro/The_Urantia_Book/141#p7_8">CU 141:7.8</a>. </li>
  <li id="fn12"><a href="#cite12">↑</a> 7:24-26 <i>Aspectul personal al lui John</i>: <a href="/ro/The_Urantia_Book/143#p1_5">CU 143:1.5</a>. </li>
  <li id="fn13"><a href="#cite13">↑</a> 7:24-27 <i>Despre Ioan Botezătorul</i>: <a href="/ro/The_Urantia_Book/144#p8_3">CU 144:8.3</a>. </li>
  <li id="fn14"><a href="#cite14">↑</a> 7:28 <i>Evanghelia împărăției</i>: <a href="/ro/The_Urantia_Book/143#p1_5">CU 143:1.5</a>.  <i>Evanghelia împărăției</i>: <a href="/ro/The_Urantia_Book/193#p0_4">CU 193:0.4</a>.  <i>Împărăția lui Dumnezeu</i>: <a href="/ro/The_Urantia_Book/169#p4_6">CU 169:4.6</a>.  <i>Împărăția lui Dumnezeu</i>: <a href="/ro/The_Urantia_Book/34#p6_13">CU 34:6.13</a>.  <i>Proclamă înființarea regatului</i>: <a href="/ro/The_Urantia_Book/137#p8_6">CU 137:8.6</a>.  <i>Evanghelia împărăției</i>: <a href="/ro/The_Urantia_Book/190#p5_4">CU 190:5.4</a>.  <i>Împărăția lui Dumnezeu</i>: <a href="/ro/The_Urantia_Book/153#p2_4">CU 153:2.4</a>.  <i>Ioan, cel mai mare profet</i>: <a href="/ro/The_Urantia_Book/136#p0_1">CU 136:0.1</a>.  <i>John a fost grozav</i>: <a href="/ro/The_Urantia_Book/144#p8_4">CU 144:8.4</a>. </li>
  <li id="fn15"><a href="#cite15">↑</a> 7:29 <i>Mulți credeau</i>: <a href="/ro/The_Urantia_Book/144#p8_5">CU 144:8.5</a>. </li>
  <li id="fn16"><a href="#cite16">↑</a> 7:29,34 <i>Prieten al vameșilor, al păcătoșilor</i>: <a href="/ro/The_Urantia_Book/121#p8_8">CU 121:8.8</a>. </li>
  <li id="fn17"><a href="#cite17">↑</a> 7:31-35 <i>Comentariile lui Isus</i>: <a href="/ro/The_Urantia_Book/144#p8_7">CU 144:8.7</a>. </li>
  <li id="fn18"><a href="#cite18">↑</a> 7:32 <i>Nu nebărbătesc să plângă</i>: <a href="/ro/The_Urantia_Book/140#p5_16">CU 140:5.16</a>. </li>
  <li id="fn19"><a href="#cite19">↑</a> 7:34 <i>Vameși și păcătoși</i>: <a href="/ro/The_Urantia_Book/138#p3_4">CU 138:3.4</a>.  <i>Prieten al vameșilor și al păcătoșilor</i>: <a href="/ro/The_Urantia_Book/169#p1_2">CU 169:1.2</a>.  <i>Mănâncă cu vameși și păcătoși</i>: <a href="/ro/The_Urantia_Book/169#p0_4">CU 169:0.4</a>. </li>
  <li id="fn20"><a href="#cite20">↑</a> 7:36a <i>Simon Fariseul</i>: <a href="/ro/The_Urantia_Book/147#p5_1">CU 147:5.1</a>. </li>
  <li id="fn21"><a href="#cite21">↑</a> 7:36b-38 <i>Picioarele lui Iisus unse de fosta curvă</i>: <a href="/ro/The_Urantia_Book/147#p5_3">CU 147:5.3</a>. </li>
  <li id="fn22"><a href="#cite22">↑</a> 7:37-38 <i>Cutie cu unguent</i>: <a href="/ro/The_Urantia_Book/139#p12_10">CU 139:12.10</a>. </li>
  <li id="fn23"><a href="#cite23">↑</a> 7:39-48 <i>Parabola a doi datornici</i>: <a href="/ro/The_Urantia_Book/147#p5_4">CU 147:5.4</a>. </li>
  <li id="fn24"><a href="#cite24">↑</a> 7:49-50 <i>Credința și păcatele iertate</i>: <a href="/ro/The_Urantia_Book/147#p5_5">CU 147:5.5</a>. </li>
</ol>
</div>
