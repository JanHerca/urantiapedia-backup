<!--
title: Luca - Capitol 16
description: 
published: true
date: 2023-11-8T21:58:28Z
tags: bible, bible—luke
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/ro/Bible/Luke/15">
          <span class="mdi mdi-arrow-left-drop-circle"></span><span class="pl-2">Luca - Capitol 15</span>
        </a>
        </td>
        <td>
        <a href="/ro/Bible/Luke/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/Luke/17">
          <span class="pr-2">Luca - Capitol 17</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Și zicea și către ucenicii Săi: Era un om bogat care avea un iconom și acesta a fost pârât lui că-i risipește avuțiile. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Și chemându-l, i-a zis: Ce este aceasta ce aud despre tine? Dă-mi socoteala de iconomia ta, căci nu mai poți să fii iconom. </p>
<p id="v3"><sup><small>3</small></sup>  Iar iconomul a zis în sine: Ce voi face că stăpânul meu ia iconomia de la mine? Să sap, nu pot; să cerșesc, mi-e rușine. <sup id="cite2"><a href="#fn2">[2]</a></sup></p>
<p id="v4"><sup><small>4</small></sup>  Știu ce voi face, ca să mă primească în casele lor, când voi fi scos din iconomie. </p>
<p id="v5"><sup><small>5</small></sup>  Și chemând la sine, unul câte unul, pe datornicii stăpânului său, a zis celui dintâi: Cât ești dator stăpânului meu? </p>
<p id="v6"><sup><small>6</small></sup>  Iar el a zis: O sută de măsuri de untdelemn. Iconomul i-a zis: Ia-ți zapisul și, șezând, scrie degrabă cincizeci. </p>
<p id="v7"><sup><small>7</small></sup>  După aceea a zis altuia: Dar tu, cât ești dator? El i-a spus: O sută de măsuri de grâu. Zis-a iconomul: Ia-ți zapisul și scrie optzeci. </p>
<p id="v8"><sup><small>8</small></sup>  Și a lăudat stăpânul pe iconomul cel nedrept, căci a lucrat înțelepțește. Căci fiii veacului acestuia sunt mai înțelepți în neamul lor decât fiii luminii. <sup id="cite3"><a href="#fn3">[3]</a></sup> <sup id="cite4"><a href="#fn4">[4]</a></sup> <sup id="cite5"><a href="#fn5">[5]</a></sup></p>
<p id="v9"><sup><small>9</small></sup>  Și Eu zic vouă: Faceți-vă prieteni cu bogăția nedreaptă, ca atunci, când veți părăsi viața, să vă primească ei în corturile cele veșnice. </p>
<p id="v10"><sup><small>10</small></sup>  Cel ce este credincios în foarte puțin și în mult este credincios; și cel ce e nedrept în foarte puțin și în mult este nedrept. <sup id="cite6"><a href="#fn6">[6]</a></sup> <sup id="cite7"><a href="#fn7">[7]</a></sup></p>
<p id="v11"><sup><small>11</small></sup>  Deci dacă n-ați fost credincioși în bogăția nedreaptă, cine vă va încredința pe cea adevărată? </p>
<p id="v12"><sup><small>12</small></sup>  Și dacă în ceea ce este străin nu ați fost credincioși, cine vă va da ce este al vostru? </p>
<p id="v13"><sup><small>13</small></sup>  Nici o slugă nu poate să slujească la doi stăpâni. Fiindcă sau pe unul îl va urî și pe celălalt îl va iubi, sau de unul se va ține și pe celălalt îl va disprețui. Nu puteți să slujiți lui Dumnezeu și lui mamona. <sup id="cite8"><a href="#fn8">[8]</a></sup></p>
<p id="v14"><sup><small>14</small></sup>  Toate acestea le auzeau și fariseii, care erau iubitori de argint și-L luau în bătaie de joc. <sup id="cite9"><a href="#fn9">[9]</a></sup></p>
<p id="v15"><sup><small>15</small></sup>  Și El le-a zis: Voi sunteți cei ce vă faceți pe voi drepți înaintea oamenilor, dar Dumnezeu cunoaște inimile voastre; căci ceea ce la oameni este înalt, urâciune este înaintea lui Dumnezeu. <sup id="cite10"><a href="#fn10">[10]</a></sup></p>
<p id="v16"><sup><small>16</small></sup>  Legea și proorocii au fost până la Ioan; de atunci împărăția lui Dumnezeu se binevestește și fiecare se silește spre ea. <sup id="cite11"><a href="#fn11">[11]</a></sup></p>
<p id="v17"><sup><small>17</small></sup>  Dar mai lesne e să treacă cerul și pământul, decât să cadă din Lege un corn de literă. <sup id="cite12"><a href="#fn12">[12]</a></sup></p>
<p id="v18"><sup><small>18</small></sup>  Oricine-și lasă femeia sa și ia pe alta săvârșește adulter; și cel ce ia pe cea lăsată de bărbat săvârșește adulter. <sup id="cite13"><a href="#fn13">[13]</a></sup></p>
<p id="v19"><sup><small>19</small></sup>  Era un om bogat care se îmbrăca în porfiră și în vison, veselindu-se în toate zilele în chip strălucit. <sup id="cite14"><a href="#fn14">[14]</a></sup></p>
<p id="v20"><sup><small>20</small></sup>  Iar un sărac, anume Lazăr, zăcea înaintea porții lui, plin de bube, </p>
<p id="v21"><sup><small>21</small></sup>  Poftind să se sature din cele ce cădeau de la masa bogatului; dar și câinii venind, lingeau bubele lui. </p>
<p id="v22"><sup><small>22</small></sup>  Și a murit săracul și a fost dus de către îngeri în sânul lui Avraam. A murit și bogatul și a fost înmormântat. <sup id="cite15"><a href="#fn15">[15]</a></sup></p>
<p id="v23"><sup><small>23</small></sup>  Și în iad, ridicându-și ochii, fiind în chinuri, el a văzut de departe pe Avraam și pe Lazăr în sânul lui. </p>
<p id="v24"><sup><small>24</small></sup>  Și el, strigând, a zis: Părinte Avraame, fie-ți milă de mine și trimite pe Lazăr să-și ude vârful degetului în apă și să-mi răcorească limba, căci mă chinuiesc în această văpaie. </p>
<p id="v25"><sup><small>25</small></sup>  Dar Avraam a zis: Fiule, adu-ți aminte că ai primit cele bune ale tale în viața ta, și Lazăr, asemenea, pe cele rele; iar acum aici el se mângâie, iar tu te chinuiești. </p>
<p id="v26"><sup><small>26</small></sup>  Și peste toate acestea, între noi și voi s-a întărit prăpastie mare, ca cei care voiesc să treacă de aici la voi să nu poată, nici cei de acolo să treacă la noi. <sup id="cite16"><a href="#fn16">[16]</a></sup></p>
<p id="v27"><sup><small>27</small></sup>  Iar el a zis: Rogu-te, dar, părinte, să-l trimiți în casa tatălui meu, </p>
<p id="v28"><sup><small>28</small></sup>  Căci am cinci frați, să le spună lor acestea, ca să nu vină și ei în acest loc de chin. </p>
<p id="v29"><sup><small>29</small></sup>  Și i-a zis Avraam: Au pe Moise și pe prooroci; să asculte de ei. </p>
<p id="v30"><sup><small>30</small></sup>  Iar el a zis: Nu, părinte Avraam, ci, dacă cineva dintre morți se va duce la ei, se vor pocăi. </p>
<p id="v31"><sup><small>31</small></sup>  Și i-a zis Avraam: Dacă nu ascultă de Moise și de prooroci, nu vor crede nici dacă ar învia cineva dintre morți. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/ro/Bible/Luke/15">
          <span class="mdi mdi-arrow-left-drop-circle"></span><span class="pl-2">Luca - Capitol 15</span>
        </a>
        </td>
        <td>
        <a href="/ro/Bible/Luke/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/Luke/17">
          <span class="pr-2">Luca - Capitol 17</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Referințe</h2>
<div style="column-width: 30em;">
<ol>
  <li id="fn1"><a href="#cite1">↑</a> 16:1-2 <i>Pilda ispravnicului necinstit</i>: <a href="/ro/The_Urantia_Book/169#p2_3">CU 169:2.3</a>. </li>
  <li id="fn2"><a href="#cite2">↑</a> 16:3-8a <i>Privit de sine</i>: <a href="/ro/The_Urantia_Book/169#p2_4">CU 169:2.4</a>. </li>
  <li id="fn3"><a href="#cite3">↑</a> 16:8 <i>Copii luminii</i>: <a href="/ro/The_Urantia_Book/181#p1_2">CU 181:1.2</a>.  <i>„Copiii luminii”</i>: <a href="/ro/The_Urantia_Book/120#p2_2">CU 120:2.2</a>.  <i>Copii luminii</i>: <a href="/ro/The_Urantia_Book/147#p7_2">CU 147:7.2</a>.  <i>Copii luminii</i>: <a href="/ro/The_Urantia_Book/193#p0_3">CU 193:0.3</a>.  <i>Copii luminii</i>: <a href="/ro/The_Urantia_Book/178#p3_4">CU 178:3.4</a>.  <i>Copii luminii</i>: <a href="/ro/The_Urantia_Book/191#p4_3">CU 191:4.3</a>.  <i>Copii luminii</i>: <a href="/ro/The_Urantia_Book/180#p4_5">CU 180:4.5</a>. </li>
  <li id="fn4"><a href="#cite4">↑</a> 16:8-9 <i>Întrebarea zeloților</i>: <a href="/ro/The_Urantia_Book/169#p2_1">CU 169:2.1</a>. </li>
  <li id="fn5"><a href="#cite5">↑</a> 16:8b-9 <i>Fă același lucru spiritual</i>: <a href="/ro/The_Urantia_Book/169#p2_5">CU 169:2.5</a>. </li>
  <li id="fn6"><a href="#cite6">↑</a> 16:10 <i>Credincios în puțin / credincios în mult</i>: <a href="/ro/The_Urantia_Book/169#p2_6">CU 169:2.6</a>. </li>
  <li id="fn7"><a href="#cite7">↑</a> 16:10-12 <i>Fii buni administratori</i>: <a href="/ro/The_Urantia_Book/169#p2_6">CU 169:2.6</a>. </li>
  <li id="fn8"><a href="#cite8">↑</a> 16:13 <i>Nici un om nu poate sluji doi stăpâni</i>: <a href="/ro/The_Urantia_Book/169#p2_7">CU 169:2.7</a>.  <i>Nici un om nu poate sluji doi stăpâni</i>: <a href="/ro/The_Urantia_Book/109#p5_4">CU 109:5.4</a>.  <i>Nimeni nu poate sluji doi stăpâni</i>: <a href="/ro/The_Urantia_Book/140#p6_13">CU 140:6.13</a>. </li>
  <li id="fn9"><a href="#cite9">↑</a> 16:14 <i>Fariseii bat joc</i>: <a href="/ro/The_Urantia_Book/169#p2_8">CU 169:2.8</a>. </li>
  <li id="fn10"><a href="#cite10">↑</a> 16:15 <i>Dumnezeu se uită la motive</i>: <a href="/ro/The_Urantia_Book/166#p1_4">CU 166:1.4</a>.  <i>Dumnezeu judecă inimile oamenilor</i>: <a href="/ro/The_Urantia_Book/140#p3_19">CU 140:3.19</a>. </li>
  <li id="fn11"><a href="#cite11">↑</a> 16:16 <i>Proclamă înființarea regatului</i>: <a href="/ro/The_Urantia_Book/137#p8_6">CU 137:8.6</a>.  <i>Împărăția lui Dumnezeu</i>: <a href="/ro/The_Urantia_Book/153#p2_4">CU 153:2.4</a>.  <i>Împărăția lui Dumnezeu</i>: <a href="/ro/The_Urantia_Book/34#p6_13">CU 34:6.13</a>.  <i>Evanghelia împărăției</i>: <a href="/ro/The_Urantia_Book/143#p1_5">CU 143:1.5</a>.  <i>Evanghelia împărăției</i>: <a href="/ro/The_Urantia_Book/193#p0_4">CU 193:0.4</a>.  <i>Împărăția lui Dumnezeu</i>: <a href="/ro/The_Urantia_Book/169#p4_6">CU 169:4.6</a>.  <i>Evanghelia împărăției</i>: <a href="/ro/The_Urantia_Book/190#p5_4">CU 190:5.4</a>. </li>
  <li id="fn12"><a href="#cite12">↑</a> 16:17-26 <i>Sheol</i>: <a href="/ro/The_Urantia_Book/86#p4_8">CU 86:4.8</a>. </li>
  <li id="fn13"><a href="#cite13">↑</a> 16:18 <i>Referitor la divorț</i>: <a href="/ro/The_Urantia_Book/140#p6_6">CU 140:6.6</a>. </li>
  <li id="fn14"><a href="#cite14">↑</a> 16:19-21 <i>Pilda omului bogat și a cerșetorului</i>: <a href="/ro/The_Urantia_Book/169#p3_2">CU 169:3.2</a>. </li>
  <li id="fn15"><a href="#cite15">↑</a> 16:22-31 <i>Oamenii nu cred</i>: <a href="/ro/The_Urantia_Book/169#p3_2">CU 169:3.2</a>. </li>
  <li id="fn16"><a href="#cite16">↑</a> 16:26 <i>Mare prăpastie între tine și Dumnezeu</i>: <a href="/ro/The_Urantia_Book/2#p5_6">CU 2:5.6</a>. </li>
</ol>
</div>
