<!--
title: Iuda - Capitol 1
description: 
published: true
date: 2022-10-8T9:56:58Z
tags: bible, bible—jude
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td> </td>
        <td><a href="/ro/Bible/Jude/Index">Index</a></td>
        <td> </td>
      </tr>
    </tbody>
  </table>
</figure>
<p id="v1"><sup><small>1</small></sup>  Iuda, rob al lui Iisus Hristos și frate al lui Iacov, celor ce sunt chemați, iubiți în Dumnezeu-Tatăl și păstrați pentru Iisus Hristos: </p>
<p id="v2"><sup><small>2</small></sup>  Milă vouă și pace și iubirea să se înmulțească! </p>
<p id="v3"><sup><small>3</small></sup>  Iubiților, punând toată râvna să vă scriu despre mântuirea cea de obște, simțit-am nevoie să vă scriu și să vă îndemn ca să luptați pentru credința dată sfinților, odată pentru totdeauna. <sup id="cite1"><a href="#fn1">[1]</a></sup></p>
<p id="v4"><sup><small>4</small></sup>  Căci s-au strecurat printre voi unii oameni nelegiuiți, care de mai înainte au fost rânduiți spre această osândă, schimbând ei harul Dumnezeului nostru în desfrânare, și care tăgăduiesc pe singurul nostru Stăpân și Domn, pe Iisus Hristos. <sup id="cite2"><a href="#fn2">[2]</a></sup></p>
<p id="v5"><sup><small>5</small></sup>  Voiesc dar să vă aduc aminte vouă celor ce ați știut odată toate acestea că Domnul, după ce a izbăvit pe poporul Său din pământul Egiptului, a pierdut, după aceea, pe cei ce n-au crezut. </p>
<p id="v6"><sup><small>6</small></sup>  Iar pe îngerii care nu și-au păzit vrednicia, ci au părăsit locașul lor, i-a pus la păstrare sub întuneric, în lanțuri veșnice, spre judecata zilei celei mari. <sup id="cite3"><a href="#fn3">[3]</a></sup></p>
<p id="v7"><sup><small>7</small></sup>  Tot așa, Sodoma și Gomora și cetățile dimprejurul lor care, în același chip ca acestea, s-au dat la desfrânare și au umblat după trup străin, stau înainte ca pildă, suferind pedeapsa focului celui veșnic. </p>
<p id="v8"><sup><small>8</small></sup>  Asemenea deci și aceștia, visând, pângăresc trupul, leapădă stăpânirea și hulesc măririle (cerești). </p>
<p id="v9"><sup><small>9</small></sup>  Dar Mihail Arhanghelul, când se împotrivea diavolului, certându-se cu el pentru trupul lui Moise, n-a îndrăznit să aducă judecată de hulă, ci a zis: "Să te certe pe tine Domnul!" <sup id="cite4"><a href="#fn4">[4]</a></sup></p>
<p id="v10"><sup><small>10</small></sup>  Aceștia însă defaimă cele ce nu cunosc, iar cele ce, - ca dobitoacele necuvântătoare, - știu din fire, într-acestea își găsesc pieirea. </p>
<p id="v11"><sup><small>11</small></sup>  Vai lor! Că au umblat în calea lui Cain și, pentru plată, s-au dat cu totul în rătăcirea lui Balaam și au pierit ca în răzvrătirea lui Core. </p>
<p id="v12"><sup><small>12</small></sup>  Aceștia sunt ca niște pete de necurăție la mesele voastre obștești, ospătând fără sfială împreună cu voi, îmbuibându-se pe ei înșiși, nori fără apă, purtați de vânturi, pomi tomnatici fără roade, de două ori uscați și dezrădăcinați, </p>
<p id="v13"><sup><small>13</small></sup>  Valuri sălbatice ale mării, care își spumegă rușinea lor, stele rătăcitoare, cărora întunericul întunericului li se păstrează în veșnicie. </p>
<p id="v14"><sup><small>14</small></sup>  Dar și Enoh, al șaptelea de la Adam, a proorocit despre aceștia, zicând: Iată, a venit Domnul cu zecile de mii de sfinți ai Lui, </p>
<p id="v15"><sup><small>15</small></sup>  Ca să facă judecată împotriva tuturor și să mustre pe toți nelegiuiții de toate faptele nelegiuirii lor, în care au făcut fărădelege, și de toate cuvintele de ocară pe care ei, păcătoși, netemători de Dumnezeu, le-au rostit împotriva Lui. </p>
<p id="v16"><sup><small>16</small></sup>  Aceștia sunt cârtitori, nemulțumiți cu starea lor, umblând după poftele lor și gura lor grăiește lucruri trufașe, deși, pentru folos, dau unor fețe mare cinste. </p>
<p id="v17"><sup><small>17</small></sup>  Voi, însă, iubiților, aduceți-vă aminte de cuvintele zise mai dinainte de către apostolii Domnului nostru Iisus Hristos, </p>
<p id="v18"><sup><small>18</small></sup>  Că ei vă spuneau: În vremea de pe urmă vor fi batjocoritori, umblând potrivit cu poftele lor nelegiuite. </p>
<p id="v19"><sup><small>19</small></sup>  Aceștia sunt cei ce fac dezbinări, (oameni) firești, care nu au Duhul. </p>
<p id="v20"><sup><small>20</small></sup>  Dar voi, iubiților, zidiți-vă pe voi înșivă, întru a voastră prea sfântă credință, rugându-vă în Duhul Sfânt. </p>
<p id="v21"><sup><small>21</small></sup>  Păziți-vă întru dragostea lui Dumnezeu și așteptați mila Domnului nostru Iisus Hristos, spre viață veșnică. <sup id="cite5"><a href="#fn5">[5]</a></sup></p>
<p id="v22"><sup><small>22</small></sup>  Și pe unii, șovăitori, mustrați-i, </p>
<p id="v23"><sup><small>23</small></sup>  Pe alții, smulgându-i din foc, mântuiți-i; de alții, însă, fie-vă milă cu frică, urând și cămașa spurcată de pe trupul lor. </p>
<p id="v24"><sup><small>24</small></sup>  Iar Celui ce poate să vă păzească pe voi de orice cădere și să vă pună înaintea slavei Lui, neprihăniți cu bucurie mare, <sup id="cite6"><a href="#fn6">[6]</a></sup></p>
<p id="v25"><sup><small>25</small></sup>  Singurului Dumnezeu, Mântuitorul nostru, prin Iisus Hristos, Domnul nostru, slavă, preamărire, putere și stăpânire, mai înainte de tot veacul și acum și întru toți vecii. Amin! </p>
<br/>
<figure class="table chapter-navigator">
  <table>
    <tbody>
      <tr>
        <td> </td>
        <td><a href="/ro/Bible/Jude/Index">Index</a></td>
        <td> </td>
      </tr>
    </tbody>
  </table>
</figure>
<h2>Referințe</h2>
<div>
<ol>
  <li id="fn1"><a href="#cite1">↑</a> 1:3 <i>Credința dată sfinților odată</i>: <a href="/ro/The_Urantia_Book/92#p3_4">CU 92:3.4</a>. </li>
  <li id="fn2"><a href="#cite2">↑</a> 1:4 <i>Manifestul Lucifer</i>: <a href="/ro/The_Urantia_Book/53#p3_1">CU 53:3.1</a>. </li>
  <li id="fn3"><a href="#cite3">↑</a> 1:6 <i>Îngerii au părăsit fosta moșie</i>: <a href="/ro/The_Urantia_Book/53#p1_6">CU 53:1.6</a>. </li>
  <li id="fn4"><a href="#cite4">↑</a> 1:9 <i>Judecătorul te mustră</i>: <a href="/ro/The_Urantia_Book/53#p1_2">CU 53:1.2</a>.  <i>Diavolul</i>: <a href="/ro/The_Urantia_Book/53#p1_4">CU 53:1.4</a>.  <i>învierea lui Moise</i>: <a href="/ro/The_Urantia_Book/52#p5_5">CU 52:5.5</a>.  <i>Arhanghelul lui Mihail</i>: <a href="/ro/The_Urantia_Book/37#p3_6">CU 37:3.6</a>. </li>
  <li id="fn5"><a href="#cite5">↑</a> 1:21 <i>Dătătorul vieții veșnice</i>: <a href="/ro/The_Urantia_Book/128#p1_10">CU 128:1.10</a>.  <i>Fiii credinței nu mor niciodată</i>: <a href="/ro/The_Urantia_Book/193#p1_2">CU 193:1.2</a>.  <i>Credincioșii trăiesc pentru totdeauna</i>: <a href="/ro/The_Urantia_Book/190#p5_4">CU 190:5.4</a>.  <i>Viață veșnică / eternă</i>: <a href="/ro/The_Urantia_Book/170#p2_20">CU 170:2.20</a>.  <i>Credeți adevărul, aveți viață veșnică</i>: <a href="/ro/The_Urantia_Book/157#p6_10">CU 157:6.10</a>.  <i>Viața veșnică</i>: <a href="/ro/The_Urantia_Book/101#p6_8">CU 101:6.8</a>.  <i>Cine crede nu moare niciodată</i>: <a href="/ro/The_Urantia_Book/168#p0_7">CU 168:0.7</a>.  <i>Credincioșii au viață veșnică</i>: <a href="/ro/The_Urantia_Book/153#p2_11">CU 153:2.11</a>.  <i>Viața veșnică</i>: <a href="/ro/The_Urantia_Book/162#p2_7">CU 162:2.7</a>.  <i>Viața după moarte</i>: <a href="/ro/The_Urantia_Book/121#p5_11">CU 121:5.11</a>.  <i>Speranța pentru viața veșnică</i>: <a href="/ro/The_Urantia_Book/170#p2_2">CU 170:2.2</a>.  <i>Viața veșnică</i>: <a href="/ro/The_Urantia_Book/146#p3_7">CU 146:3.7</a>.  <i>Viață veșnică / eternă</i>: <a href="/ro/The_Urantia_Book/181#p2_11">CU 181:2.11</a>.  <i>Viața veșnică</i>: <a href="/ro/The_Urantia_Book/2#p2_1">CU 2:2.1</a>.  <i>Trăiește pentru totdeauna</i>: <a href="/ro/The_Urantia_Book/27#p1_5">CU 27:1.5</a>.  <i>Viață veșnică</i>: <a href="/ro/The_Urantia_Book/3#p0_1">CU 3:0.1</a>.  <i>Credincioșii nu mor niciodată</i>: <a href="/ro/The_Urantia_Book/162#p7_5">CU 162:7.5</a>. </li>
  <li id="fn6"><a href="#cite6">↑</a> 1:24 <i>De cine să se teamă</i>: <a href="/ro/The_Urantia_Book/165#p3_3">CU 165:3.3</a>.  <i>Capabil să vă păstreze și să vă prezinte</i>: <a href="/ro/The_Urantia_Book/8#p5_4">CU 8:5.4</a>. </li>
</ol>
</div>
