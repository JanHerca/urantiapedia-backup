<!--
title: Matei - Capitol 26
description: 
published: true
date: 2023-11-8T21:58:28Z
tags: bible, bible—matthew
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/ro/Bible/Matthew/25">
          <span class="mdi mdi-arrow-left-drop-circle"></span><span class="pl-2">Matei - Capitol 25</span>
        </a>
        </td>
        <td>
        <a href="/ro/Bible/Matthew/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/Matthew/27">
          <span class="pr-2">Matei - Capitol 27</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Iar după ce a sfârșit toate aceste cuvinte, a zis Iisus către ucenicii Săi: </p>
<p id="v2"><sup><small>2</small></sup>  Știți că peste două zile va fi Paștile și Fiul Omului va fi dat să fie răstignit. </p>
<p id="v3"><sup><small>3</small></sup>  Atunci arhiereii și bătrânii poporului s-au adunat în curtea arhiereului, care se numea Caiafa. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v4"><sup><small>4</small></sup>  Și împreună s-au sfătuit ca să prindă pe Iisus, cu vicleșug, și să-L ucidă. </p>
<p id="v5"><sup><small>5</small></sup>  Dar ziceau: Nu în ziua praznicului, ca să nu se facă tulburare în popor. <sup id="cite3"><a href="#fn3">[3]</a></sup></p>
<p id="v6"><sup><small>6</small></sup>  Fiind Iisus în Betania, în casa lui Simon Leprosul, <sup id="cite4"><a href="#fn4">[4]</a></sup> <sup id="cite5"><a href="#fn5">[5]</a></sup></p>
<p id="v7"><sup><small>7</small></sup>  S-a apropiat de El o femeie, având un alabastru cu mir de mare preț, și l-a turnat pe capul Lui, pe când ședea la masă. <sup id="cite6"><a href="#fn6">[6]</a></sup> <sup id="cite7"><a href="#fn7">[7]</a></sup></p>
<p id="v8"><sup><small>8</small></sup>  Și văzând ucenicii, s-au mâniat și au zis: De ce risipa aceasta? </p>
<p id="v9"><sup><small>9</small></sup>  Căci mirul acesta se putea vinde scump, iar banii să se dea săracilor. </p>
<p id="v10"><sup><small>10</small></sup>  Dar Iisus, cunoscând gândul lor, le-a zis: Pentru ce faceți supărare femeii? Căci lucru bun a făcut ea față de Mine. <sup id="cite8"><a href="#fn8">[8]</a></sup></p>
<p id="v11"><sup><small>11</small></sup>  Căci pe săraci totdeauna îi aveți cu voi, dar pe Mine nu Mă aveți totdeauna; </p>
<p id="v12"><sup><small>12</small></sup>  Că ea, turnând mirul acesta pe trupul Meu, a făcut-o spre îngroparea Mea. </p>
<p id="v13"><sup><small>13</small></sup>  Adevărat zic vouă: Oriunde se va propovădui Evanghelia aceasta, în toată lumea, se va spune și ce-a făcut ea, spre pomenirea ei. </p>
<p id="v14"><sup><small>14</small></sup>  Atunci unul din cei doisprezece, numit Iuda Iscarioteanul, ducându-se la arhierei, <sup id="cite9"><a href="#fn9">[9]</a></sup> <sup id="cite10"><a href="#fn10">[10]</a></sup> <sup id="cite11"><a href="#fn11">[11]</a></sup></p>
<p id="v15"><sup><small>15</small></sup>  A zis: Ce voiți să-mi dați și eu Îl voi da în mâinile voastre? Iar ei i-au dat treizeci de arginți. <sup id="cite12"><a href="#fn12">[12]</a></sup> <sup id="cite13"><a href="#fn13">[13]</a></sup></p>
<p id="v16"><sup><small>16</small></sup>  Și de atunci căuta un prilej potrivit ca să-L dea în mâinile lor. <sup id="cite14"><a href="#fn14">[14]</a></sup></p>
<p id="v17"><sup><small>17</small></sup>  În cea dintâi zi a Azimelor, au venit ucenicii la Iisus și L-au întrebat: Unde voiești să-Ți pregătim să mănânci Paștile? <sup id="cite15"><a href="#fn15">[15]</a></sup></p>
<p id="v18"><sup><small>18</small></sup>  Iar El a zis: Mergeți în cetate, la cutare și spuneți-i: Învățătorul zice: Timpul Meu este aproape; la tine vreau să fac Paștile cu ucenicii Mei. <sup id="cite16"><a href="#fn16">[16]</a></sup></p>
<p id="v19"><sup><small>19</small></sup>  Și ucenicii au făcut precum le-a poruncit Iisus și au pregătit Paștile. <sup id="cite17"><a href="#fn17">[17]</a></sup></p>
<p id="v20"><sup><small>20</small></sup>  Iar când s-a făcut seară, a șezut la masă cu cei doisprezece ucenici. <sup id="cite18"><a href="#fn18">[18]</a></sup></p>
<p id="v21"><sup><small>21</small></sup>  Și pe când mâncau, Iisus a zis: Adevărat grăiesc vouă, că unul dintre voi Mă va vinde. <sup id="cite19"><a href="#fn19">[19]</a></sup></p>
<p id="v22"><sup><small>22</small></sup>  Și ei, întristându-se foarte, au început să-I zică fiecare: Nu cumva eu sunt, Doamne? <sup id="cite20"><a href="#fn20">[20]</a></sup></p>
<p id="v23"><sup><small>23</small></sup>  Iar El, răspunzând, a zis: Cel ce a întins cu Mine mâna în blid, acela Mă va vinde. <sup id="cite21"><a href="#fn21">[21]</a></sup></p>
<p id="v24"><sup><small>24</small></sup>  Fiul Omului merge precum este scris despre El. Vai, însă, acelui om prin care Fiul Omului se vinde! Bine era de omul acela dacă nu se năștea. <sup id="cite22"><a href="#fn22">[22]</a></sup></p>
<p id="v25"><sup><small>25</small></sup>  Și Iuda, cel ce L-a vândut, răspunzând a zis: Nu cumva sunt eu, Învățătorule? Răspuns-a lui: Tu ai zis. <sup id="cite23"><a href="#fn23">[23]</a></sup></p>
<p id="v26"><sup><small>26</small></sup>  Iar pe când mâncau ei, Iisus, luând pâine și binecuvântând, a frânt și, dând ucenicilor, a zis: Luați, mâncați, acesta este trupul Meu. <sup id="cite24"><a href="#fn24">[24]</a></sup></p>
<p id="v27"><sup><small>27</small></sup>  Și luând paharul și mulțumind, le-a dat, zicând: Beți dintru acesta toți, <sup id="cite25"><a href="#fn25">[25]</a></sup></p>
<p id="v28"><sup><small>28</small></sup>  Că acesta este Sângele Meu, al Legii celei noi, care pentru mulți se varsă spre iertarea păcatelor. </p>
<p id="v29"><sup><small>29</small></sup>  Și vă spun vouă că nu voi mai bea de acum din acest rod al viței până în ziua aceea când îl voi bea cu voi, nou, întru împărăția Tatălui Meu. <sup id="cite26"><a href="#fn26">[26]</a></sup></p>
<p id="v30"><sup><small>30</small></sup>  Și după ce au cântat laude, au ieșit la Muntele Măslinilor. <sup id="cite27"><a href="#fn27">[27]</a></sup></p>
<p id="v31"><sup><small>31</small></sup>  Atunci Iisus le-a zis: Voi toți vă veți sminti întru Mine în noaptea aceasta căci scris este: "Bate-voi păstorul și se vor risipi oile turmei". <sup id="cite28"><a href="#fn28">[28]</a></sup> <sup id="cite29"><a href="#fn29">[29]</a></sup></p>
<p id="v32"><sup><small>32</small></sup>  Dar după învierea Mea voi merge mai înainte de voi în Galileea. <sup id="cite30"><a href="#fn30">[30]</a></sup></p>
<p id="v33"><sup><small>33</small></sup>  Iar Petru, răspunzând, I-a zis: Dacă toți se vor sminti întru Tine, eu niciodată nu mă voi sminti. <sup id="cite31"><a href="#fn31">[31]</a></sup></p>
<p id="v34"><sup><small>34</small></sup>  Zis-a Iisus lui: Adevărat zic ție că în noaptea aceasta, mai înainte de a cânta cocoșul, de trei ori te vei lepăda de Mine. <sup id="cite32"><a href="#fn32">[32]</a></sup></p>
<p id="v35"><sup><small>35</small></sup>  Petru i-a zis: Și de ar fi să mor împreună cu Tine, nu mă voi lepăda de Tine. Și toți ucenicii au zis la fel. </p>
<p id="v36"><sup><small>36</small></sup>  Atunci Iisus a mers împreună cu ei la un loc ce se cheamă Ghetsimani și a zis ucenicilor: Ședeți aici, până ce Mă voi duce acolo și Mă voi ruga. <sup id="cite33"><a href="#fn33">[33]</a></sup></p>
<p id="v37"><sup><small>37</small></sup>  Și luând cu Sine pe Petru și pe cei doi fii ai lui Zevedeu, a început a Se întrista și a Se mâhni. <sup id="cite34"><a href="#fn34">[34]</a></sup></p>
<p id="v38"><sup><small>38</small></sup>  Atunci le-a zis: Întristat este sufletul Meu până la moarte. Rămâneți aici și privegheați împreună cu Mine. </p>
<p id="v39"><sup><small>39</small></sup>  Și mergând puțin mai înainte, a căzut cu fața la pământ, rugându-Se și zicând: Părintele Meu, de este cu putință, treacă de la Mine paharul acesta! Însă nu precum voiesc Eu, ci precum Tu voiești. <sup id="cite35"><a href="#fn35">[35]</a></sup> <sup id="cite36"><a href="#fn36">[36]</a></sup> <sup id="cite37"><a href="#fn37">[37]</a></sup></p>
<p id="v40"><sup><small>40</small></sup>  Și a venit la ucenici și i-a găsit dormind și i-a zis lui Petru: Așa, n-ați putut un ceas să privegheați cu Mine! <sup id="cite38"><a href="#fn38">[38]</a></sup></p>
<p id="v41"><sup><small>41</small></sup>  Privegheați și vă rugați, ca să nu intrați în ispită. Căci duhul este osârduitor, dar trupul este neputincios. <sup id="cite39"><a href="#fn39">[39]</a></sup></p>
<p id="v42"><sup><small>42</small></sup>  Iarăși ducându-se, a doua oară, s-a rugat, zicând: Părintele Meu, dacă nu este cu putință să treacă acest pahar, ca să nu-l beau, facă-se voia Ta. <sup id="cite40"><a href="#fn40">[40]</a></sup></p>
<p id="v43"><sup><small>43</small></sup>  Și venind iarăși, i-a aflat dormind, căci ochii lor erau îngreuiați. <sup id="cite41"><a href="#fn41">[41]</a></sup></p>
<p id="v44"><sup><small>44</small></sup>  Și lăsându-i, S-a dus iarăși și a treia oară S-a rugat, același cuvânt zicând. <sup id="cite42"><a href="#fn42">[42]</a></sup></p>
<p id="v45"><sup><small>45</small></sup>  Atunci a venit la ucenici și le-a zis: Dormiți de acum și vă odihniți! Iată s-a apropiat ceasul și Fiul Omului va fi dat în mâinile păcătoșilor. </p>
<p id="v46"><sup><small>46</small></sup>  Sculați-vă să mergem, iată s-a apropiat cel ce M-a vândut. </p>
<p id="v47"><sup><small>47</small></sup>  Și pe când vorbea încă, iată a sosit Iuda, unul dintre cei doisprezece, și împreună cu el mulțime multă, cu săbii și cu ciomege, de la arhierei și de la bătrânii poporului. <sup id="cite43"><a href="#fn43">[43]</a></sup></p>
<p id="v48"><sup><small>48</small></sup>  Iar vânzătorul le-a dat semn, zicând: Pe care-L voi săruta, Acela este: puneți mâna pe El. <sup id="cite44"><a href="#fn44">[44]</a></sup></p>
<p id="v49"><sup><small>49</small></sup>  Și îndată, apropiindu-se de Iisus, a zis: Bucură-Te, Învățătorule! Și L-a sărutat. <sup id="cite45"><a href="#fn45">[45]</a></sup></p>
<p id="v50"><sup><small>50</small></sup>  Iar Iisus i-a zis: Prietene, pentru ce ai venit? Atunci ei, apropiindu-se, au pus mâinile pe Iisus și L-au prins. </p>
<p id="v51"><sup><small>51</small></sup>  Și iată, unul dintre cei ce erau cu Iisus, întinzând mâna, a tras sabia și, lovind pe sluga arhiereului, i-a tăiat urechea. <sup id="cite46"><a href="#fn46">[46]</a></sup></p>
<p id="v52"><sup><small>52</small></sup>  Atunci Iisus i-a zis: Întoarce sabia ta la locul ei, că toți cei ce scot sabia, de sabie vor pieri. <sup id="cite47"><a href="#fn47">[47]</a></sup></p>
<p id="v53"><sup><small>53</small></sup>  Sau ți se pare că nu pot să rog pe Tatăl Meu și să-Mi trimită acum mai mult de douăsprezece legiuni de îngeri? <sup id="cite48"><a href="#fn48">[48]</a></sup></p>
<p id="v54"><sup><small>54</small></sup>  Dar cum se vor împlini Scripturile, că așa trebuie să fie? </p>
<p id="v55"><sup><small>55</small></sup>  În ceasul acela, a zis Iisus mulțimilor: Ca la un tâlhar ați ieșit cu săbii și cu ciomege, ca să Mă prindeți. În fiecare zi ședeam în templu și învățam și n-ați pus mâna pe Mine. <sup id="cite49"><a href="#fn49">[49]</a></sup></p>
<p id="v56"><sup><small>56</small></sup>  Dar toate acestea s-au făcut ca să se împlinească Scripturile proorocilor. Atunci toți ucenicii, lăsându-L, au fugit. <sup id="cite50"><a href="#fn50">[50]</a></sup></p>
<p id="v57"><sup><small>57</small></sup>  Iar cei care au prins pe Iisus L-au dus la Caiafa arhiereul, unde erau adunați cărturarii și bătrânii. <sup id="cite51"><a href="#fn51">[51]</a></sup></p>
<p id="v58"><sup><small>58</small></sup>  Iar Petru Îl urma de departe până a ajuns la curtea arhiereului și, intrând înăuntru, ședea cu slugile, ca să vadă sfârșitul. <sup id="cite52"><a href="#fn52">[52]</a></sup></p>
<p id="v59"><sup><small>59</small></sup>  Iar arhiereii, bătrânii și tot sinedriul căutau mărturie mincinoasă împotriva lui Iisus, ca să-L omoare. <sup id="cite53"><a href="#fn53">[53]</a></sup></p>
<p id="v60"><sup><small>60</small></sup>  Și n-au găsit, deși veniseră mulți martori mincinoși. Mai pe urmă însă au venit doi și au spus: <sup id="cite54"><a href="#fn54">[54]</a></sup> <sup id="cite55"><a href="#fn55">[55]</a></sup></p>
<p id="v61"><sup><small>61</small></sup>  Acesta a zis: Pot să dărâm templul lui Dumnezeu și în trei zile să-l clădesc. <sup id="cite56"><a href="#fn56">[56]</a></sup></p>
<p id="v62"><sup><small>62</small></sup>  Și, sculându-se, arhiereul I-a zis: Nu răspunzi nimic la ceea ce mărturisesc aceștia împotriva Ta? <sup id="cite57"><a href="#fn57">[57]</a></sup></p>
<p id="v63"><sup><small>63</small></sup>  Dar Iisus tăcea. Și arhiereul I-a zis: Te jur pe Dumnezeul cel viu, să ne spui nouă de ești Tu Hristosul, Fiul lui Dumnezeu. <sup id="cite58"><a href="#fn58">[58]</a></sup> <sup id="cite59"><a href="#fn59">[59]</a></sup></p>
<p id="v64"><sup><small>64</small></sup>  Iisus i-a răspuns: Tu ai zis. Și vă spun încă: De acum veți vedea pe Fiul Omului șezând de-a dreapta puterii și venind pe norii cerului. </p>
<p id="v65"><sup><small>65</small></sup>  Atunci arhiereul și-a sfâșiat hainele, zicând: A hulit! Ce ne mai trebuie martori? Iată acum ați auzit hula Lui. <sup id="cite60"><a href="#fn60">[60]</a></sup></p>
<p id="v66"><sup><small>66</small></sup>  Ce vi se pare? Iar ei, răspunzând, au zis: Este vinovat de moarte. </p>
<p id="v67"><sup><small>67</small></sup>  Și au scuipat în obrazul Lui, bătându-L cu pumnii, iar unii Îi dădeau palme, <sup id="cite61"><a href="#fn61">[61]</a></sup> <sup id="cite62"><a href="#fn62">[62]</a></sup></p>
<p id="v68"><sup><small>68</small></sup>  Zicând: Proorocește-ne, Hristoase, cine este cel ce Te-a lovit. </p>
<p id="v69"><sup><small>69</small></sup>  Iar Petru ședea afară, în curte. Și o slujnică s-a apropiat de el, zicând: Și tu erai cu Iisus Galileianul. <sup id="cite63"><a href="#fn63">[63]</a></sup> <sup id="cite64"><a href="#fn64">[64]</a></sup></p>
<p id="v70"><sup><small>70</small></sup>  Dar el s-a lepădat înaintea tuturor, zicând: Nu știu ce zici. </p>
<p id="v71"><sup><small>71</small></sup>  Și ieșind el la poartă, l-a văzut alta și a zis celor de acolo: Și acesta era cu Iisus Nazarineanul. <sup id="cite65"><a href="#fn65">[65]</a></sup></p>
<p id="v72"><sup><small>72</small></sup>  Și iarăși s-a lepădat cu jurământ: Nu cunosc pe omul acesta. </p>
<p id="v73"><sup><small>73</small></sup>  Iar după puțin, apropiindu-se cei ce stăteau acolo au zis lui Petru: Cu adevărat și tu ești dintre ei, căci și graiul te vădește. <sup id="cite66"><a href="#fn66">[66]</a></sup></p>
<p id="v74"><sup><small>74</small></sup>  Atunci el a început a se blestema și a se jura: Nu cunosc pe omul acesta. Și îndată a cântat cocoșul. <sup id="cite67"><a href="#fn67">[67]</a></sup></p>
<p id="v75"><sup><small>75</small></sup>  Și Petru și-a adus aminte de cuvântul lui Iisus, care zisese: Mai înainte de a cânta cocoșul, de trei ori te vei lepăda de Mine. Și ieșind afară, a plâns cu amar. <sup id="cite68"><a href="#fn68">[68]</a></sup> <sup id="cite69"><a href="#fn69">[69]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/ro/Bible/Matthew/25">
          <span class="mdi mdi-arrow-left-drop-circle"></span><span class="pl-2">Matei - Capitol 25</span>
        </a>
        </td>
        <td>
        <a href="/ro/Bible/Matthew/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/Matthew/27">
          <span class="pr-2">Matei - Capitol 27</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Referințe</h2>
<div style="column-width: 30em;">
<ol>
  <li id="fn1"><a href="#cite1">↑</a> 26:3-4 <i>Întâlnirea Sinedriului la Caiafa</i>: <a href="/ro/The_Urantia_Book/177#p4_1">CU 177:4.1</a>. </li>
  <li id="fn2"><a href="#cite2">↑</a> 26:3-5 <i>Sanhedrin parcele</i>: <a href="/ro/The_Urantia_Book/175#p4_13">CU 175:4.13</a>. </li>
  <li id="fn3"><a href="#cite3">↑</a> 26:5 <i>Frica de mulțimi</i>: <a href="/ro/The_Urantia_Book/177#p4_6">CU 177:4.6</a>. </li>
  <li id="fn4"><a href="#cite4">↑</a> 26:6 <i>Banchetul</i>: <a href="/ro/The_Urantia_Book/172#p1_2">CU 172:1.2</a>. </li>
  <li id="fn5"><a href="#cite5">↑</a> 26:6-7 <i>Cutie cu unguent</i>: <a href="/ro/The_Urantia_Book/139#p12_10">CU 139:12.10</a>. </li>
  <li id="fn6"><a href="#cite6">↑</a> 26:7 <i>Costul unguentului</i>: <a href="/ro/The_Urantia_Book/172#p1_7">CU 172:1.7</a>. </li>
  <li id="fn7"><a href="#cite7">↑</a> 26:7-9 <i>Ungerea lui Isus de către femeie</i>: <a href="/ro/The_Urantia_Book/172#p1_5">CU 172:1.5</a>. </li>
  <li id="fn8"><a href="#cite8">↑</a> 26:10-13 <i>Isus o apără pe Maria</i>: <a href="/ro/The_Urantia_Book/172#p1_6">CU 172:1.6</a>. </li>
  <li id="fn9"><a href="#cite9">↑</a> 26:14 <i>Iuda merge la casa lui Caiafa</i>: <a href="/ro/The_Urantia_Book/177#p4_1">CU 177:4.1</a>. </li>
  <li id="fn10"><a href="#cite10">↑</a> 26:14-16 <i>Iuda decide trădarea</i>: <a href="/ro/The_Urantia_Book/172#p1_7">CU 172:1.7</a>. </li>
  <li id="fn11"><a href="#cite11">↑</a> 26:14-16,47-49 <i>Judas' betrayal</i>: <a href="/ro/The_Urantia_Book/139#p12_12">CU 139:12.12</a>. </li>
  <li id="fn12"><a href="#cite12">↑</a> 26:15 <i>30 de argint</i>: <a href="/ro/The_Urantia_Book/186#p1_2">CU 186:1.2</a>. </li>
  <li id="fn13"><a href="#cite13">↑</a> 26:15a <i>Iuda; "Cât costă?"</i>: <a href="/ro/The_Urantia_Book/177#p4_7">CU 177:4.7</a>. </li>
  <li id="fn14"><a href="#cite14">↑</a> 26:16 <i>„Răsplată” atunci când Îl trădezi pe Isus</i>: <a href="/ro/The_Urantia_Book/177#p4_8">CU 177:4.8</a>. </li>
  <li id="fn15"><a href="#cite15">↑</a> 26:17 <i>Unde să mănânci Paștele?</i>: <a href="/ro/The_Urantia_Book/178#p2_5">CU 178:2.5</a>. </li>
  <li id="fn16"><a href="#cite16">↑</a> 26:18 <i>Urmăriți bărbatul cu ulcior</i>: <a href="/ro/The_Urantia_Book/178#p2_7">CU 178:2.7</a>. </li>
  <li id="fn17"><a href="#cite17">↑</a> 26:19 <i>În camera de sus</i>: <a href="/ro/The_Urantia_Book/178#p2_8">CU 178:2.8</a>. </li>
  <li id="fn18"><a href="#cite18">↑</a> 26:20 <i>Isus intră, așezat</i>: <a href="/ro/The_Urantia_Book/179#p1_7">CU 179:1.7</a>. </li>
  <li id="fn19"><a href="#cite19">↑</a> 26:21 <i>Anuntă în așteptarea trădării</i>: <a href="/ro/The_Urantia_Book/179#p4_1">CU 179:4.1</a>. </li>
  <li id="fn20"><a href="#cite20">↑</a> 26:22 <i>„Sunt eu?”</i>: <a href="/ro/The_Urantia_Book/179#p4_2">CU 179:4.2</a>. </li>
  <li id="fn21"><a href="#cite21">↑</a> 26:23 <i>Tradat de prieten</i>: <a href="/ro/The_Urantia_Book/179#p4_2">CU 179:4.2</a>. </li>
  <li id="fn22"><a href="#cite22">↑</a> 26:24 <i>Trădătorul nu este necesar</i>: <a href="/ro/The_Urantia_Book/179#p4_2">CU 179:4.2</a>. </li>
  <li id="fn23"><a href="#cite23">↑</a> 26:25 <i>Isus îi dă „sop” lui Iuda</i>: <a href="/ro/The_Urantia_Book/179#p4_3">CU 179:4.3</a>. </li>
  <li id="fn24"><a href="#cite24">↑</a> 26:26 <i>Bread of Life</i>: <a href="/ro/The_Urantia_Book/179#p5_3">CU 179:5.3</a>. </li>
  <li id="fn25"><a href="#cite25">↑</a> 26:27-29 <i>Cupa de binecuvântare</i>: <a href="/ro/The_Urantia_Book/179#p5_1">CU 179:5.1</a>. </li>
  <li id="fn26"><a href="#cite26">↑</a> 26:29 <i>A doua ceașcă</i>: <a href="/ro/The_Urantia_Book/179#p2_2">CU 179:2.2</a>. </li>
  <li id="fn27"><a href="#cite27">↑</a> 26:30a <i>Încheiați cântând un imn (Psalmul 118)</i>: <a href="/ro/The_Urantia_Book/179#p5_10">CU 179:5.10</a>. </li>
  <li id="fn28"><a href="#cite28">↑</a> 26:31 <i>Ciobanesc lovit, turma se împrăștie</i>: <a href="/ro/The_Urantia_Book/183#p4_6">CU 183:4.6</a>. </li>
  <li id="fn29"><a href="#cite29">↑</a> 26:31-32 <i>Ultimul avertisment, instrucțiune</i>: <a href="/ro/The_Urantia_Book/181#p2_27">CU 181:2.27</a>. </li>
  <li id="fn30"><a href="#cite30">↑</a> 26:32 <i>Du-te în Galileea</i>: <a href="/ro/The_Urantia_Book/191#p5_6">CU 191:5.6</a>. </li>
  <li id="fn31"><a href="#cite31">↑</a> 26:33,35 <i>lauda lui Petru</i>: <a href="/ro/The_Urantia_Book/181#p2_28">CU 181:2.28</a>. </li>
  <li id="fn32"><a href="#cite32">↑</a> 26:34 <i>Cuvinte de avertizare</i>: <a href="/ro/The_Urantia_Book/184#p2_8">CU 184:2.8</a>.  <i>Prevestește negarea lui Petru</i>: <a href="/ro/The_Urantia_Book/181#p2_29">CU 181:2.29</a>. </li>
  <li id="fn33"><a href="#cite33">↑</a> 26:36-39 <i>rugăciunea Ghetsimani</i>: <a href="/ro/The_Urantia_Book/182#p3_1">CU 182:3.1</a>. </li>
  <li id="fn34"><a href="#cite34">↑</a> 26:37 <i>ucenici aleși</i>: <a href="/ro/The_Urantia_Book/182#p2_2">CU 182:2.2</a>. </li>
  <li id="fn35"><a href="#cite35">↑</a> 26:39 <i>Bea ceașca</i>: <a href="/ro/The_Urantia_Book/20#p6_7">CU 20:6.7</a>. </li>
  <li id="fn36"><a href="#cite36">↑</a> 26:39,42 <i>Bea ceașcă amară</i>: <a href="/ro/The_Urantia_Book/136#p9_4">CU 136:9.4</a>. </li>
  <li id="fn37"><a href="#cite37">↑</a> 26:39,42,44 <i>Isus a făcut voia Tatălui</i>: <a href="/ro/The_Urantia_Book/183#p1_1">CU 183:1.1</a>.  <i>Isus a făcut voia Tatălui</i>: <a href="/ro/The_Urantia_Book/196#p0_14">CU 196:0.14</a>.  <i>Voia mea ca voia ta să se facă</i>: <a href="/ro/The_Urantia_Book/118#p8_11">CU 118:8.11</a>.  <i>Isus trăiește voia Tatălui</i>: <a href="/ro/The_Urantia_Book/120#p2_1">CU 120:2.1</a>.  <i>Dezvăluie voința Tatălui Universal</i>: <a href="/ro/The_Urantia_Book/120#p0_4">CU 120:0.4</a>.  <i>Voia Ta făcută</i>: <a href="/ro/The_Urantia_Book/140#p5_11">CU 140:5.11</a>.  <i>Isus a trăit voia Tatălui</i>: <a href="/ro/The_Urantia_Book/141#p7_11">CU 141:7.11</a>.  <i>Isus a învățat „voia Tatălui”</i>: <a href="/ro/The_Urantia_Book/170#p2_20">CU 170:2.20</a>.  <i>Nu voia mea, ci voia lui Dumnezeu</i>: <a href="/ro/The_Urantia_Book/111#p5_6">CU 111:5.6</a>.  <i>Trăiește voia Tatălui, dezvăluie-L</i>: <a href="/ro/The_Urantia_Book/131#p10_2">CU 131:10.2</a>.  <i>Vii supus voinței Tatălui</i>: <a href="/ro/The_Urantia_Book/120#p4_1">CU 120:4.1</a>.  <i>Dorinta de a face voia Tatalui</i>: <a href="/ro/The_Urantia_Book/1#p2_3">CU 1:2.3</a>.  <i>am făcut voia Tatălui</i>: <a href="/ro/The_Urantia_Book/180#p3_9">CU 180:3.9</a>.  <i>Isus a trăit voia Tatălui</i>: <a href="/ro/The_Urantia_Book/119#p8_4">CU 119:8.4</a>.  <i>Isus a trăit voia Tatălui</i>: <a href="/ro/The_Urantia_Book/128#p7_2">CU 128:7.2</a>.  <i>Fă voia lui Dumnezeu</i>: <a href="/ro/The_Urantia_Book/117#p0_1">CU 117:0.1</a>.  <i>Isus să trăiască voia Tatălui nostru</i>: <a href="/ro/The_Urantia_Book/120#p2_8">CU 120:2.8</a>.  <i>Isus a făcut voia Tatălui Său</i>: <a href="/ro/The_Urantia_Book/196#p0_10">CU 196:0.10</a>.  <i>Nu voia mea, ci a ta să se facă</i>: <a href="/ro/The_Urantia_Book/136#p4_4">CU 136:4.4</a>.  <i>Angajamentul de a trăi după voia Tatălui</i>: <a href="/ro/The_Urantia_Book/136#p10_1">CU 136:10.1</a>.  <i>Isus a venit să facă voia Tatălui</i>: <a href="/ro/The_Urantia_Book/143#p1_4">CU 143:1.4</a>.  <i>Isus decide: trăiește după voia Tatălui</i>: <a href="/ro/The_Urantia_Book/136#p8_3">CU 136:8.3</a>.  <i>„Nu se face voia mea, ci a ta”</i>: <a href="/ro/The_Urantia_Book/160#p1_11">CU 160:1.11</a>.  <i>Nu voia mea, ci a Tatălui</i>: <a href="/ro/The_Urantia_Book/109#p6_5">CU 109:6.5</a>. </li>
  <li id="fn38"><a href="#cite38">↑</a> 26:40 <i>Prima dată apostolii dorm</i>: <a href="/ro/The_Urantia_Book/182#p3_2">CU 182:3.2</a>. </li>
  <li id="fn39"><a href="#cite39">↑</a> 26:41b <i>Duhul este dornic, carnea este slabă</i>: <a href="/ro/The_Urantia_Book/182#p3_4">CU 182:3.4</a>. </li>
  <li id="fn40"><a href="#cite40">↑</a> 26:42 <i>2d rugăciune Ghetsimani</i>: <a href="/ro/The_Urantia_Book/182#p3_2">CU 182:3.2</a>. </li>
  <li id="fn41"><a href="#cite41">↑</a> 26:43 <i>A doua oară apostolii dorm</i>: <a href="/ro/The_Urantia_Book/182#p3_3">CU 182:3.3</a>. </li>
  <li id="fn42"><a href="#cite42">↑</a> 26:44-46 <i>Rugăciune 3D, somn 3D</i>: <a href="/ro/The_Urantia_Book/182#p3_4">CU 182:3.4</a>. </li>
  <li id="fn43"><a href="#cite43">↑</a> 26:47 <i>Iuda conduce banda înarmată</i>: <a href="/ro/The_Urantia_Book/183#p2_4">CU 183:2.4</a>. </li>
  <li id="fn44"><a href="#cite44">↑</a> 26:48 <i>Planul</i>: <a href="/ro/The_Urantia_Book/183#p3_3">CU 183:3.3</a>. </li>
  <li id="fn45"><a href="#cite45">↑</a> 26:49-50a <i>Iisus trădat de un sărut</i>: <a href="/ro/The_Urantia_Book/183#p3_5">CU 183:3.5</a>. </li>
  <li id="fn46"><a href="#cite46">↑</a> 26:51 <i>Asalt asupra lui Malcus</i>: <a href="/ro/The_Urantia_Book/183#p3_7">CU 183:3.7</a>. </li>
  <li id="fn47"><a href="#cite47">↑</a> 26:52 <i>Isus îl mustră pe Petru</i>: <a href="/ro/The_Urantia_Book/183#p3_7">CU 183:3.7</a>.  <i>Cine se lupta cu sabia pier de ea</i>: <a href="/ro/The_Urantia_Book/181#p2_11">CU 181:2.11</a>. </li>
  <li id="fn48"><a href="#cite48">↑</a> 26:53 <i>Douăsprezece legiuni de îngeri</i>: <a href="/ro/The_Urantia_Book/38#p6_1">CU 38:6.1</a>.  <i>Isus nu are nevoie de apărare de către om</i>: <a href="/ro/The_Urantia_Book/178#p3_3">CU 178:3.3</a>.  <i>12 legiuni de îngeri și altele</i>: <a href="/ro/The_Urantia_Book/136#p5_1">CU 136:5.1</a>.  <i>Armatele cerului disponibile</i>: <a href="/ro/The_Urantia_Book/182#p3_8">CU 182:3.8</a>.  <i>Armata cerească</i>: <a href="/ro/The_Urantia_Book/183#p3_7">CU 183:3.7</a>.  <i>Spirite slujitoare</i>: <a href="/ro/The_Urantia_Book/167#p7_4">CU 167:7.4</a>. </li>
  <li id="fn49"><a href="#cite49">↑</a> 26:55 <i>De ce să mă duci aici?</i>: <a href="/ro/The_Urantia_Book/183#p3_8">CU 183:3.8</a>. </li>
  <li id="fn50"><a href="#cite50">↑</a> 26:56b <i>Adeptii fug</i>: <a href="/ro/The_Urantia_Book/183#p3_9">CU 183:3.9</a>. </li>
  <li id="fn51"><a href="#cite51">↑</a> 26:57 <i>Isus dus la Caiafa</i>: <a href="/ro/The_Urantia_Book/184#p1_9">CU 184:1.9</a>. </li>
  <li id="fn52"><a href="#cite52">↑</a> 26:58 <i>Petru urmează de departe</i>: <a href="/ro/The_Urantia_Book/183#p3_10">CU 183:3.10</a>.  <i>Petru intră în curte</i>: <a href="/ro/The_Urantia_Book/184#p2_1">CU 184:2.1</a>.  <i>Urmărind departe</i>: <a href="/ro/The_Urantia_Book/139#p2_9">CU 139:2.9</a>. </li>
  <li id="fn53"><a href="#cite53">↑</a> 26:59-60a <i>Doi martori căutați</i>: <a href="/ro/The_Urantia_Book/184#p3_6">CU 184:3.6</a>. </li>
  <li id="fn54"><a href="#cite54">↑</a> 26:60-62a <i>Isus a refuzat să se apere</i>: <a href="/ro/The_Urantia_Book/186#p2_2">CU 186:2.2</a>. </li>
  <li id="fn55"><a href="#cite55">↑</a> 26:60b-61 <i>Martori găsiți</i>: <a href="/ro/The_Urantia_Book/184#p3_7">CU 184:3.7</a>. </li>
  <li id="fn56"><a href="#cite56">↑</a> 26:61 <i>Distruge templul, face altul</i>: <a href="/ro/The_Urantia_Book/184#p3_7">CU 184:3.7</a>. </li>
  <li id="fn57"><a href="#cite57">↑</a> 26:62-63a <i>Isus nu a făcut nicio apărare</i>: <a href="/ro/The_Urantia_Book/184#p3_8">CU 184:3.8</a>. </li>
  <li id="fn58"><a href="#cite58">↑</a> 26:63b-64 <i>Isus mărturisește, eu sunt izbăvitorul</i>: <a href="/ro/The_Urantia_Book/184#p3_11">CU 184:3.11</a>.  <i>Conversație cu Annas</i>: <a href="/ro/The_Urantia_Book/184#p1_8">CU 184:1.8</a>. </li>
  <li id="fn59"><a href="#cite59">↑</a> 26:63b-64a <i>Isus răspunde întrebărilor despre: divinitate</i>: <a href="/ro/The_Urantia_Book/186#p2_2">CU 186:2.2</a>. </li>
  <li id="fn60"><a href="#cite60">↑</a> 26:65-66 <i>Răspunsul Marelui Preot</i>: <a href="/ro/The_Urantia_Book/184#p3_12">CU 184:3.12</a>. </li>
  <li id="fn61"><a href="#cite61">↑</a> 26:67 <i>Dezordine în instanță</i>: <a href="/ro/The_Urantia_Book/184#p3_15">CU 184:3.15</a>. </li>
  <li id="fn62"><a href="#cite62">↑</a> 26:67-68 <i>Indignitati fata de Isus</i>: <a href="/ro/The_Urantia_Book/184#p4_1">CU 184:4.1</a>.  <i>Isus nu a simțit nicio mânie</i>: <a href="/ro/The_Urantia_Book/186#p2_10">CU 186:2.10</a>. </li>
  <li id="fn63"><a href="#cite63">↑</a> 26:69-70 <i>Prima negare</i>: <a href="/ro/The_Urantia_Book/184#p2_4">CU 184:2.4</a>. </li>
  <li id="fn64"><a href="#cite64">↑</a> 26:69-75 <i>negarea lui Petru</i>: <a href="/ro/The_Urantia_Book/139#p2_6">CU 139:2.6</a>.  <i>negarea lui Petru</i>: <a href="/ro/The_Urantia_Book/139#p2_5">CU 139:2.5</a>. </li>
  <li id="fn65"><a href="#cite65">↑</a> 26:71-72 <i>A doua negare</i>: <a href="/ro/The_Urantia_Book/184#p2_6">CU 184:2.6</a>. </li>
  <li id="fn66"><a href="#cite66">↑</a> 26:73-74a <i>A treia negare</i>: <a href="/ro/The_Urantia_Book/184#p2_7">CU 184:2.7</a>. </li>
  <li id="fn67"><a href="#cite67">↑</a> 26:74b <i>Cocoșul a cântat</i>: <a href="/ro/The_Urantia_Book/184#p2_8">CU 184:2.8</a>. </li>
  <li id="fn68"><a href="#cite68">↑</a> 26:75a <i>Petru și-a amintit</i>: <a href="/ro/The_Urantia_Book/184#p2_8">CU 184:2.8</a>. </li>
  <li id="fn69"><a href="#cite69">↑</a> 26:75b <i>Petru a plâns amar</i>: <a href="/ro/The_Urantia_Book/184#p2_9">CU 184:2.9</a>. </li>
</ol>
</div>
