<!--
title: Matei - Capitol 14
description: 
published: true
date: 2022-8-28T15:50:57Z
tags: 
editor: ckeditor
dateCreated: 2022-8-28T15:50:57Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/ro/Bible/Matthew/13">Matei - Capitol 13</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/ro/Bible/Matthew/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/ro/Bible/Matthew/15">Matei - Capitol 15</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  În vremea aceea, a auzit tetrarhul Irod de vestea ce se dusese despre Iisus. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Și a zis slujitorilor săi: Acesta este Ioan Botezătorul; el s-a sculat din morți și de aceea se fac minuni prin el. </p>
<p id="v3"><sup><small>3</small></sup>  Căci Irod, prinzând pe Ioan, l-a legat și l-a pus în temniță, pentru Irodiada, femeia lui Filip, fratele său. <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup> <sup id="cite4"><a href="#fn4">[4]</a></sup></p>
<p id="v4"><sup><small>4</small></sup>  Căci Ioan îi zicea lui: Nu ți se cuvine s-o ai de soție. </p>
<p id="v5"><sup><small>5</small></sup>  Și voind să-l ucidă, s-a temut de mulțime, că-l socotea pe el ca prooroc. </p>
<p id="v6"><sup><small>6</small></sup>  Iar prăznuind Irod ziua lui de naștere, fiica Irodiadei a jucat în mijloc și i-a plăcut lui Irod. <sup id="cite5"><a href="#fn5">[5]</a></sup></p>
<p id="v7"><sup><small>7</small></sup>  De aceea, cu jurământ i-a făgăduit să-i dea orice va cere. </p>
<p id="v8"><sup><small>8</small></sup>  Iar ea, îndemnată fiind de mama sa, a zis: Dă-mi, aici pe tipsie, capul lui Ioan Botezătorul. </p>
<p id="v9"><sup><small>9</small></sup>  Și regele s-a întristat, dar, pentru jurământ și pentru cei care ședeau cu el la masă, a poruncit să i se dea. <sup id="cite6"><a href="#fn6">[6]</a></sup></p>
<p id="v10"><sup><small>10</small></sup>  Și a trimis și a tăiat capul lui Ioan, în temniță. </p>
<p id="v11"><sup><small>11</small></sup>  Și capul lui a fost adus pe tipsie și a fost dat fetei, iar ea l-a dus mamei sale. </p>
<p id="v12"><sup><small>12</small></sup>  Și, venind ucenicii lui, au luat trupul lui și l-au înmormântat și s-au dus să dea de știre lui Iisus. </p>
<p id="v13"><sup><small>13</small></sup>  Iar Iisus, auzind, S-a dus de acolo singur, cu corabia, în loc pustiu dar, aflând, mulțimile au venit după El, pe jos, din cetăți. <sup id="cite7"><a href="#fn7">[7]</a></sup> <sup id="cite8"><a href="#fn8">[8]</a></sup></p>
<p id="v14"><sup><small>14</small></sup>  Și ieșind, a văzut mulțime mare și I S-a făcut milă de ei și a vindecat pe bolnavii lor. </p>
<p id="v15"><sup><small>15</small></sup>  Iar când s-a făcut seară, ucenicii au venit la El și I-au zis: locul este pustiu și vremea iată a trecut; deci, dă drumul mulțimilor ca să se ducă în sate, să-și cumpere mâncare. <sup id="cite9"><a href="#fn9">[9]</a></sup></p>
<p id="v16"><sup><small>16</small></sup>  Iisus însă le-a răspuns: N-au trebuință să se ducă; dați-le voi să mănânce. </p>
<p id="v17"><sup><small>17</small></sup>  Iar ei I-au zis: Nu avem aici decât cinci pâini și doi pești. <sup id="cite10"><a href="#fn10">[10]</a></sup></p>
<p id="v18"><sup><small>18</small></sup>  Și El a zis: Aduceți-Mi-le aici. <sup id="cite11"><a href="#fn11">[11]</a></sup></p>
<p id="v19"><sup><small>19</small></sup>  Și poruncind să se așeze mulțimile pe iarbă și luând cele cinci pâini și cei doi pești și privind la cer, a binecuvântat și, frângând, a dat ucenicilor pâinile, iar ucenicii mulțimilor. <sup id="cite12"><a href="#fn12">[12]</a></sup></p>
<p id="v20"><sup><small>20</small></sup>  Și au mâncat toți și s-au săturat și au strâns rămășițele de fărâmituri, douăsprezece coșuri pline. </p>
<p id="v21"><sup><small>21</small></sup>  Iar cei ce mâncaseră erau ca la cinci mii de bărbați, afară de femei și de copii. </p>
<p id="v22"><sup><small>22</small></sup>  Și îndată Iisus a silit pe ucenici să intre în corabie și să treacă înaintea Lui, pe țărmul celălalt, până ce El va da drumul mulțimilor. <sup id="cite13"><a href="#fn13">[13]</a></sup></p>
<p id="v23"><sup><small>23</small></sup>  Iar dând drumul mulțimilor, S-a suit în munte, ca să Se roage singur. Și, făcându-se seară, era singur acolo. <sup id="cite14"><a href="#fn14">[14]</a></sup></p>
<p id="v24"><sup><small>24</small></sup>  Iar corabia era acum la multe stadii departe de pământ, fiind învăluită de valuri, căci vântul era împotrivă. <sup id="cite15"><a href="#fn15">[15]</a></sup></p>
<p id="v25"><sup><small>25</small></sup>  Iar la a patra strajă din noapte, a venit la ei Iisus, umblând pe mare. <sup id="cite16"><a href="#fn16">[16]</a></sup></p>
<p id="v26"><sup><small>26</small></sup>  Văzându-L umblând pe mare, ucenicii s-au înspăimântat, zicând că e nălucă și de frică au strigat. </p>
<p id="v27"><sup><small>27</small></sup>  Dar El le-a vorbit îndată, zicându-le: Îndrăzniți, Eu sunt; nu vă temeți! <sup id="cite17"><a href="#fn17">[17]</a></sup></p>
<p id="v28"><sup><small>28</small></sup>  Iar Petru, răspunzând, a zis: Doamne, dacă ești Tu, poruncește să vin la Tine pe apă. </p>
<p id="v29"><sup><small>29</small></sup>  El i-a zis: Vino. Iar Petru, coborându-se din corabie, a mers pe apă și a venit către Iisus. </p>
<p id="v30"><sup><small>30</small></sup>  Dar văzând vântul, s-a temut și, începând să se scufunde, a strigat, zicând: Doamne, scapă-mă! </p>
<p id="v31"><sup><small>31</small></sup>  Iar Iisus, întinzând îndată mâna, l-a apucat și a zis: Puțin credinciosule, pentru ce te-ai îndoit? <sup id="cite18"><a href="#fn18">[18]</a></sup></p>
<p id="v32"><sup><small>32</small></sup>  Și suindu-se ei în corabie, s-a potolit vântul. </p>
<p id="v33"><sup><small>33</small></sup>  Iar cei din corabie I s-au închinat, zicând: Cu adevărat Tu ești Fiul lui Dumnezeu. <sup id="cite19"><a href="#fn19">[19]</a></sup></p>
<p id="v34"><sup><small>34</small></sup>  Și, trecând dincolo, au venit în pământul Ghenizaretului. <sup id="cite20"><a href="#fn20">[20]</a></sup></p>
<p id="v35"><sup><small>35</small></sup>  Și, cunoscându-L, oamenii locului aceluia au trimis în tot acel ținut și au adus la El pe toți bolnavii. </p>
<p id="v36"><sup><small>36</small></sup>  Și-L rugau ca numai să se atingă de poala hainei Lui; și câți se atingeau se vindecau. </p>
<h2>Referințe</h2>
<div style="column-width: 30em;">
<ol>
  <li id="fn1"><a href="#cite1">↑</a> 14:1-2 <i>temerile lui Irod</i>: <a href="/ro/The_Urantia_Book/154#p0_2">CU 154:0.2</a>. </li>
  <li id="fn2"><a href="#cite2">↑</a> 14:3 <i>Ioan arestat</i>: <a href="/ro/The_Urantia_Book/135#p10_3">CU 135:10.3</a>. </li>
  <li id="fn3"><a href="#cite3">↑</a> 14:3-5 <i>Irod și Ioan</i>: <a href="/ro/The_Urantia_Book/135#p12_2">CU 135:12.2</a>. </li>
  <li id="fn4"><a href="#cite4">↑</a> 14:3b-4 <i>Ioan îl atacă pe Irod</i>: <a href="/ro/The_Urantia_Book/135#p10_2">CU 135:10.2</a>.  <i>Evanghelia socială a lui Ioan</i>: <a href="/ro/The_Urantia_Book/135#p10_2">CU 135:10.2</a>. </li>
  <li id="fn5"><a href="#cite5">↑</a> 14:6a <i>Sărbătoarea zilei de naștere a lui Irod</i>: <a href="/ro/The_Urantia_Book/135#p12_5">CU 135:12.5</a>. </li>
  <li id="fn6"><a href="#cite6">↑</a> 14:9-12 <i>Ioan Botezătorul a ucis, îngropat</i>: <a href="/ro/The_Urantia_Book/144#p9_1">CU 144:9.1</a>. </li>
  <li id="fn7"><a href="#cite7">↑</a> 14:13a <i>Isus pleacă</i>: <a href="/ro/The_Urantia_Book/152#p2_1">CU 152:2.1</a>. </li>
  <li id="fn8"><a href="#cite8">↑</a> 14:13b-14 <i>Oamenii urmează</i>: <a href="/ro/The_Urantia_Book/152#p2_2">CU 152:2.2</a>. </li>
  <li id="fn9"><a href="#cite9">↑</a> 14:15-16 <i>Fără mâncare pentru mulțime</i>: <a href="/ro/The_Urantia_Book/152#p2_6">CU 152:2.6</a>. </li>
  <li id="fn10"><a href="#cite10">↑</a> 14:17 <i>Cinci pâini, doi pești</i>: <a href="/ro/The_Urantia_Book/152#p2_7">CU 152:2.7</a>. </li>
  <li id="fn11"><a href="#cite11">↑</a> 14:18-19a <i>Aduceți mâncare, mulțime de locuri</i>: <a href="/ro/The_Urantia_Book/152#p2_8">CU 152:2.8</a>. </li>
  <li id="fn12"><a href="#cite12">↑</a> 14:19b-21 <i>Hrănirea 5.000</i>: <a href="/ro/The_Urantia_Book/152#p2_9">CU 152:2.9</a>. </li>
  <li id="fn13"><a href="#cite13">↑</a> 14:22 <i>Discipolii intră în barcă</i>: <a href="/ro/The_Urantia_Book/152#p4_1">CU 152:4.1</a>. </li>
  <li id="fn14"><a href="#cite14">↑</a> 14:23 <i>Mulțimea pleacă, Isus se roagă</i>: <a href="/ro/The_Urantia_Book/152#p3_3">CU 152:3.3</a>. </li>
  <li id="fn15"><a href="#cite15">↑</a> 14:24-31 <i>„umblarea pe apă” a lui Isus</i>: <a href="/ro/The_Urantia_Book/152#p4_2">CU 152:4.2</a>. </li>
  <li id="fn16"><a href="#cite16">↑</a> 14:25-27 <i>Isus nu a mers niciodată pe apă</i>: <a href="/ro/The_Urantia_Book/136#p7_3">CU 136:7.3</a>. </li>
  <li id="fn17"><a href="#cite17">↑</a> 14:27 <i>Fii de voie bună</i>: <a href="/ro/The_Urantia_Book/100#p7_9">CU 100:7.9</a>.  <i>nu te teme</i>: <a href="/ro/The_Urantia_Book/100#p7_15">CU 100:7.15</a>.  <i>„Nu vă temeți”, a spus Isus</i>: <a href="/ro/The_Urantia_Book/140#p8_20">CU 140:8.20</a>. </li>
  <li id="fn18"><a href="#cite18">↑</a> 14:31 <i>Voi de putina credinta</i>: <a href="/ro/The_Urantia_Book/165#p5_3">CU 165:5.3</a>. </li>
  <li id="fn19"><a href="#cite19">↑</a> 14:33 <i>Isus, Fiul lui Dumnezeu</i>: <a href="/ro/The_Urantia_Book/136#p1_1">CU 136:1.1</a>.  <i>Evanghelia Fiului Divin</i>: <a href="/ro/The_Urantia_Book/141#p3_5">CU 141:3.5</a>.  <i>Isus, Fiul lui Dumnezeu</i>: <a href="/ro/The_Urantia_Book/157#p5_1">CU 157:5.1</a>. </li>
  <li id="fn20"><a href="#cite20">↑</a> 14:34 <i>Ajunge la mal</i>: <a href="/ro/The_Urantia_Book/152#p5_1">CU 152:5.1</a>. </li>
</ol>
</div>
