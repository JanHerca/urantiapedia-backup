<!--
title: Matei - Capitol 13
description: 
published: true
date: 2022-10-8T9:56:58Z
tags: bible, bible—matthew
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td><a href="/ro/Bible/Matthew/12">Matei - Capitol 12</a></td>
        <td><a href="/ro/Bible/Matthew/Index">Index</a></td>
        <td><a href="/ro/Bible/Matthew/14">Matei - Capitol 14</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  În ziua aceea, ieșind Iisus din casă, ședea lângă mare. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Și s-au adunat la El mulțimi multe, încât intrând în corabie ședea în ea și toată mulțimea sta pe țărm. </p>
<p id="v3"><sup><small>3</small></sup>  Și le-a grăit lor multe, în pilde, zicând: Iată a ieșit semănătorul să semene. <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v4"><sup><small>4</small></sup>  Și pe când semăna, unele semințe au căzut lângă drum și au venit păsările și le-au mâncat. </p>
<p id="v5"><sup><small>5</small></sup>  Altele au căzut pe loc pietros, unde n-aveau pământ mult și îndată au răsărit, că n-aveau pământ adânc; </p>
<p id="v6"><sup><small>6</small></sup>  Iar când s-a ivit soarele, s-au pălit de arșiță și, neavând rădăcină, s-au uscat. </p>
<p id="v7"><sup><small>7</small></sup>  Altele au căzut între spini, dar spinii au crescut și le-au înăbușit. </p>
<p id="v8"><sup><small>8</small></sup>  Altele au căzut pe pământ bun și au dat rod: una o sută, alta șaizeci, alta treizeci. <sup id="cite4"><a href="#fn4">[4]</a></sup></p>
<p id="v9"><sup><small>9</small></sup>  Cine are urechi de auzit să audă. </p>
<p id="v10"><sup><small>10</small></sup>  Și ucenicii, apropiindu-se de El, I-au zis: De ce le vorbești lor în pilde? <sup id="cite5"><a href="#fn5">[5]</a></sup></p>
<p id="v11"><sup><small>11</small></sup>  Iar El, răspunzând, le-a zis: Pentru că vouă vi s-a dat să cunoașteți tainele împărăției cerurilor, pe când acestora nu li s-a dat. <sup id="cite6"><a href="#fn6">[6]</a></sup> <sup id="cite7"><a href="#fn7">[7]</a></sup> <sup id="cite8"><a href="#fn8">[8]</a></sup></p>
<p id="v12"><sup><small>12</small></sup>  Căci celui ce are i se va da și-i va prisosi, iar de la cel ce nu are, și ce are i se va lua. <sup id="cite9"><a href="#fn9">[9]</a></sup></p>
<p id="v13"><sup><small>13</small></sup>  De aceea le vorbesc în pilde, că, văzând, nu văd și, auzind, nu aud, nici nu înțeleg. </p>
<p id="v14"><sup><small>14</small></sup>  Și se împlinește cu ei proorocia lui Isaia, care zice: "Cu urechile veți auzi, dar nu veți înțelege, și cu ochii vă veți uita, dar nu veți vedea". <sup id="cite10"><a href="#fn10">[10]</a></sup></p>
<p id="v15"><sup><small>15</small></sup>  Căci inima acestui popor s-a învârtoșat și cu urechile aude greu și ochii lui s-au închis, ca nu cumva să vadă cu ochii și să audă cu urechile și cu inima să înțeleagă și să se întoarcă, și Eu să-i tămăduiesc pe ei. </p>
<p id="v16"><sup><small>16</small></sup>  Dar fericiți sunt ochii voștri că văd și urechile voastre că aud. <sup id="cite11"><a href="#fn11">[11]</a></sup></p>
<p id="v17"><sup><small>17</small></sup>  Căci adevărat grăiesc vouă că mulți prooroci și drepți au dorit să vadă cele ce priviți voi, și n-au văzut, și să audă cele ce auziți voi, și n-au auzit. </p>
<p id="v18"><sup><small>18</small></sup>  Voi, deci, ascultați pilda semănătorului: <sup id="cite12"><a href="#fn12">[12]</a></sup></p>
<p id="v19"><sup><small>19</small></sup>  De la oricine aude cuvântul împărăției și nu-l înțelege, vine cel viclean și răpește ce s-a semănat în inima lui; aceasta este sămânța semănată lângă drum. </p>
<p id="v20"><sup><small>20</small></sup>  Cea semănată pe loc pietros este cel care aude cuvântul și îndată îl primește cu bucurie, </p>
<p id="v21"><sup><small>21</small></sup>  Dar nu are rădăcină în sine, ci ține până la o vreme și, întâmplându-se strâmtorare sau prigoană pentru cuvânt, îndată se smintește. </p>
<p id="v22"><sup><small>22</small></sup>  Cea semănată în spini este cel care aude cuvântul, dar grija acestei lumi și înșelăciunea avuției înăbușă cuvântul și îl face neroditor. </p>
<p id="v23"><sup><small>23</small></sup>  Iar sămânța semănată în pământ bun este cel care aude cuvântul și-l înțelege, deci care aduce rod și face: unul o sută, altul șaizeci, altul treizeci. </p>
<p id="v24"><sup><small>24</small></sup>  Altă pildă le-a pus lor înainte, zicând: Asemenea este împărăția cerurilor omului care a semănat sămânță bună în țarina sa. <sup id="cite13"><a href="#fn13">[13]</a></sup></p>
<p id="v25"><sup><small>25</small></sup>  Dar pe când oamenii dormeau, a venit vrăjmașul lui, a semănat neghină printre grâu și s-a dus. </p>
<p id="v26"><sup><small>26</small></sup>  Iar dacă a crescut paiul și a făcut rod, atunci s-a arătat și neghina. </p>
<p id="v27"><sup><small>27</small></sup>  Venind slugile stăpânului casei, i-au zis: Doamne, n-ai semănat tu, oare, sămânță bună în țarina ta? De unde dar are neghină? </p>
<p id="v28"><sup><small>28</small></sup>  Iar el le-a răspuns: Un om vrăjmaș a făcut aceasta. Slugile i-au zis: Voiești deci să ne ducem și s-o plivim? </p>
<p id="v29"><sup><small>29</small></sup>  El însă a zis: Nu, ca nu cumva, plivind neghina, să smulgeți odată cu ea și grâul. </p>
<p id="v30"><sup><small>30</small></sup>  Lăsați să crească împreună și grâul și neghina, până la seceriș, și la vremea secerișului voi zice secerătorilor: Pliviți întâi neghina și legați-o în snopi ca s-o ardem, iar grâul adunați-l în jitnița mea. </p>
<p id="v31"><sup><small>31</small></sup>  O altă pildă le-a pus înainte, zicând: Împărăția cerurilor este asemenea grăuntelui de muștar, pe care, luându-l, omul l-a semănat în țarina sa, <sup id="cite14"><a href="#fn14">[14]</a></sup> <sup id="cite15"><a href="#fn15">[15]</a></sup></p>
<p id="v32"><sup><small>32</small></sup>  Și care este mai mic decât toate semințele, dar când a crescut este mai mare decât toate legumele și se face pom, încât vin păsările cerului și se sălășluiesc în ramurile lui. </p>
<p id="v33"><sup><small>33</small></sup>  Altă pildă le-a spus lor: Asemenea este împărăția cerurilor aluatului pe care, luându-l, o femeie l-a ascuns în trei măsuri de făină, până ce s-a dospit toată. <sup id="cite16"><a href="#fn16">[16]</a></sup></p>
<p id="v34"><sup><small>34</small></sup>  Toate acestea le-a vorbit Iisus mulțimilor în pilde, și fără pildă nu le grăia nimic, </p>
<p id="v35"><sup><small>35</small></sup>  Ca să se împlinească ce s-a spus prin proorocul care zice: "Deschide-voi în pilde gura Mea, spune-voi cele ascunse de la întemeierea lumii". <sup id="cite17"><a href="#fn17">[17]</a></sup></p>
<p id="v36"><sup><small>36</small></sup>  După aceea, lăsând mulțimile, a venit în casă, iar ucenicii Lui s-au apropiat de El, zicând: Lămurește-ne nouă pilda cu neghina din țarină. </p>
<p id="v37"><sup><small>37</small></sup>  El, răspunzând, le-a zis: Cel ce seamănă sămânța cea bună este Fiul Omului. </p>
<p id="v38"><sup><small>38</small></sup>  Țarina este lumea; sămânța cea bună sunt fiii împărăției; iar neghina sunt fiii celui rău. </p>
<p id="v39"><sup><small>39</small></sup>  Dușmanul care a semănat-o este diavolul; secerișul este sfârșitul lumii, iar secerătorii sunt îngerii. <sup id="cite18"><a href="#fn18">[18]</a></sup></p>
<p id="v40"><sup><small>40</small></sup>  Și, după cum se alege neghina și se arde în foc, așa va fi la sfârșitul veacului. </p>
<p id="v41"><sup><small>41</small></sup>  Trimite-va Fiul Omului pe îngerii Săi, vor culege din împărăția Lui toate smintelile și pe cei ce fac fărădelegea, </p>
<p id="v42"><sup><small>42</small></sup>  Și-i vor arunca pe ei în cuptorul cu foc; acolo va fi plângerea și scrâșnirea dinților. </p>
<p id="v43"><sup><small>43</small></sup>  Atunci cei drepți vor străluci ca soarele în împărăția Tatălui lor. Cel ce are urechi de auzit să audă. </p>
<p id="v44"><sup><small>44</small></sup>  Asemenea este împărăția cerurilor cu o comoară ascunsă în țarină, pe care, găsind-o un om, a ascuns-o, și de bucuria ei se duce și vinde tot ce are și cumpără țarina aceea. <sup id="cite19"><a href="#fn19">[19]</a></sup></p>
<p id="v45"><sup><small>45</small></sup>  Iarăși asemenea este împărăția cerurilor cu un neguțător care caută mărgăritare bune. <sup id="cite20"><a href="#fn20">[20]</a></sup></p>
<p id="v46"><sup><small>46</small></sup>  Și aflând un mărgăritar de mult preț, s-a dus, a vândut toate câte avea și l-a cumpărat. </p>
<p id="v47"><sup><small>47</small></sup>  Asemenea este iarăși împărăția cerurilor cu un năvod aruncat în mare și care adună tot felul de pești. <sup id="cite21"><a href="#fn21">[21]</a></sup></p>
<p id="v48"><sup><small>48</small></sup>  Iar când s-a umplut, l-au tras pescarii la mal și, șezând, au ales în vase pe cei buni, iar pe cei răi i-au aruncat afară. </p>
<p id="v49"><sup><small>49</small></sup>  Așa va fi la sfârșitul veacului: vor ieși îngerii și vor despărți pe cei răi din mijlocul celor drepți. </p>
<p id="v50"><sup><small>50</small></sup>  Și îi vor arunca în cuptorul cel de foc; acolo va fi plângerea și scrâșnirea dinților. </p>
<p id="v51"><sup><small>51</small></sup>  Înțeles-ați toate acestea? Zis-au Lui: Da, Doamne. </p>
<p id="v52"><sup><small>52</small></sup>  Iar El le-a zis: De aceea, orice cărturar cu învățătură despre împărăția cerurilor este asemenea unui om gospodar, care scoate din vistieria sa noi și vechi. </p>
<p id="v53"><sup><small>53</small></sup>  Iar după ce Iisus a sfârșit aceste pilde, a trecut de acolo. </p>
<p id="v54"><sup><small>54</small></sup>  Și venind în patria Sa, îi învăța pe ei în sinagoga lor, încât ei erau uimiți și ziceau: De unde are El înțelepciunea aceasta și puterile? <sup id="cite22"><a href="#fn22">[22]</a></sup> <sup id="cite23"><a href="#fn23">[23]</a></sup></p>
<p id="v55"><sup><small>55</small></sup>  Au nu este Acesta fiul teslarului? Au nu se numește mama Lui Maria și frații (verii) Lui: Iacov și Iosif și Simon și Iuda? <sup id="cite24"><a href="#fn24">[24]</a></sup> <sup id="cite25"><a href="#fn25">[25]</a></sup> <sup id="cite26"><a href="#fn26">[26]</a></sup></p>
<p id="v56"><sup><small>56</small></sup>  Și surorile (verișoarele) Lui au nu sunt toate la noi? Deci, de unde are El toate acestea? <sup id="cite27"><a href="#fn27">[27]</a></sup></p>
<p id="v57"><sup><small>57</small></sup>  Și se sminteau întru El. Iar Iisus le-a zis: Nu este prooroc disprețuit decât în patria lui și în casa lui. <sup id="cite28"><a href="#fn28">[28]</a></sup></p>
<p id="v58"><sup><small>58</small></sup>  Și n-a făcut acolo multe minuni, din pricina necredinței lor. <sup id="cite29"><a href="#fn29">[29]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td><a href="/ro/Bible/Matthew/12">Matei - Capitol 12</a></td>
        <td><a href="/ro/Bible/Matthew/Index">Index</a></td>
        <td><a href="/ro/Bible/Matthew/14">Matei - Capitol 14</a></td>
      </tr>
    </tbody>
  </table>
</figure>
<h2>Referințe</h2>
<div style="column-width: 30em;">
<ol>
  <li id="fn1"><a href="#cite1">↑</a> 13:1-3 <i>Crowd around boat</i>: <a href="/ro/The_Urantia_Book/151#p1_1">CU 151:1.1</a>. </li>
  <li id="fn2"><a href="#cite2">↑</a> 13:3-9,18-53 <i>Predica despre regat</i>: <a href="/ro/The_Urantia_Book/171#p0_1">CU 171:0.1</a>. </li>
  <li id="fn3"><a href="#cite3">↑</a> 13:3b-9 <i>Pilda semănătorului</i>: <a href="/ro/The_Urantia_Book/151#p1_2">CU 151:1.2</a>. </li>
  <li id="fn4"><a href="#cite4">↑</a> 13:8,23 <i>Regat ca sămânță bună</i>: <a href="/ro/The_Urantia_Book/137#p8_12">CU 137:8.12</a>. </li>
  <li id="fn5"><a href="#cite5">↑</a> 13:10 <i>Disciples ask sens</i>: <a href="/ro/The_Urantia_Book/151#p1_3">CU 151:1.3</a>. </li>
  <li id="fn6"><a href="#cite6">↑</a> 13:11,14,31-52 <i>Proclamă înființarea regatului</i>: <a href="/ro/The_Urantia_Book/137#p8_6">CU 137:8.6</a>. </li>
  <li id="fn7"><a href="#cite7">↑</a> 13:11,24,31-52 <i>Împărăția cerurilor</i>: <a href="/ro/The_Urantia_Book/153#p2_4">CU 153:2.4</a>.  <i>Evanghelia împărăției</i>: <a href="/ro/The_Urantia_Book/143#p1_5">CU 143:1.5</a>.  <i>Evanghelia împărăției</i>: <a href="/ro/The_Urantia_Book/193#p0_4">CU 193:0.4</a>.  <i>Evanghelia împărăției</i>: <a href="/ro/The_Urantia_Book/190#p5_4">CU 190:5.4</a>.  <i>Împărăția cerurilor</i>: <a href="/ro/The_Urantia_Book/169#p4_6">CU 169:4.6</a>.  <i>Kingdom of Heaven</i>: <a href="/ro/The_Urantia_Book/171#p0_1">CU 171:0.1</a>.  <i>Împărăția cerurilor</i>: <a href="/ro/The_Urantia_Book/34#p6_13">CU 34:6.13</a>. </li>
  <li id="fn8"><a href="#cite8">↑</a> 13:11-15 <i>Isus explică de ce pilde</i>: <a href="/ro/The_Urantia_Book/151#p1_4">CU 151:1.4</a>. </li>
  <li id="fn9"><a href="#cite9">↑</a> 13:12 <i>Cine are este dat; nu a luat</i>: <a href="/ro/The_Urantia_Book/176#p3_5">CU 176:3.5</a>.  <i>Cine are i se dă mai mult</i>: <a href="/ro/The_Urantia_Book/151#p3_1">CU 151:3.1</a>.  <i>Credincios în puțin / credincios în mult</i>: <a href="/ro/The_Urantia_Book/169#p2_6">CU 169:2.6</a>.  <i>Mai mult dat la mai mult, mai puțin la mai puțin</i>: <a href="/ro/The_Urantia_Book/151#p1_4">CU 151:1.4</a>.  <i>A fi dat, din a nu fi luat</i>: <a href="/ro/The_Urantia_Book/109#p4_5">CU 109:4.5</a>. </li>
  <li id="fn10"><a href="#cite10">↑</a> 13:14 <i>Citează profeția Is 6:9-10</i>: <a href="/ro/The_Urantia_Book/121#p8_4">CU 121:8.4</a>.  <i>Profeția mesianică: Is 6:9-10</i>: <a href="/ro/The_Urantia_Book/122#p4_4">CU 122:4.4</a>. </li>
  <li id="fn11"><a href="#cite11">↑</a> 13:16-17 <i>Evaluarea misiunii</i>: <a href="/ro/The_Urantia_Book/163#p6_4">CU 163:6.4</a>. </li>
  <li id="fn12"><a href="#cite12">↑</a> 13:18-23 <i>interpretarea lui Petru</i>: <a href="/ro/The_Urantia_Book/151#p2_2">CU 151:2.2</a>.  <i>Interpretarea lui Nathaniel</i>: <a href="/ro/The_Urantia_Book/151#p2_3">CU 151:2.3</a>. </li>
  <li id="fn13"><a href="#cite13">↑</a> 13:24-30 <i>A treia pildă a semănătorului</i>: <a href="/ro/The_Urantia_Book/151#p4_1">CU 151:4.1</a>.  <i>Grâu și neghină</i>: <a href="/ro/The_Urantia_Book/130#p1_6">CU 130:1.6</a>. </li>
  <li id="fn14"><a href="#cite14">↑</a> 13:31 <i>semințe de muștar</i>: <a href="/ro/The_Urantia_Book/178#p1_15">CU 178:1.15</a>. </li>
  <li id="fn15"><a href="#cite15">↑</a> 13:31-32 <i>Parabola semințelor de muștar</i>: <a href="/ro/The_Urantia_Book/151#p4_2">CU 151:4.2</a>.  <i>semințe de muștar</i>: <a href="/ro/The_Urantia_Book/170#p2_14">CU 170:2.14</a>.  <i>Creșterea caracterului</i>: <a href="/ro/The_Urantia_Book/140#p8_27">CU 140:8.27</a>. </li>
  <li id="fn16"><a href="#cite16">↑</a> 13:33 <i>Pilda de drojdie</i>: <a href="/ro/The_Urantia_Book/151#p4_3">CU 151:4.3</a>.  <i>Drojdie în aluat</i>: <a href="/ro/The_Urantia_Book/178#p1_15">CU 178:1.15</a>.  <i>Drojdie în aluat</i>: <a href="/ro/The_Urantia_Book/170#p2_14">CU 170:2.14</a>. </li>
  <li id="fn17"><a href="#cite17">↑</a> 13:35 <i>Profeția mesianică: Ps 78:2</i>: <a href="/ro/The_Urantia_Book/122#p4_4">CU 122:4.4</a>.  <i>Citează profeția Ps 78:2</i>: <a href="/ro/The_Urantia_Book/121#p8_4">CU 121:8.4</a>. </li>
  <li id="fn18"><a href="#cite18">↑</a> 13:39 <i>Diavolul</i>: <a href="/ro/The_Urantia_Book/53#p1_4">CU 53:1.4</a>. </li>
  <li id="fn19"><a href="#cite19">↑</a> 13:44 <i>Pilda comorii ascunse</i>: <a href="/ro/The_Urantia_Book/151#p4_4">CU 151:4.4</a>. </li>
  <li id="fn20"><a href="#cite20">↑</a> 13:45-46 <i>Parabola de perle de mare preț</i>: <a href="/ro/The_Urantia_Book/151#p4_5">CU 151:4.5</a>.  <i>Perla de mare pret</i>: <a href="/ro/The_Urantia_Book/140#p8_28">CU 140:8.28</a>. </li>
  <li id="fn21"><a href="#cite21">↑</a> 13:47-48 <i>Parabola cu plasa de măturat, pește</i>: <a href="/ro/The_Urantia_Book/151#p4_6">CU 151:4.6</a>. </li>
  <li id="fn22"><a href="#cite22">↑</a> 13:54a <i>Mulțime la Sinagogă</i>: <a href="/ro/The_Urantia_Book/150#p8_1">CU 150:8.1</a>. </li>
  <li id="fn23"><a href="#cite23">↑</a> 13:54b <i>Oamenii uimiți</i>: <a href="/ro/The_Urantia_Book/150#p8_10">CU 150:8.10</a>. </li>
  <li id="fn24"><a href="#cite24">↑</a> 13:55 <i>Fratele lui Isus, Simon</i>: <a href="/ro/The_Urantia_Book/123#p6_7">CU 123:6.7</a>.  <i>Fratele lui Isus, Iosif</i>: <a href="/ro/The_Urantia_Book/123#p4_9">CU 123:4.9</a>.  <i>Părinții lui Iisus</i>: <a href="/ro/The_Urantia_Book/122#p1_3">CU 122:1.3</a>.  <i>Fratele lui Isus, Iacov</i>: <a href="/ro/The_Urantia_Book/123#p1_5">CU 123:1.5</a>.  <i>Fratele lui Isus, Jude</i>: <a href="/ro/The_Urantia_Book/124#p3_4">CU 124:3.4</a>.  <i>fiul dulgherului</i>: <a href="/ro/The_Urantia_Book/95#p7_3">CU 95:7.3</a>. </li>
  <li id="fn25"><a href="#cite25">↑</a> 13:55-56 <i>Nu ești fiul dulgherului?</i>: <a href="/ro/The_Urantia_Book/153#p2_10">CU 153:2.10</a>. </li>
  <li id="fn26"><a href="#cite26">↑</a> 13:55-57 <i>Opoziția crește</i>: <a href="/ro/The_Urantia_Book/150#p9_1">CU 150:9.1</a>. </li>
  <li id="fn27"><a href="#cite27">↑</a> 13:56 <i>Sora lui Isus, Marta</i>: <a href="/ro/The_Urantia_Book/124#p1_7">CU 124:1.7</a>.  <i>Sora lui Isus, Miriam</i>: <a href="/ro/The_Urantia_Book/123#p2_3">CU 123:2.3</a>.  <i>S-a născut sora Ruth</i>: <a href="/ro/The_Urantia_Book/126#p3_2">CU 126:3.2</a>. </li>
  <li id="fn28"><a href="#cite28">↑</a> 13:57 <i>Profet nu fără cinste</i>: <a href="/ro/The_Urantia_Book/138#p0_2">CU 138:0.2</a>. </li>
  <li id="fn29"><a href="#cite29">↑</a> 13:58 <i>Niciun miracol"</i>: <a href="/ro/The_Urantia_Book/150#p9_2">CU 150:9.2</a>. </li>
</ol>
</div>
