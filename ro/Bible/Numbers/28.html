<!--
title: Numeri - Capitol 28
description: 
published: true
date: 2023-11-8T21:58:28Z
tags: bible, bible—numbers
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/ro/Bible/Numbers/27">
          <span class="mdi mdi-arrow-left-drop-circle"></span><span class="pl-2">Numeri - Capitol 27</span>
        </a>
        </td>
        <td>
        <a href="/ro/Bible/Numbers/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/Numbers/29">
          <span class="pr-2">Numeri - Capitol 29</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Apoi iarăși a grăit Domnul cu Moise și a zis: </p>
<p id="v2"><sup><small>2</small></sup>  "Poruncește fiilor lui Israel și le spune: Darurile Mele, dările Mele, jertfele Mele cele întru miros cu bună mireasmă, îngrijiți să Mi se aducă la sărbătorile Mele. </p>
<p id="v3"><sup><small>3</small></sup>  Spune-le: Iată jertfele care trebuie să le aduceți Domnului: doi miei de câte un an fără meteahnă, ardere de tot necontenită, pe fiecare zi; </p>
<p id="v4"><sup><small>4</small></sup>  Un miel să-l aduci dimineața și pe celălalt miel să-l aduci seara. </p>
<p id="v5"><sup><small>5</small></sup>  Jertfă de pâine să aduci a zecea parte de efă de făină de grâu, amestecată cu un sfert de hin de untdelemn; </p>
<p id="v6"><sup><small>6</small></sup>  Aceasta este ardere de tot necontenită și care a fost săvârșită la Muntele Sinai, spre miros cu bună mireasmă și ca jertfă Domnului. </p>
<p id="v7"><sup><small>7</small></sup>  La ea să aduci turnare un sfert de hin de vin la un miel; și turnarea de vin a Domnului s-o torni la loc sfânt. </p>
<p id="v8"><sup><small>8</small></sup>  Celălalt miel să-l aduci spre seară, cu darul lui de pâine și cu turnarea lui să-l aducă jertfă, mireasmă plăcută Domnului. </p>
<p id="v9"><sup><small>9</small></sup>  Iar în ziua odihnei să aduceți doi miei de câte un an, fără meteahnă, și ca jertfă două zecimi de efă de făină de grâu, frământată cu untdelemn și cu turnarea ei. </p>
<p id="v10"><sup><small>10</small></sup>  Aceasta este ardere de tot pentru ziua odihnei afară de arderea de tot cea necontenită cu turnarea ei. </p>
<p id="v11"><sup><small>11</small></sup>  La începutul lunilor voastre să aduceți Domnului ardere de tot: din cireadă, doi viței, iar din turmă, un berbec și șapte miei de câte un an fără meteahnă. </p>
<p id="v12"><sup><small>12</small></sup>  Iar ca dar de pâine, câte trei zecimi de efă făină de grâu, frământată cu untdelemn, la fiecare vițel, și două zecimi de efă făină de grâu, frământată cu untdelemn, ca dar de pâine la berbec, </p>
<p id="v13"><sup><small>13</small></sup>  Și câte o zecime de efă făină de grâu, frământată cu untdelemn, ca dar de pâine la fiecare miel. Aceasta este ardere de tot, mireasmă plăcută, jertfă Domnului. </p>
<p id="v14"><sup><small>14</small></sup>  Turnare la ele să fie jumătate hin de vin de fiecare vițel, a treia parte hin de berbec și un sfert de hin la fiecare miel. Aceasta este ardere de tot pentru fiecare început de lună, la toate lunile anului. </p>
<p id="v15"><sup><small>15</small></sup>  Să mai aduceți Domnului și un țap, jertfă pentru păcat, afară de arderea de tot cea necontenită, și să-l aducă cu turnarea lui. </p>
<p id="v16"><sup><small>16</small></sup>  În ziua a paisprezecea a lunii întâi sunt Paștile Domnului. </p>
<p id="v17"><sup><small>17</small></sup>  În ziua a cincisprezecea este sărbătoare. Șapte zile să mâncați azime. </p>
<p id="v18"><sup><small>18</small></sup>  În ziua întâi să aveți adunare sfântă și nici un fel de lucru să nu faceți; <sup id="cite1"><a href="#fn1">[1]</a></sup></p>
<p id="v19"><sup><small>19</small></sup>  Și să aduceți Domnului jertfă, ardere de tot: din cireadă, doi viței, iar din turmă, un berbec și șapte miei de câte un an; aceștia să fie fără meteahnă. </p>
<p id="v20"><sup><small>20</small></sup>  Cu ei să aduceți dar de pâine, făină de grâu frământată cu untdelemn, trei zecimi de efă de fiecare vițel, două zecimi de efă la berbec, </p>
<p id="v21"><sup><small>21</small></sup>  Și câte o zecime de efă să aduci cu fiecare din cei șapte miei; </p>
<p id="v22"><sup><small>22</small></sup>  Să aduceți un țap jertfă pentru păcat, pentru curățirea voastră. </p>
<p id="v23"><sup><small>23</small></sup>  Acestea să le aduceți, pe lângă arderea de tot de dimineață, care este ardere de tot necontenită. </p>
<p id="v24"><sup><small>24</small></sup>  Tot așa să aduceți și în fiecare din cele șapte zile: pâine, jertfă, mireasmă plăcută Domnului, pe lângă arderea de tot cea necontenită și cu turnarea ei. </p>
<p id="v25"><sup><small>25</small></sup>  În ziua a șaptea să aveți adunare sfântă și nici un lucru să nu lucrați. </p>
<p id="v26"><sup><small>26</small></sup>  În ziua celor dintâi roade, când aduceți Domnului prinosul nou de pâine, la încheierea săptămânilor, să aveți adunare sfântă și nici un lucru să nu lucrați. </p>
<p id="v27"><sup><small>27</small></sup>  Să aduceți ardere de tot spre miros de bună mireasmă Domnului: din cireadă, doi vitei, iar din turmă, un berbec și șapte miei de câte un an fără meteahnă. </p>
<p id="v28"><sup><small>28</small></sup>  Cu ei să aduceți dar de pâine, făină de grâu frământată cu untdelemn: trei zecimi de efă la fiecare vițel, două zecimi de efă la berbec </p>
<p id="v29"><sup><small>29</small></sup>  Și o zecime de efă la fiecare din cei șapte miei. </p>
<p id="v30"><sup><small>30</small></sup>  Să aduceți un țap jertfă pentru păcat, spre curățirea voastră. </p>
<p id="v31"><sup><small>31</small></sup>  Acestea să mi le aduceți cu turnările lor, afară de arderile de tot neîncetate cu darul lor de pâine, care se aduc de obicei; acestea trebuie să fie curate". </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/ro/Bible/Numbers/27">
          <span class="mdi mdi-arrow-left-drop-circle"></span><span class="pl-2">Numeri - Capitol 27</span>
        </a>
        </td>
        <td>
        <a href="/ro/Bible/Numbers/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/Numbers/29">
          <span class="pr-2">Numeri - Capitol 29</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Referințe</h2>
<div>
<ol>
  <li id="fn1"><a href="#cite1">↑</a> 28:18,25-26 <i>Sfânta convocare</i>: <a href="/ro/The_Urantia_Book/128#p6_6">CU 128:6.6</a>. </li>
</ol>
</div>
