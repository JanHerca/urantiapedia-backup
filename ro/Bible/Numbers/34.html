<!--
title: Numeri - Capitol 34
description: 
published: true
date: 2023-11-8T21:58:28Z
tags: bible, bible—numbers
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/ro/Bible/Numbers/33">
          <span class="mdi mdi-arrow-left-drop-circle"></span><span class="pl-2">Numeri - Capitol 33</span>
        </a>
        </td>
        <td>
        <a href="/ro/Bible/Numbers/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/Numbers/35">
          <span class="pr-2">Numeri - Capitol 35</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  A grăit Domnul cu Moise și a zis: </p>
<p id="v2"><sup><small>2</small></sup>  "Poruncește fiilor lui Israel și le zi: Iată, veți intra în pământul Canaan. Acesta va fi moștenirea voastră; iar hotarele Canaanului sunt acestea: </p>
<p id="v3"><sup><small>3</small></sup>  Partea de miazăzi va începe de la pustiul Sin de lângă Edom și va avea la răsărit, ca hotar, Marea Sărată. </p>
<p id="v4"><sup><small>4</small></sup>  Acest hotar se va îndrepta spre miazăzi, către înălțimea Acravimului; va trece prin Sin și se va întinde până la miazăzi de Cadeș-Barne; apoi va merge către Hațar-Adar trecând la Ațmon. </p>
<p id="v5"><sup><small>5</small></sup>  De la Ațmon, hotarul se va îndrepta spre Râul Egiptului și se va pogorî până la mare. </p>
<p id="v6"><sup><small>6</small></sup>  Iar hotar dinspre apus vă va fi Marea cea Mare. Acesta va fi hotarul vostru dinspre asfințit. </p>
<p id="v7"><sup><small>7</small></sup>  Iar spre miazănoapte, hotarul vostru să-l trageți de la Marea cea Mare până la muntele Hor; </p>
<p id="v8"><sup><small>8</small></sup>  De la muntele Hor, să-l trageți spre Hamat, și hotarul va atinge Țedadul. </p>
<p id="v9"><sup><small>9</small></sup>  De acolo va merge hotarul către Țifron și va atinge Hațar-Enan. Acesta să vă fie hotarul de miazănoapte. </p>
<p id="v10"><sup><small>10</small></sup>  Iar hotarul dinspre răsărit să vi-l trageți de la Hațar-Enan către Șefam; </p>
<p id="v11"><sup><small>11</small></sup>  De la Șefam hotarul se va pogorî spre Ribla, pe la răsărit de Ain, mergând de-a lungul malului Mării Chineret (Ghenizaret) pe partea de răsărit. </p>
<p id="v12"><sup><small>12</small></sup>  De aici hotarul se va pogorî pe Iordan și se va sfârși la Marea Sărată. Acesta va fi pământul vostru, după hotarele lui din toate părțile". </p>
<p id="v13"><sup><small>13</small></sup>  Atunci a dat Moise poruncă fiilor lui Israel și a zis: "Iată pământul pe care voi îl veți împărți în bucăți, prin sorți, și care a poruncit Domnul să se dea la nouă seminții și la jumătate din seminția lui Manase. </p>
<p id="v14"><sup><small>14</small></sup>  Căci semințiilor fiilor lui Ruben cu familiile lor, a fiilor lui Gad cu familiile lor, și jumătate din seminția lui Manase și-au primit partea lor. </p>
<p id="v15"><sup><small>15</small></sup>  Două seminții întregi și o jumătate de seminție și-au primit partea peste Iordan, pe partea răsăriteană, în fața Ierihonului". </p>
<p id="v16"><sup><small>16</small></sup>  A grăit Domnul cu Moise și a zis: </p>
<p id="v17"><sup><small>17</small></sup>  "Iată numele bărbaților care au să vă împartă pământul: Eleazar preotul și Iosua, fiul lui Navi; </p>
<p id="v18"><sup><small>18</small></sup>  Veți mai lua încă și câte o căpetenie de fiecare seminție pentru împărțirea pământului. </p>
<p id="v19"><sup><small>19</small></sup>  Numele acestor bărbați sunt: Caleb, fiul lui Iefoni, pentru seminția Iudei; </p>
<p id="v20"><sup><small>20</small></sup>  Samuel, fiul lui Amihud, pentru seminția fiilor lui Simeon; </p>
<p id="v21"><sup><small>21</small></sup>  Elidad, fiul lui Chislon, pentru seminția lui Veniamin; </p>
<p id="v22"><sup><small>22</small></sup>  Căpetenia Buchi, fiul lui Iogli, pentru seminția fiilor lui Dan; </p>
<p id="v23"><sup><small>23</small></sup>  Căpetenia Haniel, fiul lui Efod, pentru seminția fiilor lui Manase; </p>
<p id="v24"><sup><small>24</small></sup>  Căpetenia Chemuel, fiul lui Șiftan, pentru seminția fiilor lui Efraim; </p>
<p id="v25"><sup><small>25</small></sup>  Căpetenia Elițafan, fiul lui Parnac, pentru seminția fiilor lui Zabulon, </p>
<p id="v26"><sup><small>26</small></sup>  Căpetenia Paltiel, fiul lui Azan, pentru seminția fiilor lui Isahar; </p>
<p id="v27"><sup><small>27</small></sup>  Căpetenia Ahihud, fiul lui Șelomi, pentru seminția fiilor lui Așer; </p>
<p id="v28"><sup><small>28</small></sup>  Căpetenia Pedael, fiul lui Amihud, pentru seminția fiilor lui Neftali". </p>
<p id="v29"><sup><small>29</small></sup>  Aceștia sunt aceia cărora a poruncit Domnul să împartă pământul Canaan la fiii lui Israel. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/ro/Bible/Numbers/33">
          <span class="mdi mdi-arrow-left-drop-circle"></span><span class="pl-2">Numeri - Capitol 33</span>
        </a>
        </td>
        <td>
        <a href="/ro/Bible/Numbers/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/Numbers/35">
          <span class="pr-2">Numeri - Capitol 35</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
