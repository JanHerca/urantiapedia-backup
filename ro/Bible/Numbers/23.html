<!--
title: Numeri - Capitol 23
description: 
published: true
date: 2022-8-28T15:50:57Z
tags: 
editor: ckeditor
dateCreated: 2022-8-28T15:50:57Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/ro/Bible/Numbers/22">Numeri - Capitol 22</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/ro/Bible/Numbers/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/ro/Bible/Numbers/24">Numeri - Capitol 24</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Atunci a zis Valaam către Balac: "Zidește-mi aici șapte jertfelnice și pregătește-mi șapte viței și șapte berbeci". </p>
<p id="v2"><sup><small>2</small></sup>  Și a făcut Balac după cum zisese Valaam: au ridicat Balac și Valaam câte un vițel și câte un berbec pe fiecare jertfelnic. </p>
<p id="v3"><sup><small>3</small></sup>  Apoi a zis Valaam către Balac: "Stai lângă jertfa ta, iar eu mă duc, că poate îmi va ieși Domnul înainte și ce-mi va descoperi El aceea îți voi spune". Și a rămas Balac lângă jertfa sa, iar Valaam s-a dus într-un loc înalt să întrebe pe Dumnezeu. </p>
<p id="v4"><sup><small>4</small></sup>  Și S-a arătat Dumnezeu lui Valaam și a zis Valaam către El: "Am zidit șapte jertfelnice și am suit câte un vițel și câte un berbec pe fiecare jertfelnic". </p>
<p id="v5"><sup><small>5</small></sup>  Iar Domnul a pus cuvânt în gura lui Valaam și a zis: "Întoarce-te la Balac și să-i zici așa!" </p>
<p id="v6"><sup><small>6</small></sup>  Și s-a întors la acesta și iată el stătea la arderile de tot ale lui și toate căpeteniile Moabului erau cu el. Și a fost peste el Duhul Domnului și și-a rostit cuvântul său, zicând: </p>
<p id="v7"><sup><small>7</small></sup>  "Din Mesopotamia m-a adus Balac, regele Moabului, din munții Răsăritului și mi-a zis: Vino și-mi blesteamă pe Iacov, vino și osândește pe Israel! </p>
<p id="v8"><sup><small>8</small></sup>  Cum să blestem pe cel ce nu-l blesteamă Dumnezeu? Sau cum să osândesc pe cel ce nu-l osândește Dumnezeu? </p>
<p id="v9"><sup><small>9</small></sup>  De pe vârful muntelui mă uit la el și de pe dealuri îl privesc. Iată un popor care trăiește deosebi și nu se numără cu alte popoare. </p>
<p id="v10"><sup><small>10</small></sup>  Cine va număra pe urmașii lui Iacov și gloatele din Israel cine le va socoti? Să moară sufletul meu moartea drepților acestora și să fie sfârșitul meu ca sfârșitul lor!" </p>
<p id="v11"><sup><small>11</small></sup>  Atunci a zis Balac către Valaam: "Ce mi-ai făcut? Eu te-am adus să-mi blestemi pe vrăjmașii mei și iată tu îi binecuvântezi!" </p>
<p id="v12"><sup><small>12</small></sup>  Valaam însă a zis către Balac: "Oare să nu spun eu lui Balac ceea ce-mi pune Domnul în gură?" </p>
<p id="v13"><sup><small>13</small></sup>  Iar Balac a zis către el: "Vino cu mine în alt loc, de unde nu-l vei vedea tot, ci numai o parte din el vei vedea, iar tot nu-l vei vedea: să mi-l blestemi de acolo". </p>
<p id="v14"><sup><small>14</small></sup>  Și l-a dus pe el la locul de strajă, pe vârful muntelui Fazga, și a zidit acolo șapte jertfelnice și a pus câte un vițel și câte un berbec pe fiecare jertfelnic. </p>
<p id="v15"><sup><small>15</small></sup>  Și a zis Valaam către Balac: "Stai aici lângă jertfa ta, iar eu mă duc să întreb pe Dumnezeu!" </p>
<p id="v16"><sup><small>16</small></sup>  Atunci a întâmpinat Dumnezeu pe Valaam și a pus cuvânt în gura lui și a zis: "Întoarce-te la Balac și să-i grăiești acestea". </p>
<p id="v17"><sup><small>17</small></sup>  Și s-a întors la el și stătea la jertfa sa cu toate căpeteniile Moabului. Și l-a întrebat Balac: "Ce ți-a spus Domnul?" </p>
<p id="v18"><sup><small>18</small></sup>  Iar el și-a rostit cuvântul său și a zis: "Scoală și ascultă Balac! Ia aminte la mine, fiul lui Sefor! </p>
<p id="v19"><sup><small>19</small></sup>  Dumnezeu nu este ca omul, ca să-L minți, nici ca fiul omului, ca să-I pară rău. Au zice-va El și nu va face? Sau va grăi și nu va împlini? <sup id="cite1"><a href="#fn1">[1]</a></sup></p>
<p id="v20"><sup><small>20</small></sup>  Iată am primit poruncă să binecuvântez; El a binecuvântat și eu nu pot întoarce binecuvântarea. </p>
<p id="v21"><sup><small>21</small></sup>  El nu vede nedreptate în Iacov și nu zărește silnicie în Israel; Domnul Dumnezeul său este cu el și în mijlocul lui se aude strigăt de veselie ca pentru un împărat. </p>
<p id="v22"><sup><small>22</small></sup>  Dumnezeu l-a scos din Egipt, puterea lui este ca a unui taur. </p>
<p id="v23"><sup><small>23</small></sup>  Pentru că nu este vrăjitorie în Iacov, nici farmece în Israel, la vreme se va spune lui Iacov și lui Israel; cele ce vrea să plinească Dumnezeu! </p>
<p id="v24"><sup><small>24</small></sup>  Iată un popor care se ridică asemenea unei leoaice și ca un leu se scoală, care nu se culcă până n-a sfâșiat prada și până n-a băut sângele ucișilor!" </p>
<p id="v25"><sup><small>25</small></sup>  Zis-a Balac către Valaam: "Nici de blestemat să nu-l blestemi, nici de binecuvântat să nu-l binecuvântezi". </p>
<p id="v26"><sup><small>26</small></sup>  Iar Valaam a răspuns și a zis către Balac: "Nu ți-am grăit eu, oare, că voi face ce-mi va spune Domnul?" </p>
<p id="v27"><sup><small>27</small></sup>  Atunci a zis Balac către Valaam: "Hai să te duc în alt loc: poate-I va plăcea lui Dumnezeu și mi-I vei blestema de acolo". </p>
<p id="v28"><sup><small>28</small></sup>  Și a luat Balac pe Valaam pe vârful lui Peor, care privește spre pustie. </p>
<p id="v29"><sup><small>29</small></sup>  Aici Valaam a zis către Balac: "Zidește-mi șapte jertfelnice și pregătește-mi șapte viței și șapte berbeci", </p>
<p id="v30"><sup><small>30</small></sup>  Și a făcut Balac, cum a zis Valaam, și a pus câte un vițel și câte un berbec pe fiecare jertfelnic. </p>
<h2>Referințe</h2>
<div>
<ol>
  <li id="fn1"><a href="#cite1">↑</a> 23:19 <i>Dumnezeu nu este asemănător omului</i>: <a href="/ro/The_Urantia_Book/4#p3_1">CU 4:3.1</a>.  <i>Dumnezeu „nu un om”</i>: <a href="/ro/The_Urantia_Book/3#p1_12">CU 3:1.12</a>.  <i>Dumnezeu nu se pocăiește (prin fire)</i>: <a href="/ro/The_Urantia_Book/2#p2_2">CU 2:2.2</a>.  <i>Dumnezeu nu se pocăiește (prin fire)</i>: <a href="/ro/The_Urantia_Book/4#p3_4">CU 4:3.4</a>.  <i>Dumnezeu nu este om</i>: <a href="/ro/The_Urantia_Book/1#p2_1">CU 1:2.1</a>. </li>
</ol>
</div>
