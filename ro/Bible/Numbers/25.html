<!--
title: Numeri - Capitol 25
description: 
published: true
date: 2022-8-28T15:50:57Z
tags: 
editor: ckeditor
dateCreated: 2022-8-28T15:50:57Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/ro/Bible/Numbers/24">Numeri - Capitol 24</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/ro/Bible/Numbers/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/ro/Bible/Numbers/26">Numeri - Capitol 26</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Atunci s-a așezat Israel în Sitim, dar poporul a început să se spurce, păcătuind cu fetele din Moab. </p>
<p id="v2"><sup><small>2</small></sup>  Că acestea îi chemau la jertfele idolilor lor și mânca poporul din acele jertfe și se închina la dumnezeii lor. </p>
<p id="v3"><sup><small>3</small></sup>  Așa s-a lipit Israel de Baal-Peor, pentru care s-a aprins mânia lui Dumnezeu asupra lui Israel. </p>
<p id="v4"><sup><small>4</small></sup>  Și a zis Domnul către Moise: "Ia pe toate căpeteniile poporului și le spânzură de copaci pentru Domnul înainte de asfințitul soarelui, ca să se abată de la Israel iuțimea mâniei Domnului". </p>
<p id="v5"><sup><small>5</small></sup>  Atunci a zis Moise către judecătorii lui Israel: "Ucideți fiecare pe oamenii voștri care s-au lipit de Baal-Peor". </p>
<p id="v6"><sup><small>6</small></sup>  Dar iată oarecare din fiii lui Israel a venit și a adus între frații săi o madianită, în ochii lui Moise și în ochii întregii obști a fiilor lui Israel, când plângeau ei la ușa cortului adunării. </p>
<p id="v7"><sup><small>7</small></sup>  Atunci Finees, fiul lui Eleazar, fiul preotului Aaron, văzând aceasta, s-a sculat din mijlocul obștii și, luând în mână lancea sa, </p>
<p id="v8"><sup><small>8</small></sup>  A intrat după israelit în sălaș și i-a străpuns pe amândoi, pe israelit și pe femeie, în pântece; și a încetat pedepsirea fiilor lui Israel. </p>
<p id="v9"><sup><small>9</small></sup>  Cei ce au murit de pedeapsa aceasta au fost douăzeci și patru de mii. </p>
<p id="v10"><sup><small>10</small></sup>  Și a grăit Domnul cu Moise și a zis: </p>
<p id="v11"><sup><small>11</small></sup>  "Finees, feciorul lui Eleazar, fiul preotului Aaron, a abătut mânia Mea de la fiii lui Israel, râvnind între ei pentru Mine, și n-am mai pierdut pe fiii lui Israel în mânia Mea; </p>
<p id="v12"><sup><small>12</small></sup>  De aceea spune-i că voi încheia cu el legământul Meu de pace, </p>
<p id="v13"><sup><small>13</small></sup>  Și va fi pentru el și pentru urmașii lui de după el legământ de preoție veșnică, căci a arătat râvnă pentru Dumnezeul său și a ispășit păcatul fiilor lui Israel". </p>
<p id="v14"><sup><small>14</small></sup>  Numele israelitului ucis, care a fost omorât cu madianita, era Zimri, fiul lui Salu, căpetenia seminției lui Simeon; </p>
<p id="v15"><sup><small>15</small></sup>  Iar numele madianitei ucise era Cozbi, fiica lui Țur, căpetenia unei seminții ieșită dintr-o casă patriarhală din Madian. </p>
<p id="v16"><sup><small>16</small></sup>  Și a grăit Domnul cu Moise și a zis: "Vorbește fiilor lui Israel și le zi: </p>
<p id="v17"><sup><small>17</small></sup>  Socotiți pe Madianiți dușmanii voștri și omorâți-i, bateți-i, că s-au purtat cu voi dușmănos întru vicleșugul lor, </p>
<p id="v18"><sup><small>18</small></sup>  Ademenindu-vă cu Peor și cu Cozbi, sora lor, fiica unei căpetenii a Madianiților, care a fost ucisă în ziua urgiei celei pentru Peor". </p>
