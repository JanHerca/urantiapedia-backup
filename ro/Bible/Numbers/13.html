<!--
title: Numeri - Capitol 13
description: 
published: true
date: 2022-10-8T9:56:58Z
tags: bible, bible—numbers
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td><a href="/ro/Bible/Numbers/12">Numeri - Capitol 12</a></td>
        <td><a href="/ro/Bible/Numbers/Index">Index</a></td>
        <td><a href="/ro/Bible/Numbers/14">Numeri - Capitol 14</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Acolo a grăit Domnul cu Moise și i-a zis: </p>
<p id="v2"><sup><small>2</small></sup>  "Trimite din partea ta oameni ca să iscodească pământul Canaanului pe care am să-l dau Eu fiilor lui Israel spre moștenire; câte un om de fiecare seminție să trimiți; însă aceștia să fie toți căpetenii între ei". </p>
<p id="v3"><sup><small>3</small></sup>  Și i-a trimis pe aceștia Moise din pustiul Paran, după porunca Domnului, și erau toți căpetenii. </p>
<p id="v4"><sup><small>4</small></sup>  Iată acum și numele lor: Șammua, fiul lui Zahur, din seminția lui Ruben. </p>
<p id="v5"><sup><small>5</small></sup>  Safat, fiul lui Hori, din seminția lui Simeon; </p>
<p id="v6"><sup><small>6</small></sup>  Caleb, fiul lui Iefone, din seminția lui Iuda; </p>
<p id="v7"><sup><small>7</small></sup>  Igal, fiul lui Iosif, din seminția lui Isahar; </p>
<p id="v8"><sup><small>8</small></sup>  Osia, fiul lui Navi, din seminția lui Efraim; </p>
<p id="v9"><sup><small>9</small></sup>  Falti, fiul lui Rafu, din seminția lui Veniamin; </p>
<p id="v10"><sup><small>10</small></sup>  Gadiel, fiul lui Sodi, din seminția lui Zabulon; </p>
<p id="v11"><sup><small>11</small></sup>  Gadi, fiul lui Susi, din Manase, seminția lui Iosif; </p>
<p id="v12"><sup><small>12</small></sup>  Amiel, fiul lui Ghemali, din seminția lui Dan; </p>
<p id="v13"><sup><small>13</small></sup>  Setur, fiul lui Mihael, din seminția lui Așer; </p>
<p id="v14"><sup><small>14</small></sup>  Nahbi, fiul lui Vofsi, din seminția lui Neftali; </p>
<p id="v15"><sup><small>15</small></sup>  Gheuel, fiul lui Machi, din seminția lui Gad. </p>
<p id="v16"><sup><small>16</small></sup>  Acestea sunt numele bărbaților pe care i-a trimis Moise să iscodească țara. Insă pe Osia, fiul lui Navi, Moise l-a numit Iosua. </p>
<p id="v17"><sup><small>17</small></sup>  Trimițându-i pe aceștia din pustiul Paran ca să iscodească pământul Canaanului, Moise le-a zis: </p>
<p id="v18"><sup><small>18</small></sup>  "Suiți-vă din pustiul acesta și vă urcați pe munte și cercetați ce pământ este și ce popor locuiește în el; de este tare sau slab, mult la număr sau puțin; </p>
<p id="v19"><sup><small>19</small></sup>  Cum este țara pe care o locuiește: bună sau rea, cum sunt orașele în care trăiește el: cu ziduri sau fără ziduri; </p>
<p id="v20"><sup><small>20</small></sup>  Cum este pământul: gras sau slab, de sunt pe el copaci sau nu. Fiți curajoși și luați din roadele pământului aceluia". Aceasta se petrecea pe vremea coacerii strugurilor. </p>
<p id="v21"><sup><small>21</small></sup>  Și s-au dus ei și au cercetat pământul de la pustiul Țin până la Rehob, care vine lângă Hamat. </p>
<p id="v22"><sup><small>22</small></sup>  De acolo au trecut în partea de miazăzi a Canaanului și au mers până la Hebron, unde trăiau Ahiman, Șeșai, și Talmai, copiii lui Enac. Hebronul fusese zidit cu șapte ani înaintea orașului egiptean Țoan. </p>
<p id="v23"><sup><small>23</small></sup>  Apoi au venit până în valea Eșcol, au cercetat-o și au tăiat de acolo o viță de vie cu un strugure de poamă și au dus-o doi pe pârghie. Au mai luat de asemenea rodii și smochine. </p>
<p id="v24"><sup><small>24</small></sup>  Locul acesta l-au numit ei valea Eșcol, adică valea strugurelui, de la strugurele de poamă pe care l-au tăiat de acolo fiii lui Israel. </p>
<p id="v25"><sup><small>25</small></sup>  Și după ce au cercetat ei pământul, s-au întors după patruzeci de zile </p>
<p id="v26"><sup><small>26</small></sup>  Și, mergând, au venit la Moise și la Aaron și la toată obștea fiilor lui Israel, la Cadeș, în pustiul Paran, și le-au adus lor și întregii obști vița și le-au arătat roadele pământului aceluia. </p>
<p id="v27"><sup><small>27</small></sup>  Apoi le-au povestit și au zis: "Am fost în pământul în care ne-ai trimis, pământul în care curge miere și lapte și iată roadele lui. </p>
<p id="v28"><sup><small>28</small></sup>  Dar poporul care locuiește în el, este îndrăzneț și orașele sunt întărite și foarte mari, ba și pe fiii lui Enac i-am văzut acolo. </p>
<p id="v29"><sup><small>29</small></sup>  Amalec locuiește în partea de miazăzi a țării; Heteii, Heveii, Iebuseii și Amoreii locuiesc în munți, iar Canaaneii locuiesc pe lângă mare și pe lângă râul Iordanului". </p>
<p id="v30"><sup><small>30</small></sup>  Caleb însă a liniștit poporul înaintea lui Moise, zicând: "Nu, ci să mergem și să-l cuprindem, pentru că îl vom putea birui!" </p>
<p id="v31"><sup><small>31</small></sup>  Iar oamenii cei ce fuseseră cu el au zis: "Nu putem să mergem împotriva poporului aceluia, pentru că e mult mai puternic decât noi". </p>
<p id="v32"><sup><small>32</small></sup>  Și au împrăștiat printre fiii lui Israel zvonuri rele despre pământul pe care-l cercetaseră, zicând: "Pământul pe care l-am străbătut noi, ca să-l vedem, este un pământ care mănâncă pe cei ce locuiesc în el și tot poporul, pe care l-am văzut acolo, sunt oameni foarte mari. </p>
<p id="v33"><sup><small>33</small></sup>  Acolo am văzut noi și uriași, pe fiii lui Enac, din neamul uriașilor; și nouă ni se părea că suntem față de ei ca niște lăcuste și tot așa le păream și noi lor". </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/ro/Bible/Numbers/12">Numeri - Capitol 12</a></td>
        <td><a href="/ro/Bible/Numbers/Index">Index</a></td>
        <td><a href="/ro/Bible/Numbers/14">Numeri - Capitol 14</a></td>
      </tr>
    </tbody>
  </table>
</figure>
