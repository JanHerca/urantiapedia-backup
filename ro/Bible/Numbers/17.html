<!--
title: Numeri - Capitol 17
description: 
published: true
date: 2022-8-28T15:50:57Z
tags: 
editor: ckeditor
dateCreated: 2022-8-28T15:50:57Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/ro/Bible/Numbers/16">Numeri - Capitol 16</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/ro/Bible/Numbers/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/ro/Bible/Numbers/18">Numeri - Capitol 18</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  După aceea a grăit Domnul lui Moise și a zis: </p>
<p id="v2"><sup><small>2</small></sup>  "Spune fiilor lui Israel și ia de la ei, de la toate căpeteniile lor, după seminții, douăsprezece toiege, câte un toiag de fiecare seminție, și numele fiecărei căpetenii scrie-l pe toiagul său; </p>
<p id="v3"><sup><small>3</small></sup>  Iar numele lui Aaron să-l scrii pe toiagul lui Levi, căci un toiag vor da de fiecare căpetenie de seminție. </p>
<p id="v4"><sup><small>4</small></sup>  Toiegele acelea să le pui în cortul adunării înaintea chivotului legii, unde Mă arăt ție. </p>
<p id="v5"><sup><small>5</small></sup>  Și va fi că toiagul omului pe care-l voi alege va odrăsli; și așa voi potoli cârtirea fiilor lui Israel, cu care cârtesc ei împotriva voastră". </p>
<p id="v6"><sup><small>6</small></sup>  Și Moise a spus acestea fiilor lui Israel și toate căpeteniile lor i-au dat toiegele, câte un toiag de fiecare căpetenie, adică douăsprezece toiege, după cele douăsprezece seminții ale lor; și toiagul lui Aaron era între toiegele lor. </p>
<p id="v7"><sup><small>7</small></sup>  Apoi Moise a pus toiegele înaintea Domnului, în cortul adunării. </p>
<p id="v8"><sup><small>8</small></sup>  Iar a doua zi a intrat Moise și Aaron în cortul adunării și iată toiagul lui Aaron, din casa lui Levi, odrăslise, înmugurise, înflorise și făcuse migdale. </p>
<p id="v9"><sup><small>9</small></sup>  Și atunci a scos Moise toate toiegele de la fața Domnului la toți fiii lui Israel; și au văzut și și-au luat fiecare toiagul său. </p>
<p id="v10"><sup><small>10</small></sup>  Apoi a zis Domnul către Moise: Pune iar toiagul lui Aaron înaintea chivotului legii spre păstrare, ca semn pentru fiii neascultători, ca să înceteze de a mai cârti împotriva Mea, ca să nu moară!" </p>
<p id="v11"><sup><small>11</small></sup>  Și a făcut Moise așa; cum îi poruncise Domnul așa a făcut. </p>
<p id="v12"><sup><small>12</small></sup>  Și au zis fiii lui Israel către Moise: "Iată murim, pierim, pierim cu toții! </p>
<p id="v13"><sup><small>13</small></sup>  Tot cel ce se apropie de cortul Domnului moare; nu cumva o să murim cu toții?" </p>
