<!--
title: Numeri - Capitol 31
description: 
published: true
date: 2023-11-8T21:58:28Z
tags: bible, bible—numbers
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/ro/Bible/Numbers/30">
          <span class="mdi mdi-arrow-left-drop-circle"></span><span class="pl-2">Numeri - Capitol 30</span>
        </a>
        </td>
        <td>
        <a href="/ro/Bible/Numbers/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/Numbers/32">
          <span class="pr-2">Numeri - Capitol 32</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Apoi a grăit Domnul cu Moise și a zis: <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  "Răzbună pe fiii lui Israel împotriva Madianiților, și apoi te vei adăuga la poporul tău". </p>
<p id="v3"><sup><small>3</small></sup>  Iar Moise a grăit poporului și a zis: "Înarmați dintre voi oameni pentru război, ca să meargă împotriva Madianiților și să săvârșească răzbunarea Domnului asupra Madianiților. <sup id="cite2"><a href="#fn2">[2]</a></sup></p>
<p id="v4"><sup><small>4</small></sup>  Din toate semințiile fiilor lui Israel să trimiteți la război, câte o mie din fiecare seminție". </p>
<p id="v5"><sup><small>5</small></sup>  Și și-au ales din miile lui Israel, câte o mie din fiecare seminție, adică douăsprezece mii de oameni, înarmați pentru război. </p>
<p id="v6"><sup><small>6</small></sup>  Pe aceștia i-a trimis Moise la război, câte o mie din fiecare seminție; și cu ei a trimis la război pe Finees, fiul preotului Eleazar, fiul lui Aaron; și acesta avea în mâinile sale vasele sfinte și trâmbițele de strigare. </p>
<p id="v7"><sup><small>7</small></sup>  Și au lovit ei pe Madian, cum poruncise Domnul lui Moise, și au ucis pe toți cei de parte bărbătească. <sup id="cite3"><a href="#fn3">[3]</a></sup></p>
<p id="v8"><sup><small>8</small></sup>  Împreună cu ucișii lor au căzut și regii madianiți: Evi, Rechem, Țur, Hur și Reba - cinci regi madianiți - și Valaam, fiul lui Beor, a căzut de sabie, împreună cu ucișii acelora. </p>
<p id="v9"><sup><small>9</small></sup>  Iar pe femeile Madianiților și pe copiii lor le-au luat fiii lui Israel în robie; și toate vitele lor, toate turmele lor și toate avuțiile lor le-au luat pradă. <sup id="cite4"><a href="#fn4">[4]</a></sup></p>
<p id="v10"><sup><small>10</small></sup>  Toate cetățile lor din ținuturile lor cu toate satele lor le-au ars cu foc. </p>
<p id="v11"><sup><small>11</small></sup>  Toată prada și tot ce-au apucat de la om până la dobitoc au luat cu ei. </p>
<p id="v12"><sup><small>12</small></sup>  Robii, prada și cele apucate le-au dus la Moise, la preotul Eleazar și la obștea fiilor lui Israel, în tabăra din șesul Moabului, care este lângă Iordan, în fața Ierihonului. <sup id="cite5"><a href="#fn5">[5]</a></sup></p>
<p id="v13"><sup><small>13</small></sup>  În întâmpinarea lor au ieșit din tabără Moise, Eleazar preotul și toate căpeteniile obștii. </p>
<p id="v14"><sup><small>14</small></sup>  Atunci s-a mâniat Moise pe căpeteniile oștirii, pe căpeteniile miilor și pe sutașii care se întorseseră de la război, și le-a zis Moise: </p>
<p id="v15"><sup><small>15</small></sup>  "Pentru ce ați lăsat vii toate femeile? </p>
<p id="v16"><sup><small>16</small></sup>  Căci ele, după sfatul lui Valaam, au făcut pe fiii lui Israel să se abată de la cuvântul Domnului, pentru Peor, pentru care a venit pedeapsă asupra obștii Domnului. </p>
<p id="v17"><sup><small>17</small></sup>  Ucideți dar toți copiii de parte bărbătească și toate femeile ce-au cunoscut bărbat, ucideți-le. </p>
<p id="v18"><sup><small>18</small></sup>  Iar pe fetele care n-au cunoscut bărbat, lăsați-le pe toate vii pentru voi. </p>
<p id="v19"><sup><small>19</small></sup>  Și să ședeți afară din tabără șapte zile; toți cei ce ați ucis om și v-ați atins de om ucis să vă curățiți în ziua a treia și în ziua a șaptea, și voi și robii voștri. </p>
<p id="v20"><sup><small>20</small></sup>  Toate hainele, toate lucrurile de piele, tot ce este făcut din păr de capră și toate vasele de lemn să le curățiți". </p>
<p id="v21"><sup><small>21</small></sup>  Apoi a zis preotul Eleazar oștenilor care fuseseră la război: "Hotărârea legii, pe care a dat-o Domnul lui Moise, este aceasta: </p>
<p id="v22"><sup><small>22</small></sup>  Aurul, argintul, arama, fierul, plumbul, cositorul </p>
<p id="v23"><sup><small>23</small></sup>  Și tot ce trece prin foc, să le treceți prin foc, ca să se curețe; afară de aceasta și cu apă de curățire să le curățiți; iar toate cele ce nu se pot trece prin foc, să le treceți prin apă. </p>
<p id="v24"><sup><small>24</small></sup>  Hainele voastre să le spălați în ziua a șaptea și să vă curățiți, iar după aceea veți intra în tabără". </p>
<p id="v25"><sup><small>25</small></sup>  Iarăși a grăit Domnul cu Moise și a zis: </p>
<p id="v26"><sup><small>26</small></sup>  "Socotește prada de război, de la om până la dobitoc, împreună cu Eleazar preotul și cu căpeteniile semințiilor obștii; </p>
<p id="v27"><sup><small>27</small></sup>  Apoi împarte prada în două, între oștenii care au fost la bătălie și între toată obștea. </p>
<p id="v28"><sup><small>28</small></sup>  De la oștenii care au fost la război, ia dare pentru Domnul, câte un suflet la cinci sute, din oameni, din vite, din asini și din oi. </p>
<p id="v29"><sup><small>29</small></sup>  Acestea să le iei din partea lor și să le dai preotului Eleazar ca dar înălțat Domnului. </p>
<p id="v30"><sup><small>30</small></sup>  Iar din jumătatea cuvenită fiilor lui Israel să iei unul la cincizeci din oameni, din vite, din asini și din oi; și pe acestea să le dai leviților, care slujesc la cortul Domnului". </p>
<p id="v31"><sup><small>31</small></sup>  Și a făcut Moise și Eleazar preotul cum poruncise Domnul lui Moise. </p>
<p id="v32"><sup><small>32</small></sup>  Atunci s-a găsit pradă rămasă din cele luate și aduse de cei ce fuseseră la război: șase sute șaptezeci și cinci de mii de oi; </p>
<p id="v33"><sup><small>33</small></sup>  Șaptezeci și două de mii de boi; </p>
<p id="v34"><sup><small>34</small></sup>  Asini, șaizeci și una de mii; </p>
<p id="v35"><sup><small>35</small></sup>  Femei, care n-au cunoscut bărbat, de toate, treizeci și două de mii de suflete. </p>
<p id="v36"><sup><small>36</small></sup>  Jumătate, partea celor ce fuseseră la război, după numărătoare, a fost: oi trei sute treizeci și șapte de mii cinci sute. </p>
<p id="v37"><sup><small>37</small></sup>  Și darea Domnului din oi a fost: șase sute șaptezeci și cinci; </p>
<p id="v38"><sup><small>38</small></sup>  Boi treizeci și șase de mii, și din aceștia darea Domnului a fost șaptezeci și doi; </p>
<p id="v39"><sup><small>39</small></sup>  Asini, treizeci de mii cinci sute, și din ei darea Domnului a fost șaizeci și unul; </p>
<p id="v40"><sup><small>40</small></sup>  Oameni, șaisprezece mii, și din ei darea Domnului a fost treizeci și două suflete. </p>
<p id="v41"><sup><small>41</small></sup>  Și a dat Moise darea Domnului lui Eleazar preotul, cum poruncise Domnul lui Moise. </p>
<p id="v42"><sup><small>42</small></sup>  Iar partea fiilor lui Israel, pe care a luat-o Moise de la cei ce fuseseră la război, a fost: </p>
<p id="v43"><sup><small>43</small></sup>  Oi, trei sute treizeci și șapte de mii cinci sute; </p>
<p id="v44"><sup><small>44</small></sup>  Boi, treizeci și șase de mii; </p>
<p id="v45"><sup><small>45</small></sup>  Asini, treizeci de mii cinci sute; </p>
<p id="v46"><sup><small>46</small></sup>  Oameni, șaisprezece mii. </p>
<p id="v47"><sup><small>47</small></sup>  Din această parte a fiilor lui Israel, a luat Moise unul la cincizeci din oameni și din vite, și le-a dat leviților, care făceau slujbă în cortul Domnului, după cum poruncise Domnul lui Moise. </p>
<p id="v48"><sup><small>48</small></sup>  Atunci au venit la Moise căpeteniile oștirii, căpeteniile peste mii și sutașii, și au zis către Moise: </p>
<p id="v49"><sup><small>49</small></sup>  "Robii tăi au numărat pe oștenii care ne-au fost încredințați și n-a lipsit niciunul din ei. </p>
<p id="v50"><sup><small>50</small></sup>  Și iată noi am adus prinos Domnului, fiecare ce am putut dobândi din lucrurile de aur: lanțuri, brățări, inele, cercei și salbe, pentru curățirea sufletelor noastre înaintea Domnului". </p>
<p id="v51"><sup><small>51</small></sup>  Și a luat Moise și Eleazar de la ei toate aceste lucruri de aur. </p>
<p id="v52"><sup><small>52</small></sup>  Aurul acesta, care s-a adus prinos Domnului de către căpeteniile peste mii și peste sute, a fost tot șaisprezece mii șapte sute cincizeci de sicli. </p>
<p id="v53"><sup><small>53</small></sup>  Oștenii au prădat fiecare pentru ei. </p>
<p id="v54"><sup><small>54</small></sup>  Și a luat Moise și preotul Eleazar aurul de la căpeteniile peste mii și peste sute și l-au dus în cortul adunării, pentru pomenirea fiilor lui Israel înaintea Domnului. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/ro/Bible/Numbers/30">
          <span class="mdi mdi-arrow-left-drop-circle"></span><span class="pl-2">Numeri - Capitol 30</span>
        </a>
        </td>
        <td>
        <a href="/ro/Bible/Numbers/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/Numbers/32">
          <span class="pr-2">Numeri - Capitol 32</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Referințe</h2>
<div>
<ol>
  <li id="fn1"><a href="#cite1">↑</a> 31:1-2 <i>În numele Domnului Dumnezeul lui Israel</i>: <a href="/ro/The_Urantia_Book/70#p1_15">CU 70:1.15</a>. </li>
  <li id="fn2"><a href="#cite2">↑</a> 31:3-31 <i>Raiduri barbare</i>: <a href="/ro/The_Urantia_Book/70#p1_15">CU 70:1.15</a>. </li>
  <li id="fn3"><a href="#cite3">↑</a> 31:7 <i>Distruge toți bărbații</i>: <a href="/ro/The_Urantia_Book/69#p8_3">CU 69:8.3</a>. </li>
  <li id="fn4"><a href="#cite4">↑</a> 31:9,15-18 <i>Captură femele</i>: <a href="/ro/The_Urantia_Book/69#p8_4">CU 69:8.4</a>. </li>
  <li id="fn5"><a href="#cite5">↑</a> 31:12-24 <i>Purifică prada luată în război</i>: <a href="/ro/The_Urantia_Book/90#p5_3">CU 90:5.3</a>. </li>
</ol>
</div>
