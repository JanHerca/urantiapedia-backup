<!--
title: Numeri - Capitol 12
description: 
published: true
date: 2022-10-8T9:56:58Z
tags: bible, bible—numbers
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td><a href="/ro/Bible/Numbers/11">Numeri - Capitol 11</a></td>
        <td><a href="/ro/Bible/Numbers/Index">Index</a></td>
        <td><a href="/ro/Bible/Numbers/13">Numeri - Capitol 13</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Mariam și Aaron vorbeau însă împotriva lui Moise pentru femeia etiopiancă, pe care o luase Moise, căci Moise era căsătorit cu o etiopiancă. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Ei ziceau: "Oare numai cu Moise a grăit Domnul? N-a grăit El, oare, și cu noi?" Și a auzit acestea Domnul. </p>
<p id="v3"><sup><small>3</small></sup>  Moise însă era omul cel mai blând dintre toți oamenii de pe pământ. <sup id="cite2"><a href="#fn2">[2]</a></sup></p>
<p id="v4"><sup><small>4</small></sup>  Atunci a zis Domnul fără de veste către Moise și către Aaron și către Mariam: "Ieșiți câteși trei la cortul adunării". Și au ieșit tustrei. </p>
<p id="v5"><sup><small>5</small></sup>  Atunci S-a pogorât Domnul în stâlpul cel de nor, a stat la ușa cortului și a chemat pe Aaron și pe Mariam și au ieșit amândoi. </p>
<p id="v6"><sup><small>6</small></sup>  Apoi a zis: "Ascultați cuvintele Mele: De este între voi vreun prooroc al Domnului, Mă arăt lui în vedenie și în somn vorbesc cu el. <sup id="cite3"><a href="#fn3">[3]</a></sup></p>
<p id="v7"><sup><small>7</small></sup>  Nu tot așa am grăit și cu robul Meu Moise, - el este credincios în toată casa Mea: </p>
<p id="v8"><sup><small>8</small></sup>  Cu el grăiesc gură către gură, la arătare și aievea, iar nu în ghicituri, și el vede fața Domnului. Cum de nu v-ați temut să cârtiți împotriva robului Meu Moise?" </p>
<p id="v9"><sup><small>9</small></sup>  Și s-a aprins mânia Domnului asupra lor și, depărtându-Se Domnul, </p>
<p id="v10"><sup><small>10</small></sup>  S-a depărtat și norul de la cort și iată Mariam s-a făcut albă de lepră, ca zăpada. Și când s-a uitat Aaron la Mariam, iată era leproasă. </p>
<p id="v11"><sup><small>11</small></sup>  Atunci a zis Aaron către Moise: "Rogu-mă, domnul meu, să nu ne socotești greșeala că ne-am purtat rău și am păcătuit! </p>
<p id="v12"><sup><small>12</small></sup>  Nu îngădui dar să fie Mariam ca cel născut mort, al cărui trup, la ieșirea din pântecele mamei sale, este pe jumătate putred". </p>
<p id="v13"><sup><small>13</small></sup>  Atunci a strigat Moise către Domnul și a zis: "Dumnezeule, vindec-o!" </p>
<p id="v14"><sup><small>14</small></sup>  Domnul însă a zis către Moise: "Dacă tatăl ei ar fi scuipat-o în obraz, oare n-ar fi trebuit să se rușineze șapte zile? Așa dar să fie închisă șapte zile afară din tabără, după aceea să intre". </p>
<p id="v15"><sup><small>15</small></sup>  Și a șezut Mariam închisă afară din tabără șapte zile și poporul n-a plecat la drum până s-a curățit Mariam. </p>
<p id="v16"><sup><small>16</small></sup>  După aceasta a pornit poporul de la Hașerot și a poposit în pustiul Paran. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/ro/Bible/Numbers/11">Numeri - Capitol 11</a></td>
        <td><a href="/ro/Bible/Numbers/Index">Index</a></td>
        <td><a href="/ro/Bible/Numbers/13">Numeri - Capitol 13</a></td>
      </tr>
    </tbody>
  </table>
</figure>
<h2>Referințe</h2>
<div>
<ol>
  <li id="fn1"><a href="#cite1">↑</a> 12:1 <i>Căsătoria externă</i>: <a href="/ro/The_Urantia_Book/82#p5_6">CU 82:5.6</a>. </li>
  <li id="fn2"><a href="#cite2">↑</a> 12:3 <i>Moise, un om blând</i>: <a href="/ro/The_Urantia_Book/140#p5_16">CU 140:5.16</a>. </li>
  <li id="fn3"><a href="#cite3">↑</a> 12:6 <i>Dumnezeu „vorbește” în vise</i>: <a href="/ro/The_Urantia_Book/86#p5_7">CU 86:5.7</a>. </li>
</ol>
</div>
