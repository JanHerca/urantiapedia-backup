<!--
title: 1 Corinteni - Capitol 4
description: 
published: true
date: 2022-8-28T15:50:57Z
tags: 
editor: ckeditor
dateCreated: 2022-8-28T15:50:57Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/ro/Bible/1_Corinthians/3">1 Corinteni - Capitol 3</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/ro/Bible/1_Corinthians/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/ro/Bible/1_Corinthians/5">1 Corinteni - Capitol 5</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Așa să ne socotească pe noi fiecare om: ca slujitori ai lui Hristos și ca iconomi ai tainelor lui Dumnezeu. </p>
<p id="v2"><sup><small>2</small></sup>  Iar, la iconomi, mai ales, se cere ca fiecare să fie aflat credincios. </p>
<p id="v3"><sup><small>3</small></sup>  Dar mie prea puțin îmi este că sunt judecat de voi sau de vreo omenească judecată de toată ziua; fiindcă nici eu nu mă judec pe mine însumi. </p>
<p id="v4"><sup><small>4</small></sup>  Căci nu mă știu vinovat cu nimic, dar nu întru aceasta m-am îndreptat. Cel care mă judecă pe mine este Domnul. </p>
<p id="v5"><sup><small>5</small></sup>  De aceea, nu judecați ceva înainte de vreme, până ce nu va veni Domnul, Care va lumina cele ascunse ale întunericului și va vădi sfaturile inimilor. Și atunci fiecare va avea de la Dumnezeu lauda. </p>
<p id="v6"><sup><small>6</small></sup>  Și acestea, fraților, le-am zis ca despre mine și despre Apollo, dar ele sunt pentru voi, ca să învățați din pilda noastră, să nu treceți peste ce e scris, ca să nu vă făliți unul cu altul împotriva celuilalt. </p>
<p id="v7"><sup><small>7</small></sup>  Căci cine te deosebește pe tine? Și ce ai, pe care să nu-l fi primit? Iar dacă l-ai primit, de ce te fălești, ca și cum nu l-ai fi primit? </p>
<p id="v8"><sup><small>8</small></sup>  Iată, sunteți sătui; iată, v-ați îmbogățit; fără de noi ați domnit, și, măcar nu ați domnit, ca și noi să domnim împreună cu voi. </p>
<p id="v9"><sup><small>9</small></sup>  Căci mi se pare că Dumnezeu, pe noi, apostolii, ne-a arătat ca pe cei din urmă oameni, ca pe niște osândiți la moarte, fiindcă ne-am făcut priveliște lumii și îngerilor și oamenilor. </p>
<p id="v10"><sup><small>10</small></sup>  Noi suntem nebuni pentru Hristos; voi însă înțelepți întru Hristos. Noi suntem slabi; voi însă sunteți tari. Voi sunteți întru slavă, iar noi suntem întru necinste! </p>
<p id="v11"><sup><small>11</small></sup>  Până în ceasul de acum flămânzim și însetăm; suntem goi și suntem pălmuiți și pribegim, </p>
<p id="v12"><sup><small>12</small></sup>  Și ne ostenim, lucrând cu mâinile noastre. Ocărâți fiind, binecuvântăm. Prigoniți fiind, răbdăm. </p>
<p id="v13"><sup><small>13</small></sup>  Huliți fiind, ne rugăm. Am ajuns ca gunoiul lumii, ca măturătura tuturor, până astăzi. </p>
<p id="v14"><sup><small>14</small></sup>  Nu ca să vă rușinez vă scriu acestea, ci ca să vă dojenesc, ca pe niște copii ai mei iubiți. </p>
<p id="v15"><sup><small>15</small></sup>  Căci de ați avea zeci de mii de învățători în Hristos, totuși nu aveți mulți părinți. Căci eu v-am născut prin Evanghelie în Iisus Hristos. </p>
<p id="v16"><sup><small>16</small></sup>  Deci, vă rog, să-mi fiți mie următori, precum și eu lui Hristos. </p>
<p id="v17"><sup><small>17</small></sup>  Pentru aceasta am trimis la voi pe Timotei, care este fiul meu iubit și credincios în Domnul. El vă va aduce aminte căile mele cele în Hristos Iisus, cum învăț eu pretutindeni în toată Biserica. </p>
<p id="v18"><sup><small>18</small></sup>  Și unii, crezând că n-am să mai vin la voi, s-au semețit. </p>
<p id="v19"><sup><small>19</small></sup>  Dar eu voi veni la voi degrabă - dacă Domnul va voi - și voi cunoaște nu cuvântul celor ce s-au semețit, ci puterea lor. </p>
<p id="v20"><sup><small>20</small></sup>  Căci împărăția lui Dumnezeu nu stă în cuvânt, ci în putere. <sup id="cite1"><a href="#fn1">[1]</a></sup></p>
<p id="v21"><sup><small>21</small></sup>  Ce voiți? Să vin la voi cu toiagul sau să vin cu dragoste și cu duhul blândeții? </p>
<h2>Referințe</h2>
<div>
<ol>
  <li id="fn1"><a href="#cite1">↑</a> 4:20 <i>Evanghelia împărăției</i>: <a href="/ro/The_Urantia_Book/190#p5_4">CU 190:5.4</a>.  <i>Evanghelia împărăției</i>: <a href="/ro/The_Urantia_Book/143#p1_5">CU 143:1.5</a>.  <i>Împărăția lui Dumnezeu</i>: <a href="/ro/The_Urantia_Book/153#p2_4">CU 153:2.4</a>.  <i>Împărăția lui Dumnezeu</i>: <a href="/ro/The_Urantia_Book/34#p6_13">CU 34:6.13</a>.  <i>Proclamă înființarea regatului</i>: <a href="/ro/The_Urantia_Book/137#p8_6">CU 137:8.6</a>.  <i>Evanghelia împărăției</i>: <a href="/ro/The_Urantia_Book/193#p0_4">CU 193:0.4</a>.  <i>Împărăția lui Dumnezeu</i>: <a href="/ro/The_Urantia_Book/169#p4_6">CU 169:4.6</a>. </li>
</ol>
</div>
