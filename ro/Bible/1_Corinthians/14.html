<!--
title: 1 Corinteni - Capitol 14
description: 
published: true
date: 2022-10-8T9:56:58Z
tags: bible, bible—1 corinthians
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td><a href="/ro/Bible/1_Corinthians/13">1 Corinteni - Capitol 13</a></td>
        <td><a href="/ro/Bible/1_Corinthians/Index">Index</a></td>
        <td><a href="/ro/Bible/1_Corinthians/15">1 Corinteni - Capitol 15</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Căutați dragostea. Râvniți însă cele duhovnicești, dar mai ales ca să proorociți. </p>
<p id="v2"><sup><small>2</small></sup>  Pentru că cel ce vorbește într-o limbă străină nu vorbește oamenilor, ci lui Dumnezeu; și nimeni nu-l înțelege, fiindcă el, în duh, grăiește taine. </p>
<p id="v3"><sup><small>3</small></sup>  Cel ce proorocește vorbește oamenilor, spre zidire, îndemn și mângâiere. </p>
<p id="v4"><sup><small>4</small></sup>  Cel ce grăiește într-o limbă străină pe sine singur se zidește, iar cel ce proorocește zidește Biserica. </p>
<p id="v5"><sup><small>5</small></sup>  Voiesc ca voi toți să grăiți în limbi; dar mai cu seamă să proorociți. Cel ce proorocește e mai mare decât cel ce grăiește în limbi, afară numai dacă tălmăcește, ca Biserica să ia întărire. </p>
<p id="v6"><sup><small>6</small></sup>  Iar acum, fraților, dacă aș veni la voi, grăind în limbi, de ce folos v-aș fi, dacă nu v-aș vorbi - sau în descoperire, sau în cunoștință, sau în proorocie, sau în învățătură? </p>
<p id="v7"><sup><small>7</small></sup>  Că precum cele neînsuflețite, care dau sunet, fie fluier, fie chitară, de nu vor da sunete deosebite, cum se va cunoaște ce este din fluier, sau ce este din chitară? </p>
<p id="v8"><sup><small>8</small></sup>  Și dacă trâmbița va da sunet nelămurit, cine se va pregăti de război? </p>
<p id="v9"><sup><small>9</small></sup>  Așa și voi: Dacă prin limbă nu veți da cuvânt lesne de înțeles, cum se va cunoaște ce ați grăit? Veți fi niște oameni care vorbesc în vânt. </p>
<p id="v10"><sup><small>10</small></sup>  Sunt așa de multe feluri de limbi în lume, dar nici una din ele nu este fără înțelesul ei. </p>
<p id="v11"><sup><small>11</small></sup>  Deci dacă nu voi ști înțelesul cuvintelor, voi fi barbar pentru cel care vorbește, și cel care vorbește barbar pentru mine. </p>
<p id="v12"><sup><small>12</small></sup>  Așa și voi, de vreme ce sunteți râvnitori după cele duhovnicești, căutați să prisosiți în ele, spre zidirea Bisericii. </p>
<p id="v13"><sup><small>13</small></sup>  De aceea, cel ce grăiește într-o limbă străină să se roage ca să și tălmăcească. </p>
<p id="v14"><sup><small>14</small></sup>  Căci, dacă mă rog într-o limbă străină, duhul meu se roagă, dar mintea mea este neroditoare. <sup id="cite1"><a href="#fn1">[1]</a></sup></p>
<p id="v15"><sup><small>15</small></sup>  Atunci ce voi face? Mă voi ruga cu duhul, dar mă voi ruga și cu mintea; voi cânta cu duhul, dar voi cânta și cu mintea. </p>
<p id="v16"><sup><small>16</small></sup>  Fiindcă dacă vei binecuvânta cu duhul, cum va răspunde omul simplu "Amin" la mulțumirea ta, de vreme ce el nu știe ce zici? </p>
<p id="v17"><sup><small>17</small></sup>  Căci tu, într-adevăr, mulțumești bine, dar celălalt nu se zidește. </p>
<p id="v18"><sup><small>18</small></sup>  Mulțumesc Dumnezeului meu, că vorbesc în limbi mai mult decât voi toți; </p>
<p id="v19"><sup><small>19</small></sup>  Dar în Biserică vreau să grăiesc cinci cuvinte cu mintea mea, ca să învăț și pe alții, decât zeci de mii de cuvinte într-o limbă străină. <sup id="cite2"><a href="#fn2">[2]</a></sup></p>
<p id="v20"><sup><small>20</small></sup>  Fraților, nu fiți copii la minte. Fiți copii când e vorba de răutate. La minte însă, fiți desăvârșiți. </p>
<p id="v21"><sup><small>21</small></sup>  În Lege este scris: "Voi grăi acestui popor în alte limbi și prin buzele altora, și nici așa nu vor asculta de Mine, zice Domnul". </p>
<p id="v22"><sup><small>22</small></sup>  Așa că vorbirea în limbi este semn nu pentru cei credincioși ci pentru cei necredincioși; iar proorocia nu pentru cei necredincioși, ci pentru cei ce cred. </p>
<p id="v23"><sup><small>23</small></sup>  Deci, dacă s-ar aduna Biserica toată laolaltă și toți ar vorbi în limbi și ar intra neștiutori sau necredincioși, nu vor zice, oare, că sunteți nebuni? </p>
<p id="v24"><sup><small>24</small></sup>  Iar dacă toți ar prooroci și ar intra vreun necredincios sau vreun neștiutor, el este dovedit de toți, el este judecat de toți; </p>
<p id="v25"><sup><small>25</small></sup>  Cele ascunse ale inimii lui se învederează, și astfel, căzând cu fața la pământ, se va închina lui Dumnezeu, mărturisind că Dumnezeu este într-adevăr printre voi. </p>
<p id="v26"><sup><small>26</small></sup>  Ce este deci, fraților? Când vă adunați împreună, fiecare din voi are psalm, are învățătură, are descoperire, are limbă, are tălmăcire: toate spre zidire să se facă. </p>
<p id="v27"><sup><small>27</small></sup>  Dacă grăiește cineva într-o limbă străină, să fie câte doi, sau cel mult trei și pe rând să grăiască și unul să tălmăcească. </p>
<p id="v28"><sup><small>28</small></sup>  Iar dacă nu e tălmăcitor, să tacă în biserică și să-și grăiască numai lui și lui Dumnezeu. </p>
<p id="v29"><sup><small>29</small></sup>  Iar proorocii să vorbească doi sau trei, iar ceilalți să judece. </p>
<p id="v30"><sup><small>30</small></sup>  Iar dacă se va descoperi ceva altuia care șade, să tacă cei dintâi. </p>
<p id="v31"><sup><small>31</small></sup>  Căci puteți să proorociți toți câte unul, ca toți să învețe și toți să se mângâie. </p>
<p id="v32"><sup><small>32</small></sup>  Și duhurile proorocilor se supun proorocilor. </p>
<p id="v33"><sup><small>33</small></sup>  Pentru că Dumnezeu nu este al neorânduielii, ci al păcii. <sup id="cite3"><a href="#fn3">[3]</a></sup></p>
<p id="v34"><sup><small>34</small></sup>  Ca în toate Bisericile sfinților, femeile voastre să tacă în biserică, căci lor nu le este îngăduit să vorbească, ci să se supună, precum zice și Legea. <sup id="cite4"><a href="#fn4">[4]</a></sup> <sup id="cite5"><a href="#fn5">[5]</a></sup></p>
<p id="v35"><sup><small>35</small></sup>  Iar dacă voiesc să învețe ceva, să întrebe acasă pe bărbații lor, căci este rușinos ca femeile să vorbească în biserică. </p>
<p id="v36"><sup><small>36</small></sup>  Oare de la voi a ieșit cuvântul lui Dumnezeu sau a ajuns numai la voi? </p>
<p id="v37"><sup><small>37</small></sup>  Dacă i se pare cuiva că este prooroc sau om duhovnicesc, să cunoască că cele ce vă scriu sunt porunci ale Domnului. </p>
<p id="v38"><sup><small>38</small></sup>  Iar dacă cineva nu vrea să știe, să nu știe. </p>
<p id="v39"><sup><small>39</small></sup>  Așa că, frații mei, râvniți a prooroci și nu opriți să se grăiască în limbi. </p>
<p id="v40"><sup><small>40</small></sup>  Dar toate să se facă cu cuviință și după rânduială. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/ro/Bible/1_Corinthians/13">1 Corinteni - Capitol 13</a></td>
        <td><a href="/ro/Bible/1_Corinthians/Index">Index</a></td>
        <td><a href="/ro/Bible/1_Corinthians/15">1 Corinteni - Capitol 15</a></td>
      </tr>
    </tbody>
  </table>
</figure>
<h2>Referințe</h2>
<div>
<ol>
  <li id="fn1"><a href="#cite1">↑</a> 14:14-19 <i>Roagă-te în duh</i>: <a href="/ro/The_Urantia_Book/168#p4_9">CU 168:4.9</a>. </li>
  <li id="fn2"><a href="#cite2">↑</a> 14:19 <i>Fii înțelegător cu bărbații</i>: <a href="/ro/The_Urantia_Book/26#p11_4">CU 26:11.4</a>. </li>
  <li id="fn3"><a href="#cite3">↑</a> 14:33 <i>Pace durabilă</i>: <a href="/ro/The_Urantia_Book/5#p4_2">CU 5:4.2</a>. </li>
  <li id="fn4"><a href="#cite4">↑</a> 14:34 <i>părtinire feminină</i>: <a href="/ro/The_Urantia_Book/82#p2_5">CU 82:2.5</a>. </li>
  <li id="fn5"><a href="#cite5">↑</a> 14:34-35 <i>Viziunea lui Paul despre femei</i>: <a href="/ro/The_Urantia_Book/150#p1_3">CU 150:1.3</a>. </li>
</ol>
</div>
