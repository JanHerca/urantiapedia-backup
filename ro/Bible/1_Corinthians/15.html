<!--
title: 1 Corinteni - Capitol 15
description: 
published: true
date: 2022-8-28T15:50:57Z
tags: 
editor: ckeditor
dateCreated: 2022-8-28T15:50:57Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/ro/Bible/1_Corinthians/14">1 Corinteni - Capitol 14</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/ro/Bible/1_Corinthians/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/ro/Bible/1_Corinthians/16">1 Corinteni - Capitol 16</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Vă aduc aminte, fraților, Evanghelia pe care v-am binevestit-o, pe care ați și primit-o, întru care și stați, </p>
<p id="v2"><sup><small>2</small></sup>  Prin care și sunteți mântuiți; cu ce cuvânt v-am binevestit-o - dacă o țineți cu tărie, afară numai dacă n-ați crezut în zadar S </p>
<p id="v3"><sup><small>3</small></sup>  Căci v-am dat, întâi de toate, ceea ce și eu am primit, că Hristos a murit pentru păcatele noastre după Scripturi; <sup id="cite1"><a href="#fn1">[1]</a></sup></p>
<p id="v4"><sup><small>4</small></sup>  Și că a fost îngropat și că a înviat a treia zi, după Scripturi; </p>
<p id="v5"><sup><small>5</small></sup>  Și că S-a arătat lui Chefa, apoi celor doisprezece; <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v6"><sup><small>6</small></sup>  În urmă S-a arătat deodată la peste cinci sute de frați, dintre care cei mai mulți trăiesc până astăzi, iar unii au și adormit; <sup id="cite4"><a href="#fn4">[4]</a></sup></p>
<p id="v7"><sup><small>7</small></sup>  După aceea S-a arătat lui Iacov, apoi tuturor apostolilor; <sup id="cite5"><a href="#fn5">[5]</a></sup> <sup id="cite6"><a href="#fn6">[6]</a></sup></p>
<p id="v8"><sup><small>8</small></sup>  Iar la urma tuturor, ca unui născut înainte de vreme, mi S-a arătat și mie. </p>
<p id="v9"><sup><small>9</small></sup>  Căci eu sunt cel mai mic dintre apostoli, care nu sunt vrednic să mă numesc apostol, pentru că am prigonit Biserica lui Dumnezeu. <sup id="cite7"><a href="#fn7">[7]</a></sup></p>
<p id="v10"><sup><small>10</small></sup>  Dar prin harul lui Dumnezeu sunt ceea ce sunt; și harul Lui care este în mine n-a fost în zadar, ci m-am ostenit mai mult decât ei toți. Dar nu eu, ci harul lui Dumnezeu care este cu mine. </p>
<p id="v11"><sup><small>11</small></sup>  Deci ori eu, ori aceia, așa propovăduim și voi așa ați crezut. <sup id="cite8"><a href="#fn8">[8]</a></sup></p>
<p id="v12"><sup><small>12</small></sup>  Iar dacă se propovăduiește că Hristos a înviat din morți, cum zic unii dintre voi că nu este înviere a morților? <sup id="cite9"><a href="#fn9">[9]</a></sup></p>
<p id="v13"><sup><small>13</small></sup>  Dacă nu este înviere a morților, nici Hristos n-a înviat. </p>
<p id="v14"><sup><small>14</small></sup>  Și dacă Hristos n-a înviat, zadarnică este atunci propovăduirea noastră, zadarnică este și credința voastră. </p>
<p id="v15"><sup><small>15</small></sup>  Ne aflăm încă și martori mincinoși ai lui Dumnezeu, pentru că am mărturisit împotriva lui Dumnezeu că a înviat pe Hristos, pe Care nu L-a înviat, dacă deci morții nu înviază. </p>
<p id="v16"><sup><small>16</small></sup>  Căci dacă morții nu înviază, nici Hristos n-a înviat. </p>
<p id="v17"><sup><small>17</small></sup>  Iar dacă Hristos n-a înviat, zadarnică este credința voastră, sunteți încă în păcatele voastre; </p>
<p id="v18"><sup><small>18</small></sup>  Și atunci și cei ce au adormit în Hristos au pierit. </p>
<p id="v19"><sup><small>19</small></sup>  Iar dacă nădăjduim în Hristos numai în viața aceasta, suntem mai de plâns decât toți oamenii. </p>
<p id="v20"><sup><small>20</small></sup>  Dar acum Hristos a înviat din morți, fiind începătură (a învierii) celor adormiți. </p>
<p id="v21"><sup><small>21</small></sup>  Că de vreme ce printr-un om a venit moartea, tot printr-un om și învierea morților. </p>
<p id="v22"><sup><small>22</small></sup>  Căci, precum în Adam toți mor, așa și în Hristos toți vor învia. </p>
<p id="v23"><sup><small>23</small></sup>  Dar fiecare în rândul cetei sale: Hristos începătură, apoi cei ai lui Hristos, la venirea Lui, </p>
<p id="v24"><sup><small>24</small></sup>  După aceea, sfârșitul, când Domnul va preda împărăția lui Dumnezeu și Tatălui, când va desființa orice domnie și orice stăpânire și orice putere. </p>
<p id="v25"><sup><small>25</small></sup>  Căci El trebuie să împărățească până ce va pune pe toți vrăjmașii Săi sub picioarele Sale. </p>
<p id="v26"><sup><small>26</small></sup>  Vrăjmașul cel din urmă, care va fi nimicit, este moartea. </p>
<p id="v27"><sup><small>27</small></sup>  "Căci toate le-a supus sub picioarele Lui". Dar când zice: "Că toate I-au fost supuse Lui" - învederat este că afară de Cel care I-a supus Lui toate. </p>
<p id="v28"><sup><small>28</small></sup>  Iar când toate vor fi supuse Lui, atunci și Fiul însuși Se va supune Celui ce I-a supus Lui toate, ca Dumnezeu să fie toate în toți. <sup id="cite10"><a href="#fn10">[10]</a></sup></p>
<p id="v29"><sup><small>29</small></sup>  Fiindcă ce vor face cei care se botează pentru morți? Dacă morții nu înviază nicidecum, pentru ce se mai botează pentru ei? </p>
<p id="v30"><sup><small>30</small></sup>  De ce mai suntem și noi în primejdie în tot ceasul? </p>
<p id="v31"><sup><small>31</small></sup>  Mor în fiecare zi! V-o spun, fraților, pe lauda pe care o am pentru voi, în Hristos Iisus, Domnul nostru. </p>
<p id="v32"><sup><small>32</small></sup>  Dacă m-am luptat, ca om, cu fiarele în Efes, care îmi este folosul? Dacă morții nu înviază, să bem și să mâncăm, căci mâine vom muri! </p>
<p id="v33"><sup><small>33</small></sup>  Nu vă lăsați înșelați. Tovărășiile rele strică obiceiurile bune. </p>
<p id="v34"><sup><small>34</small></sup>  Treziți-vă cum se cuvine și nu păcătuiți. Căci unii nu au cunoștință de Dumnezeu; o spun spre rușinea voastră. </p>
<p id="v35"><sup><small>35</small></sup>  Dar va zice cineva: Cum înviază morții? Și cu ce trup au să vină? <sup id="cite11"><a href="#fn11">[11]</a></sup></p>
<p id="v36"><sup><small>36</small></sup>  Nebun ce ești! Tu ce semeni nu dă viață, dacă nu va fi murit. </p>
<p id="v37"><sup><small>37</small></sup>  Și ceea ce semeni nu este trupul ce va să fie, ci grăunte gol, poate de grâu, sau de altceva din celelalte; </p>
<p id="v38"><sup><small>38</small></sup>  Iar Dumnezeu îi dă un trup, precum a voit, și fiecărei semințe un trup al său. </p>
<p id="v39"><sup><small>39</small></sup>  Nu toate trupurile sunt același trup, ci unul este trupul oamenilor și altul este trupul dobitoacelor și altul este trupul păsărilor și altul este trupul peștilor. </p>
<p id="v40"><sup><small>40</small></sup>  Sunt și trupuri cerești și trupuri pământești; dar alta este slava celor cerești și alta a celor pământești. </p>
<p id="v41"><sup><small>41</small></sup>  Alta este strălucirea soarelui și alta strălucirea lunii și alta strălucirea stelelor. Căci stea de stea se deosebește în strălucire. </p>
<p id="v42"><sup><small>42</small></sup>  Așa este și învierea morților: Se seamănă (trupul) întru stricăciune, înviază întru nestricăciune; <sup id="cite12"><a href="#fn12">[12]</a></sup> <sup id="cite13"><a href="#fn13">[13]</a></sup></p>
<p id="v43"><sup><small>43</small></sup>  Se seamănă întru necinste, înviază întru slavă, se seamănă întru slăbiciune, înviază întru putere; </p>
<p id="v44"><sup><small>44</small></sup>  Se seamănă trup firesc, înviază trup duhovnicesc. Dacă este trup firesc, este și trup duhovnicesc. <sup id="cite14"><a href="#fn14">[14]</a></sup></p>
<p id="v45"><sup><small>45</small></sup>  Precum și este scris: "Făcutu-s-a omul cel dintâi, Adam, cu suflet viu; iar Adam cel de pe urmă cu duh dătător de viață"; <sup id="cite15"><a href="#fn15">[15]</a></sup> <sup id="cite16"><a href="#fn16">[16]</a></sup></p>
<p id="v46"><sup><small>46</small></sup>  Dar nu este întâi cel duhovnicesc, ci cel firesc, apoi cel duhovnicesc. </p>
<p id="v47"><sup><small>47</small></sup>  Omul cel dintâi este din pământ, pământesc; omul cel de-al doilea este din cer. </p>
<p id="v48"><sup><small>48</small></sup>  Cum este cel pământesc, așa sunt și cei pământești; și cum este cel ceresc, așa sunt și cei cerești. </p>
<p id="v49"><sup><small>49</small></sup>  Și după cum am purtat chipul celui pământesc, să purtăm și chipul celui ceresc. </p>
<p id="v50"><sup><small>50</small></sup>  Aceasta însă zic, fraților: Carnea și sângele nu pot să moștenească împărăția lui Dumnezeu, nici stricăciunea nu moștenește nestricăciunea. </p>
<p id="v51"><sup><small>51</small></sup>  Iată, taină vă spun vouă: Nu toți vom muri, dar toți ne vom schimba, </p>
<p id="v52"><sup><small>52</small></sup>  Deodată, într-o clipeală de ochi la trâmbița cea de apoi. Căci trâmbița va suna și morții vor învia nestricăcioși, iar noi ne vom schimba. </p>
<p id="v53"><sup><small>53</small></sup>  Căci trebuie ca acest trup stricăcios să se îmbrace în nestricăciune și acest (trup) muritor să se îmbrace în nemurire. </p>
<p id="v54"><sup><small>54</small></sup>  Iar când acest (trup) stricăcios se va îmbrăca în nestricăciune și acest (trup) muritor se va îmbrăca în nemurire, atunci va fi cuvântul care este scris: "Moartea a fost înghițită de biruință. </p>
<p id="v55"><sup><small>55</small></sup>  Unde îți este, moarte, biruința ta? Unde îți este, moarte, boldul tău?". </p>
<p id="v56"><sup><small>56</small></sup>  Și boldul morții este păcatul, iar puterea păcatului este legea. </p>
<p id="v57"><sup><small>57</small></sup>  Dar să dăm mulțumire lui Dumnezeu, Care ne-a dat biruința prin Domnul nostru Iisus Hristos! </p>
<p id="v58"><sup><small>58</small></sup>  Drept aceea, frații mei iubiți, fiți tari, neclintiți, sporind totdeauna în lucrul Domnului, știind că osteneala voastră nu este zadarnică în Domnul. <sup id="cite17"><a href="#fn17">[17]</a></sup></p>
<h2>Referințe</h2>
<div style="column-width: 30em;">
<ol>
  <li id="fn1"><a href="#cite1">↑</a> 15:3 <i>Fără „ispășire pentru păcat” Contra:</i>: <a href="/ro/The_Urantia_Book/186#p5_7">CU 186:5.7</a>. </li>
  <li id="fn2"><a href="#cite2">↑</a> 15:5a <i>Isus i se apare lui Petru</i>: <a href="/ro/The_Urantia_Book/191#p1_1">CU 191:1.1</a>. </li>
  <li id="fn3"><a href="#cite3">↑</a> 15:5b <i>Prima apariție către apostoli</i>: <a href="/ro/The_Urantia_Book/191#p2_1">CU 191:2.1</a>. </li>
  <li id="fn4"><a href="#cite4">↑</a> 15:6a <i>Isus apare la 500</i>: <a href="/ro/The_Urantia_Book/192#p4_3">CU 192:4.3</a>.  <i>Peste 500 de credincioși se întâlnesc</i>: <a href="/ro/The_Urantia_Book/192#p4_2">CU 192:4.2</a>. </li>
  <li id="fn5"><a href="#cite5">↑</a> 15:7a <i>Apariția lui James</i>: <a href="/ro/The_Urantia_Book/190#p2_3">CU 190:2.3</a>. </li>
  <li id="fn6"><a href="#cite6">↑</a> 15:7b <i>Isus este văzut de toți apostolii</i>: <a href="/ro/The_Urantia_Book/191#p5_2">CU 191:5.2</a>. </li>
  <li id="fn7"><a href="#cite7">↑</a> 15:9 <i>Botez, admitere în ordinea socială</i>: <a href="/ro/The_Urantia_Book/170#p5_13">CU 170:5.13</a>.  <i>Cel mai mic dintre apostoli</i>: <a href="/ro/The_Urantia_Book/139#p10_5">CU 139:10.5</a>. </li>
  <li id="fn8"><a href="#cite8">↑</a> 15:11-22 <i>Înălțarea lui Hristos înviat</i>: <a href="/ro/The_Urantia_Book/196#p2_5">CU 196:2.5</a>. </li>
  <li id="fn9"><a href="#cite9">↑</a> 15:12-20 <i>Credința în înviere</i>: <a href="/ro/The_Urantia_Book/190#p0_4">CU 190:0.4</a>. </li>
  <li id="fn10"><a href="#cite10">↑</a> 15:28 <i>Relația lui Dumnezeu cu toate lucrurile</i>: <a href="/ro/The_Urantia_Book/174#p3_2">CU 174:3.2</a>.  <i>Dumnezeu este totul și în toate</i>: <a href="/ro/The_Urantia_Book/3#p1_2">CU 3:1.2</a>.  <i>Dumnezeu este totul și în toate lucrurile</i>: <a href="/ro/The_Urantia_Book/56#p9_14">CU 56:9.14</a>. </li>
  <li id="fn11"><a href="#cite11">↑</a> 15:35-38 <i>Lecții spirituale</i>: <a href="/ro/The_Urantia_Book/85#p2_2">CU 85:2.2</a>. </li>
  <li id="fn12"><a href="#cite12">↑</a> 15:42-54 <i>Metamorfoza</i>: <a href="/ro/The_Urantia_Book/108#p6_5">CU 108:6.5</a>. </li>
  <li id="fn13"><a href="#cite13">↑</a> 15:42-55 <i>Învierea se schimbă</i>: <a href="/ro/The_Urantia_Book/47#p3_3">CU 47:3.3</a>. </li>
  <li id="fn14"><a href="#cite14">↑</a> 15:44 <i>Semănă muritor, seceră morontia</i>: <a href="/ro/The_Urantia_Book/39#p2_13">CU 39:2.13</a>. </li>
  <li id="fn15"><a href="#cite15">↑</a> 15:45-47 <i>Al doilea Adam</i>: <a href="/ro/The_Urantia_Book/93#p10_7">CU 93:10.7</a>. </li>
  <li id="fn16"><a href="#cite16">↑</a> 15:45-49 <i>Hristos ca al doilea Adam</i>: <a href="/ro/The_Urantia_Book/140#p8_24">CU 140:8.24</a>. </li>
  <li id="fn17"><a href="#cite17">↑</a> 15:58 <i>Fii statornic</i>: <a href="/ro/The_Urantia_Book/174#p0_2">CU 174:0.2</a>. </li>
</ol>
</div>
