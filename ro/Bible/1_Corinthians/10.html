<!--
title: 1 Corinteni - Capitol 10
description: 
published: true
date: 2022-10-8T9:56:58Z
tags: bible, bible—1 corinthians
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td><a href="/ro/Bible/1_Corinthians/9">1 Corinteni - Capitol 9</a></td>
        <td><a href="/ro/Bible/1_Corinthians/Index">Index</a></td>
        <td><a href="/ro/Bible/1_Corinthians/11">1 Corinteni - Capitol 11</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Căci nu voiesc, fraților, ca voi să nu știți că părinții noștri au fost toți sub nor și că toți au trecut prin mare. </p>
<p id="v2"><sup><small>2</small></sup>  Și toți, întru Moise, au fost botezați în nor și în mare. </p>
<p id="v3"><sup><small>3</small></sup>  Și toți au mâncat aceeași mâncare duhovnicească; </p>
<p id="v4"><sup><small>4</small></sup>  Și toți, aceeași băutură duhovnicească au băut, pentru că beau din piatra duhovnicească ce îi urma. Iar piatra era Hristos. </p>
<p id="v5"><sup><small>5</small></sup>  Dar cei mai mulți dintre ei nu au plăcut lui Dumnezeu, căci au căzut în pustie. </p>
<p id="v6"><sup><small>6</small></sup>  Și acestea s-au făcut pilde pentru noi, ca să nu poftim la cele rele, cum au poftit aceia; </p>
<p id="v7"><sup><small>7</small></sup>  Nici închinători la idoli să nu vă faceți, ca unii dintre ei, precum este scris: "A șezut poporul să mănânce și să bea și s-au sculat la joc"; </p>
<p id="v8"><sup><small>8</small></sup>  Nici să ne desfrânăm cum s-au desfrânat unii dintre ei, și au căzut, într-o zi, douăzeci și trei de mii; </p>
<p id="v9"><sup><small>9</small></sup>  Nici să ispitim pe Domnul, precum L-au ispitit unii dintre ei și au pierit de șerpi; </p>
<p id="v10"><sup><small>10</small></sup>  Nici să cârtiți, precum au cârtit unii dintre ei și au fost nimiciți de către pierzătorul. </p>
<p id="v11"><sup><small>11</small></sup>  Și toate acestea li s-au întâmplat acelora, ca preînchipuiri ale viitorului, și au fost scrise spre povățuirea noastră, la care au ajuns sfârșiturile veacurilor. </p>
<p id="v12"><sup><small>12</small></sup>  De aceea, cel căruia i se pare că stă neclintit să ia seama să nu cadă. </p>
<p id="v13"><sup><small>13</small></sup>  Nu v-a cuprins ispită care să fi fost peste puterea omenească. Dar credincios este Dumnezeu; El nu va îngădui ca să fiți ispitiți mai mult decât puteți, ci odată cu ispita va aduce și scăparea din ea, ca să puteți răbda. <sup id="cite1"><a href="#fn1">[1]</a></sup></p>
<p id="v14"><sup><small>14</small></sup>  De aceea, iubiții mei, fugiți de închinarea la idoli. </p>
<p id="v15"><sup><small>15</small></sup>  Ca unor înțelepți vă vorbesc. Judecați voi ce vă spun. </p>
<p id="v16"><sup><small>16</small></sup>  Paharul binecuvântării, pe care-l binecuvântăm, nu este, oare, împărtășirea cu sângele lui Hristos? Pâinea pe care o frângem nu este, oare, împărtășirea cu trupul lui Hristos? </p>
<p id="v17"><sup><small>17</small></sup>  Că o pâine, un trup, suntem cei mulți; căci toți ne împărtășim dintr-o pâine. <sup id="cite2"><a href="#fn2">[2]</a></sup></p>
<p id="v18"><sup><small>18</small></sup>  Priviți pe Israel după trup: Cei care mănâncă jertfele nu sunt ei, oare, părtași altarului? </p>
<p id="v19"><sup><small>19</small></sup>  Deci ce spun eu? Că ce s-a jertfit pentru idol e ceva? Sau idolul este ceva? </p>
<p id="v20"><sup><small>20</small></sup>  Ci (zic) că cele ce jertfesc neamurile, jertfesc demonilor și nu lui Dumnezeu. Și nu voiesc ca voi să fiți părtași ai demonilor. </p>
<p id="v21"><sup><small>21</small></sup>  Nu puteți să beți paharul Domnului și paharul demonilor; nu puteți să vă împărtășiți din masa Domnului și din masa demonilor. </p>
<p id="v22"><sup><small>22</small></sup>  Oare vrem să mâniem pe Domnul? Nu cumva suntem mai tari decât El? </p>
<p id="v23"><sup><small>23</small></sup>  Toate îmi sunt îngăduite, dar nu toate îmi folosesc. Toate îmi sunt îngăduite, dar nu toate zidesc. </p>
<p id="v24"><sup><small>24</small></sup>  Nimeni să nu caute pe ale sale, ci fiecare pe ale aproapelui. </p>
<p id="v25"><sup><small>25</small></sup>  Mâncați tot ce se vinde în măcelărie, fără să întrebați nimic pentru cugetul vostru. </p>
<p id="v26"><sup><small>26</small></sup>  Căci "al Domnului este pământul și plinirea lui". <sup id="cite3"><a href="#fn3">[3]</a></sup></p>
<p id="v27"><sup><small>27</small></sup>  Dacă cineva dintre necredincioși vă cheamă pe voi la masă și voiți să vă duceți, mâncați orice vă este pus înainte, fără să întrebați nimic pentru conștiință. </p>
<p id="v28"><sup><small>28</small></sup>  Dar de vă va spune cineva: Aceasta este din jertfa idolilor, să nu mâncați pentru cel care v-a spus și pentru conștiință. </p>
<p id="v29"><sup><small>29</small></sup>  Iar conștiința, zic, nu a ta însuți, ci a altuia. Căci de ce libertatea mea să fie judecată de o altă conștiință? </p>
<p id="v30"><sup><small>30</small></sup>  Dacă eu sunt părtaș harului, de ce să fiu hulit pentru ceea ce aduc mulțumire? </p>
<p id="v31"><sup><small>31</small></sup>  De aceea, ori de mâncați, ori de beți, ori altceva de faceți, toate spre slava lui Dumnezeu să le faceți. </p>
<p id="v32"><sup><small>32</small></sup>  Nu fiți piatră de poticnire nici iudeilor, nici elinilor, nici Bisericii lui Dumnezeu, </p>
<p id="v33"><sup><small>33</small></sup>  Precum și eu plac tuturor în toate, necăutând folosul meu, ci pe al celor mulți, ca să se mântuiască. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/ro/Bible/1_Corinthians/9">1 Corinteni - Capitol 9</a></td>
        <td><a href="/ro/Bible/1_Corinthians/Index">Index</a></td>
        <td><a href="/ro/Bible/1_Corinthians/11">1 Corinteni - Capitol 11</a></td>
      </tr>
    </tbody>
  </table>
</figure>
<h2>Referințe</h2>
<div>
<ol>
  <li id="fn1"><a href="#cite1">↑</a> 10:13 <i>#1: Dumnezeu este credincios</i>: <a href="/ro/The_Urantia_Book/4#p1_3">CU 4:1.3</a>. </li>
  <li id="fn2"><a href="#cite2">↑</a> 10:17 <i>Unitate, nu uniformitate</i>: <a href="/ro/The_Urantia_Book/134#p4_6">CU 134:4.6</a>.  <i>Impactul social al faptelor</i>: <a href="/ro/The_Urantia_Book/54#p6_3">CU 54:6.3</a>. </li>
  <li id="fn3"><a href="#cite3">↑</a> 10:26,28 <i>Earth is Lord's, and fullness</i>: <a href="/ro/The_Urantia_Book/3#p5_2">CU 3:5.2</a>. </li>
</ol>
</div>
