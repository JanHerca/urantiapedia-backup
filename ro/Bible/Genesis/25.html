<!--
title: Geneza - Capitol 25
description: 
published: true
date: 2023-11-8T21:58:28Z
tags: bible, bible—genesis
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/ro/Bible/Genesis/24">
          <span class="mdi mdi-arrow-left-drop-circle"></span><span class="pl-2">Geneza - Capitol 24</span>
        </a>
        </td>
        <td>
        <a href="/ro/Bible/Genesis/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/Genesis/26">
          <span class="pr-2">Geneza - Capitol 26</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Avraam însă și-a mai luat o femeie cu numele Chetura. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Ea i-a născut pe Zimran, Iocșan, Madan, Madian, Ișbac și pe Șuah. </p>
<p id="v3"><sup><small>3</small></sup>  Lui Iocșan i s-au născut Șeba, Teman și Dedan. Iar fiii lui Dedan au fost: Raguil, Navdeel, Așurim, Letușim și Leumim. </p>
<p id="v4"><sup><small>4</small></sup>  Iar fiii lui Madian au fost: Efa, Efer, Enoh, Abida și Eldaa. Aceștia toți au fost fiii Cheturei. </p>
<p id="v5"><sup><small>5</small></sup>  Însă Avraam a dat toate averile sale fiului său Isaac. <sup id="cite2"><a href="#fn2">[2]</a></sup></p>
<p id="v6"><sup><small>6</small></sup>  Iar fiilor țiitoarelor sale, Avraam le-a făcut daruri și, încă fiind el în viață, i-a trimis departe de la Isaac, fiul său, spre răsărit, în pământul Răsăritului. </p>
<p id="v7"><sup><small>7</small></sup>  Zilele vieții lui Avraam, câte le-a trăit, au fost o sută șaptezeci și cinci de ani. <sup id="cite3"><a href="#fn3">[3]</a></sup></p>
<p id="v8"><sup><small>8</small></sup>  Apoi, slăbind, Avraam a murit la bătrâneți adânci, sătul de zile și s-a adăugat la poporul său. <sup id="cite4"><a href="#fn4">[4]</a></sup></p>
<p id="v9"><sup><small>9</small></sup>  Și l-au îngropat feciorii lui, Isaac și Ismael, în peștera Macpela, din țarina lui Efron, fiul lui Țohar Heteeanul, în fața stejarului Mamvri; </p>
<p id="v10"><sup><small>10</small></sup>  Deci în țarina și în peștera pe care Avraam a cumpărat-o de la fiii lui Het, acolo sunt îngropați Avraam și Sarra, femeia lui. </p>
<p id="v11"><sup><small>11</small></sup>  Iar după moartea lui Avraam, a binecuvântat Dumnezeu pe Isaac, fiul lui. Și locuia Isaac la Beer-Lahai-Roi. </p>
<p id="v12"><sup><small>12</small></sup>  Iată acum și viața lui Ismael, fiul lui Avraam, pe care l-a născut lui Avraam egipteanca Agar, slujnica Sarrei; </p>
<p id="v13"><sup><small>13</small></sup>  Și iată numele fiilor lui Ismael, după șirul nașterii lor: întâiul născut al lui Ismael a fost Nebaiot; după el urmează Chedar, Adbeel și Mibsam, </p>
<p id="v14"><sup><small>14</small></sup>  Mișma, Duma și Masa, </p>
<p id="v15"><sup><small>15</small></sup>  Hadad, Tema, Etur, Nafiș și Chedma. </p>
<p id="v16"><sup><small>16</small></sup>  Aceștia sunt fiii lui Ismael și acestea sunt numele lor, după așezările lor și după taberele lor. Aceștia sunt cei doisprezece voievozi ai semințiilor lor. </p>
<p id="v17"><sup><small>17</small></sup>  Iar anii vieții lui Ismael au fost o sută treizeci și șapte și, îmbătrânind, a murit și a trecut la părinții săi; </p>
<p id="v18"><sup><small>18</small></sup>  Iar urmașii săi s-au întins de la Havila până la Sur, care este în fața Egiptului, pe drumul ce duce spre Asiria; și s-au sălășluit ei înaintea tuturor fraților lor. </p>
<p id="v19"><sup><small>19</small></sup>  Iar spița neamului lui Isaac, fiul lui Avraam, este aceasta: lui Avraam i s-a născut Isaac. </p>
<p id="v20"><sup><small>20</small></sup>  Isaac însă era de patruzeci de ani, când și-a luat de femeie pe Rebeca, fata lui Batuel Arameul din Mesopotamia și sora lui Laban Arameul. </p>
<p id="v21"><sup><small>21</small></sup>  Și s-a rugat Isaac Domnului pentru Rebeca, femeia sa, că era stearpă; și l-a auzit Domnul și femeia lui Rebeca a zămislit. </p>
<p id="v22"><sup><small>22</small></sup>  Dar copiii au început a se zbate în pântecele ei și ea a zis: "Dacă așa au să fie, atunci la ce mai am această sarcină?" Și s-a dus să întrebe pe Domnul. </p>
<p id="v23"><sup><small>23</small></sup>  Domnul însă i-a zis: "În pântecele tău sunt două neamuri și două popoare se vor ridica din pântecele tău; un popor va ajunge mai puternic decât celălalt și cel mai mare va sluji celui mai mic!" </p>
<p id="v24"><sup><small>24</small></sup>  Și i-a venit Rebecăi vremea să nască și iată erau în pântecele ei doi gemeni. </p>
<p id="v25"><sup><small>25</small></sup>  Și cel dintâi care a ieșit era roșu și peste tot păros, ca o pielicică, și i-a pus numele Isav. </p>
<p id="v26"><sup><small>26</small></sup>  După aceea a ieșit fratele acestuia, ținându-se cu mâna de călcâiul lui Isav; și i s-a pus numele Iacov. Isaac însă era de șaizeci de ani, când i s-au născut aceștia din Rebeca. </p>
<p id="v27"><sup><small>27</small></sup>  Copiii aceștia au crescut și a ajuns Isav om iscusit la vânătoare, trăind pe câmpii; iar Iacov era om liniștit, trăind în corturi. </p>
<p id="v28"><sup><small>28</small></sup>  Isaac iubea pe Isav, pentru că îi plăcea vânatul acestuia; iar Rebeca iubea pe Iacov. </p>
<p id="v29"><sup><small>29</small></sup>  O dată însă a fiert Iacov linte, iar Isav a venit ostenit de la câmp. </p>
<p id="v30"><sup><small>30</small></sup>  Și a zis Isav către Iacov: "Dă-mi să mănânc din această fiertură roșie, că sunt flămând!" De aceea Isav s-a mai numit și Edom. </p>
<p id="v31"><sup><small>31</small></sup>  Iacov însă i-a răspuns lui Isav: "Vinde-mi mai întâi dreptul tău de întâi-născut!" </p>
<p id="v32"><sup><small>32</small></sup>  Și Isav a răspuns: "Iată eu mor. La ce mi-e bun dreptul de întâi-născut?" </p>
<p id="v33"><sup><small>33</small></sup>  Zisu-i-a Iacov: "Jură-mi-te acum!" Și i s-a jurat Isav și a vândut lui Iacov dreptul său de întâi-născut. </p>
<p id="v34"><sup><small>34</small></sup>  Atunci Iacov a dat lui Isav pâine și fiertură de linte și acesta a mâncat și a băut, apoi s-a sculat și s-a dus. Și astfel a nesocotit Isav dreptul său de întâi-născut. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/ro/Bible/Genesis/24">
          <span class="mdi mdi-arrow-left-drop-circle"></span><span class="pl-2">Geneza - Capitol 24</span>
        </a>
        </td>
        <td>
        <a href="/ro/Bible/Genesis/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/Genesis/26">
          <span class="pr-2">Geneza - Capitol 26</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Referințe</h2>
<div>
<ol>
  <li id="fn1"><a href="#cite1">↑</a> 25:1 <i>Ketura nu soție</i>: <a href="/ro/The_Urantia_Book/93#p9_8">CU 93:9.8</a>. </li>
  <li id="fn2"><a href="#cite2">↑</a> 25:5 <i>Moștenirea lui Isaac</i>: <a href="/ro/The_Urantia_Book/93#p9_8">CU 93:9.8</a>. </li>
  <li id="fn3"><a href="#cite3">↑</a> 25:7-8 <i>vârsta lui Avraam</i>: <a href="/ro/The_Urantia_Book/93#p9_8">CU 93:9.8</a>. </li>
  <li id="fn4"><a href="#cite4">↑</a> 25:8 <i>Abraham's death</i>: <a href="/ro/The_Urantia_Book/93#p9_4">CU 93:9.4</a>.  <i>Renunță la fantomă</i>: <a href="/ro/The_Urantia_Book/86#p5_2">CU 86:5.2</a>. </li>
</ol>
</div>
