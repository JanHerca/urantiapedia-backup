<!--
title: Geneza - Capitol 9
description: 
published: true
date: 2023-11-8T21:58:28Z
tags: bible, bible—genesis
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/ro/Bible/Genesis/8">
          <span class="mdi mdi-arrow-left-drop-circle"></span><span class="pl-2">Geneza - Capitol 8</span>
        </a>
        </td>
        <td>
        <a href="/ro/Bible/Genesis/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/Genesis/10">
          <span class="pr-2">Geneza - Capitol 10</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Și a binecuvântat Dumnezeu pe Noe și pe fiii lui și le-a zis: "Nașteți și vă înmulțiți și umpleți pământul și-l stăpâniți! </p>
<p id="v2"><sup><small>2</small></sup>  Groază și frică de voi să aibă toate fiarele pământului; toate păsările cerului, tot ce se mișcă pe pământ și toți peștii mării; căci toate acestea vi le-am dat la îndemână. </p>
<p id="v3"><sup><small>3</small></sup>  Tot ce se mișcă și ce trăiește să vă fie de mâncare; toate vi le-am dat, ca și iarba verde. </p>
<p id="v4"><sup><small>4</small></sup>  Numai carne cu sângele ei, în care e viața ei, să nu mâncați. </p>
<p id="v5"><sup><small>5</small></sup>  Căci Eu și sângele vostru, în care e viața voastră, îl voi cere de la orice fiară; și voi cere viața omului și din mâna omului, din mâna fratelui său. </p>
<p id="v6"><sup><small>6</small></sup>  De va vărsa cineva sânge omenesc, sângele aceluia de mână de om se va vărsa, căci Dumnezeu a făcut omul după chipul Său. <sup id="cite1"><a href="#fn1">[1]</a></sup></p>
<p id="v7"><sup><small>7</small></sup>  Voi însă nașteți și vă înmulțiți și vă răspândiți pe pământ și-l stăpâniți! " </p>
<p id="v8"><sup><small>8</small></sup>  Și a mai grăit Dumnezeu cu Noe și cu fiii lui, care erau cu el, și a zis: </p>
<p id="v9"><sup><small>9</small></sup>  "Iată Eu închei legământul Meu cu voi, cu urmașii voștri. <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v10"><sup><small>10</small></sup>  Și cu tot sufletul viu, care este cu voi: cu păsările, cu animalele și cu toate fiarele pământului, care sunt cu voi, cu toate vietățile pământului câte au ieșit din corabie; </p>
<p id="v11"><sup><small>11</small></sup>  Și închei acest legământ cu voi, că nu voi mai pierde tot trupul cu apele potopului și nu va mai fi potop, ca să pustiiască pământul". </p>
<p id="v12"><sup><small>12</small></sup>  Apoi a mai zis iarăși Domnul Dumnezeu către Noe: "Iată, ca semn al legământului, pe care-l închei cu voi și eu tot sufletul viu ce este cu voi din neam în neam și de-a pururi, </p>
<p id="v13"><sup><small>13</small></sup>  Pun curcubeul Meu în nori, ca să fie semn al legământului dintre Mine și pământ. </p>
<p id="v14"><sup><small>14</small></sup>  Când voi aduce nori deasupra pământului, se va arăta curcubeul Meu în nori, </p>
<p id="v15"><sup><small>15</small></sup>  Și-Mi voi aduce aminte de legământul Meu, pe care l-am încheiat cu voi și cu tot sufletul viu și cu tot trupul, și nu va mai fi apa potop, spre pierzarea a toată făptura. </p>
<p id="v16"><sup><small>16</small></sup>  Va fi deci curcubeul Meu în nori și-l voi vedea, și-Mi voi aduce aminte de legământul veșnic dintre Mine și pământ și tot sufletul viu din tot trupul ce este pe pământ!" </p>
<p id="v17"><sup><small>17</small></sup>  Și iarăși a zis Dumnezeu către Noe: "Acesta este semnul legământului, pe care Eu l-am încheiat între Mine și tot trupul care este pe pământ". </p>
<p id="v18"><sup><small>18</small></sup>  Iar fiii lui Noe; care au ieșit din corabie, erau: Sem, Ham și Iafet. Iar Ham era tatăl lui Canaan. </p>
<p id="v19"><sup><small>19</small></sup>  Aceștia sunt cei trei fii ai lui Noe și din aceștia s-au înmulțit oamenii pe pământ. </p>
<p id="v20"><sup><small>20</small></sup>  Atunci a început Noe să fie lucrător de pământ și a sădit vie. </p>
<p id="v21"><sup><small>21</small></sup>  A băut vin și, îmbătându-se, s-a dezvelit în cortul său. </p>
<p id="v22"><sup><small>22</small></sup>  Iar Ham, tatăl lui Canaan, a văzut goliciunea tatălui său și, ieșind afară, a spus celor doi frați ai săi. </p>
<p id="v23"><sup><small>23</small></sup>  Dar Sem și Iafet au luat o haină și, punând-o pe amândoi umerii lor, au intrat cu spatele înainte și au acoperit goliciunea tatălui lor; și fețele lor fiind întoarse înapoi, n-au văzut goliciunea tatălui lor. </p>
<p id="v24"><sup><small>24</small></sup>  Trezindu-se Noe din amețeala de vin și aflând ce i-a făcut feciorul său cel mai tânăr, </p>
<p id="v25"><sup><small>25</small></sup>  A zis: "Blestemat să fie Canaan! Robul robilor să fie la frații săi!" </p>
<p id="v26"><sup><small>26</small></sup>  Apoi a zis: "Binecuvântat să fie Domnul Dumnezeul lui Sem; iar Canaan să-i fie rob! </p>
<p id="v27"><sup><small>27</small></sup>  Să înmulțească Dumnezeu pe Iafet și să se sălășluiască acesta în corturile lui Sem, iar Canaan să-i fie slugă". </p>
<p id="v28"><sup><small>28</small></sup>  Și a mai trăit Noe după potop trei sute cincizeci de ani. </p>
<p id="v29"><sup><small>29</small></sup>  Iar de toate, zilele lui Noe au fost nouă sute cincizeci de ani și apoi a murit. <sup id="cite4"><a href="#fn4">[4]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/ro/Bible/Genesis/8">
          <span class="mdi mdi-arrow-left-drop-circle"></span><span class="pl-2">Geneza - Capitol 8</span>
        </a>
        </td>
        <td>
        <a href="/ro/Bible/Genesis/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/Genesis/10">
          <span class="pr-2">Geneza - Capitol 10</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Referințe</h2>
<div>
<ol>
  <li id="fn1"><a href="#cite1">↑</a> 9:6 <i>După chipul lui Dumnezeu</i>: <a href="/ro/The_Urantia_Book/1#p3_1">CU 1:3.1</a>.  <i>Omul făcut după chipul lui Dumnezeu</i>: <a href="/ro/The_Urantia_Book/3#p4_7">CU 3:4.7</a>.  <i>Omul după chipul lui Dumnezeu</i>: <a href="/ro/The_Urantia_Book/32#p2_8">CU 32:2.8</a>.  <i>Varsă sânge, trupul este vărsat</i>: <a href="/ro/The_Urantia_Book/74#p7_6">CU 74:7.6</a>.  <i>Imaginea lui Dumnezeu</i>: <a href="/ro/The_Urantia_Book/108#p6_3">CU 108:6.3</a>.  <i>Omul este după chipul lui Dumnezeu</i>: <a href="/ro/The_Urantia_Book/117#p3_5">CU 117:3.5</a>. </li>
  <li id="fn2"><a href="#cite2">↑</a> 9:9,11 <i>Legământul înlocuiește frica</i>: <a href="/ro/The_Urantia_Book/89#p8_4">CU 89:8.4</a>. </li>
  <li id="fn3"><a href="#cite3">↑</a> 9:9-17 <i>Curcubeu</i>: <a href="/ro/The_Urantia_Book/85#p4_2">CU 85:4.2</a>. </li>
  <li id="fn4"><a href="#cite4">↑</a> 9:29 <i>Durata vieții</i>: <a href="/ro/The_Urantia_Book/77#p2_11">CU 77:2.11</a>. </li>
</ol>
</div>
