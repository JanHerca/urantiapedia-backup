<!--
title: Geneza - Capitol 37
description: 
published: true
date: 2023-11-8T21:58:28Z
tags: bible, bible—genesis
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/ro/Bible/Genesis/36">
          <span class="mdi mdi-arrow-left-drop-circle"></span><span class="pl-2">Geneza - Capitol 36</span>
        </a>
        </td>
        <td>
        <a href="/ro/Bible/Genesis/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/Genesis/38">
          <span class="pr-2">Geneza - Capitol 38</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Iacov a locuit în țara Canaan, unde locuise și Isaac, tatăl său. </p>
<p id="v2"><sup><small>2</small></sup>  Iată acum și istoria urmașilor lui Iacov: Iosif, fiind de șaptesprezece ani, păștea oile tatălui său împreună cu frații săi. Petrecându-și copilăria cu feciorii Bilhăi și cu feciorii Zilpei, femeile tatălui său, Iosif aducea lui Israel, tatăl său, vești despre purtările lor rele. </p>
<p id="v3"><sup><small>3</small></sup>  Și iubea Israel pe Iosif mai mult decât pe toți ceilalți fii ai săi, pentru că el era copilul bătrâneților lui, și-i făcuse haină lungă și aleasă. </p>
<p id="v4"><sup><small>4</small></sup>  Frații lui, văzând că tatăl lor îl iubea mai mult decât pe toți fiii săi, îl urau și nu puteau vorbi cu el prietenos. </p>
<p id="v5"><sup><small>5</small></sup>  Visând însă Iosif un vis, l-a spus fraților săi, </p>
<p id="v6"><sup><small>6</small></sup>  Zicându-le: "Ascultați visul ce am visat: </p>
<p id="v7"><sup><small>7</small></sup>  Parcă legam snopi în țarină și snopul meu parcă s-a sculat și stătea drept, iar snopii voștri s-au strâns roată și s-au închinat snopului meu". </p>
<p id="v8"><sup><small>8</small></sup>  Iar frații lui au zis către el: "Nu cumva ai să domnești peste noi? Sau poate ai să ne stăpânești?" Și l-au urât încă și mai mult pentru visul lui și pentru spusele lui. </p>
<p id="v9"><sup><small>9</small></sup>  Și a mai visat el alt vis și l-a spus tatălui său și fraților săi, zicând: "Iată am mai visat alt vis: soarele și luna și unsprezece stele mi se închinau mie". </p>
<p id="v10"><sup><small>10</small></sup>  Și-l povesti tatălui său și fraților săi, iar tatăl său l-a certat și i-a zis: "Ce înseamnă visul acesta pe care l-ai visat? Au doară eu și mama ta și frații tăi vom veni și ne vom închina ție până la pământ?" </p>
<p id="v11"><sup><small>11</small></sup>  De aceea îl pizmuiau frații lui, iar tatăl său păstra cuvintele acestea în inima lui. </p>
<p id="v12"><sup><small>12</small></sup>  S-au dus după aceea frații lui să pască oile tatălui lor la Sichem. </p>
<p id="v13"><sup><small>13</small></sup>  Și Israel a zis către Iosif: "Frații tăi pasc oile la Sichem. Vino, dar, să te trimit la ei". Iar el a zis: "Mă duc, tată!" </p>
<p id="v14"><sup><small>14</small></sup>  Apoi Israel a zis către Iosif: "Du-te și vezi de sunt sănătoși frații tăi și oile și să-mi aduci răspuns!" L-a trimis astfel din valea Hebronului și Iosif s-a dus la Sichem. </p>
<p id="v15"><sup><small>15</small></sup>  După aceea l-a găsit un om rătăcind pe câmp și l-a întrebat omul acela și i-a zis: "Ce cauți?" </p>
<p id="v16"><sup><small>16</small></sup>  Iar el a zis: "Caut pe frații mei. Spune-mi, unde pasc ei oile?" </p>
<p id="v17"><sup><small>17</small></sup>  Zisu-i-a omul acela: "S-au dus de aici, căci i-am auzit zicând: Haidem la Dotain!" Și s-a dus Iosif după frații săi și i-a găsit la Dotain. </p>
<p id="v18"><sup><small>18</small></sup>  Iar ei, văzându-l de departe, până a nu se apropia de ei, au început a unelti asupra lui să-l omoare; </p>
<p id="v19"><sup><small>19</small></sup>  Și au zis unii către alții: "Iată visătorul acela de vise vine! <sup id="cite1"><a href="#fn1">[1]</a></sup></p>
<p id="v20"><sup><small>20</small></sup>  Haidem să-l omorâm, să-l aruncăm într-un puț și să zicem că l-a mâncat o fiară sălbatică și vom vedea ce se va alege de visele lui!" </p>
<p id="v21"><sup><small>21</small></sup>  Auzind însă aceasta, Ruben a voit să-l scape din mâinile lor, zicând: "Să nu-i ridicăm viața!" </p>
<p id="v22"><sup><small>22</small></sup>  Apoi Ruben a adăugat: "Să nu vărsați sânge! Aruncați-l în puțul acela din pustie, dar mâinile să nu vi le puneți pe el!" Iar aceasta o zicea el cu gândul de a-l scăpa din mâinile lor și a-l trimite acasă la tatăl său. </p>
<p id="v23"><sup><small>23</small></sup>  Când însă a sosit Iosif la frații săi, ei au dezbrăcat pe Iosif de haina cea lungă și aleasă, cu care era îmbrăcat, <sup id="cite2"><a href="#fn2">[2]</a></sup></p>
<p id="v24"><sup><small>24</small></sup>  Și l-au luat și l-au aruncat în puț; dar puțul era gol și nu avea apă. </p>
<p id="v25"><sup><small>25</small></sup>  După aceea șezând să mănânce pâine și căutând cu ochii lor, ei au văzut venind dinspre Galaad o caravană de Ismaeliți, ale căror cămile erau încărcate cu tămâie, eu balsam și cu smirnă, pe care le duceau în Egipt. </p>
<p id="v26"><sup><small>26</small></sup>  Atunci a zis Iuda către frații săi: "Ce vom folosi de vom ucide pe fratele nostru și vom ascunde sângele lui? </p>
<p id="v27"><sup><small>27</small></sup>  Haidem să-l vindem Ismaeliților acestora, neridicându-ne mâinile asupra lui, pentru că e fratele nostru și trupul nostru". Și au ascultat frații lui. </p>
<p id="v28"><sup><small>28</small></sup>  Iar când au trecut negustorii Madianiți pe acolo, frații au tras și au scos pe Iosif din puț și l-au vândut pe el Ismaeliților cu douăzeci de arginți. Și aceștia au dus pe Iosif în Egipt. </p>
<p id="v29"><sup><small>29</small></sup>  Când însă s-a întors Ruben la puț și n-a văzut pe Iosif în puț, el și-a rupt hainele, </p>
<p id="v30"><sup><small>30</small></sup>  Și întorcându-se la frații săi, a zis: "Băiatul nu este! Încotro să apuc eu acum?" </p>
<p id="v31"><sup><small>31</small></sup>  Atunci ei au luat haina lui Iosif și, junghiind un ied, au muiat haina în sânge; </p>
<p id="v32"><sup><small>32</small></sup>  Apoi au trimis după haina cea lungă și aleasă și au adus-o la tatăl lor, spunând. "Am găsit aceasta; vezi de este haina fiului tău sau nu!" </p>
<p id="v33"><sup><small>33</small></sup>  Și a cunoscut-o Iacov și a zis: "Este haina fiului meu! L-a mâncat o fiară sălbatică; o fiară l-a sfâșiat pe Iosif!" </p>
<p id="v34"><sup><small>34</small></sup>  Atunci și-a rupt Iacov hainele sale și-a acoperit cu sac coapsele și a plâns pe fiul său zile multe. <sup id="cite3"><a href="#fn3">[3]</a></sup></p>
<p id="v35"><sup><small>35</small></sup>  După aceea s-au adunat toți feciorii lui și toate fetele lui și au venit să-l mângâie; dar el nu voia să se mângâie, ci zicea: "Plângând, mă voi pogorî în locuința morților la fiul meu!" Și-l plângea astfel tatăl său. </p>
<p id="v36"><sup><small>36</small></sup>  Iar Madianiții au vândut pe Iosif în Egipt lui Putifar, dregător și comandant al gărzii la curtea lui Faraon. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/ro/Bible/Genesis/36">
          <span class="mdi mdi-arrow-left-drop-circle"></span><span class="pl-2">Geneza - Capitol 36</span>
        </a>
        </td>
        <td>
        <a href="/ro/Bible/Genesis/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/Genesis/38">
          <span class="pr-2">Geneza - Capitol 38</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Referințe</h2>
<div>
<ol>
  <li id="fn1"><a href="#cite1">↑</a> 37:19 <i>Visator</i>: <a href="/ro/The_Urantia_Book/93#p9_5">CU 93:9.5</a>. </li>
  <li id="fn2"><a href="#cite2">↑</a> 37:23-28 <i>Iosif a vândut</i>: <a href="/ro/The_Urantia_Book/126#p1_2">CU 126:1.2</a>. </li>
  <li id="fn3"><a href="#cite3">↑</a> 37:34 <i>Sărăcia și penitența</i>: <a href="/ro/The_Urantia_Book/89#p3_3">CU 89:3.3</a>. </li>
</ol>
</div>
