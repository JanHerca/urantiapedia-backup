<!--
title: Geneza - Capitol 11
description: 
published: true
date: 2022-8-28T15:50:57Z
tags: 
editor: ckeditor
dateCreated: 2022-8-28T15:50:57Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/ro/Bible/Genesis/10">Geneza - Capitol 10</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/ro/Bible/Genesis/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/ro/Bible/Genesis/12">Geneza - Capitol 12</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  În vremea aceea era în tot pământul o singură limbă și un singur grai la toți. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Purcezând de la răsărit, oamenii au găsit în țara Senaar un șes și au descălecat acolo. </p>
<p id="v3"><sup><small>3</small></sup>  Apoi au zis unul către altul: "Haidem să facem cărămizi și să le ardem cu foc!" Și au folosit cărămida în loc de piatră, iar smoala în loc de var. </p>
<p id="v4"><sup><small>4</small></sup>  Și au zis iarăși: "Haidem să ne facem un oraș și un turn al cărui vârf să ajungă la cer și să ne facem faimă înainte de a ne împrăștia pe fața a tot pământul!" </p>
<p id="v5"><sup><small>5</small></sup>  Atunci S-a pogorât Domnul să vadă cetatea și turnul pe care-l zideau fiii oamenilor. </p>
<p id="v6"><sup><small>6</small></sup>  Și a zis Domnul: "Iată, toți sunt de un neam și o limbă au și iată ce s-au apucat să facă și nu se vor opri de la ceea ce și-au pus în gând să facă. </p>
<p id="v7"><sup><small>7</small></sup>  Haidem, dar, să Ne pogorâm și să amestecăm limbile lor, ca să nu se mai înțeleagă unul cu altul". </p>
<p id="v8"><sup><small>8</small></sup>  Și i-a împrăștiat Domnul de acolo în tot pământul și au încetat de a mai zidi cetatea și turnul. </p>
<p id="v9"><sup><small>9</small></sup>  De aceea s-a numit cetatea aceea Babilon, pentru că acolo a amestecat Domnul limbile a tot pământul și de acolo i-a împrăștiat Domnul pe toată fața pământului. </p>
<p id="v10"><sup><small>10</small></sup>  Iată acum istoria vieții neamului lui Sem: Sem era de o sută de ani, când i s-a născut Arfaxad, la doi ani după potop. <sup id="cite2"><a href="#fn2">[2]</a></sup></p>
<p id="v11"><sup><small>11</small></sup>  După nașterea lui Arfaxad, Sem a mai trăit cinci sute de ani și a născut fii și fiice și apoi a murit. </p>
<p id="v12"><sup><small>12</small></sup>  Arfaxad a trăit o sută treizeci și cinci de ani și atunci i s-a născut Cainan. După nașterea lui Cainan, Arfaxad a mai trăit trei sute treizeci de ani și a născut fii și fiice și apoi a murit. </p>
<p id="v13"><sup><small>13</small></sup>  Cainan a trăit o sută treizeci de ani și atunci i s-a născut Șelah. După nașterea lui Șelah, Cainan a mai trăit trei sute treizeci de ani și a născut fii și fiice și apoi a murit. </p>
<p id="v14"><sup><small>14</small></sup>  Șelah a trăit o sută treizeci de ani și atunci i s-a născut Eber. </p>
<p id="v15"><sup><small>15</small></sup>  Iar după nașterea lui Eber, Șelah a mai trăit trei sute treizeci de ani, și a născut fii și fiice și apoi a murit. </p>
<p id="v16"><sup><small>16</small></sup>  Eber a trăit o sută treizeci și patru de ani și atunci i s-a născut Peleg. </p>
<p id="v17"><sup><small>17</small></sup>  Iar după nașterea lui Peleg, Eber a mai trăit trei sute șaptezeci de ani și a născut fii și fiice și apoi a murit. </p>
<p id="v18"><sup><small>18</small></sup>  Peleg a trăit o sută treizeci de ani și atunci i s-a născut Ragav. </p>
<p id="v19"><sup><small>19</small></sup>  Iar după nașterea lui Ragav, Peleg a mai trăit două sute nouă ani, și a născut fii și fiice și apoi a murit. </p>
<p id="v20"><sup><small>20</small></sup>  Ragav a trăit o sută treizeci și doi de ani și atunci i s-a născut Serug. </p>
<p id="v21"><sup><small>21</small></sup>  Iar după nașterea lui Serug, Ragav a mai trăit două sute șapte ani și a născut fii și fiice și apoi a murit. </p>
<p id="v22"><sup><small>22</small></sup>  Serug a trăit o sută treizeci de ani și atunci i s-a născut Nahor. </p>
<p id="v23"><sup><small>23</small></sup>  Iar după nașterea lui Nahor, Serug a mai trăit două sute de ani și a născut fii și fiice și apoi a murit. </p>
<p id="v24"><sup><small>24</small></sup>  Nahor a trăit șaptezeci și nouă de ani și atunci i s-a născut Terah. </p>
<p id="v25"><sup><small>25</small></sup>  Iar după nașterea lui Terah, Nahor a mai trăit o sută două zeci și cinci de ani și a născut fii și fiice și apoi a murit. </p>
<p id="v26"><sup><small>26</small></sup>  Terah a trăit șaptezeci de ani și atunci i s-au născut Avram, Nahor și Haran. </p>
<p id="v27"><sup><small>27</small></sup>  Iar spița neamului lui Terah este aceasta: lui Terah i s-au născut Avram, Nahor și Haran; lui Haran i s-a născut Lot. <sup id="cite3"><a href="#fn3">[3]</a></sup></p>
<p id="v28"><sup><small>28</small></sup>  Și a murit Haran înainte de Terah, tatăl său, în pământul de naștere, în Urul Caldeii. </p>
<p id="v29"><sup><small>29</small></sup>  Iar Avram și Nahor și-au luat femei; numele femeii lui Avram era Sarai, iar numele femeii lui Nahor era Milca, fata lui Haran, tatăl Milcăi și al Iscăi. </p>
<p id="v30"><sup><small>30</small></sup>  Sarai însă era stearpă și nu năștea copii. </p>
<p id="v31"><sup><small>31</small></sup>  Și a luat Terah pe Avram, fiul său, și pe Lot, fiul lui Haran și nepotul său, și pe Sarai, nora sa, și femeia lui Avram, fiul său, și a plecat cu ei din Urul Caldeii, ca să meargă până în țara Canaanului; dar au mers până la Haran și s-au așezat acolo. <sup id="cite4"><a href="#fn4">[4]</a></sup></p>
<p id="v32"><sup><small>32</small></sup>  De toate, zilele vieții lui Terah în pământul Haran au fost două sute cinci ani. Și a murit Terah în Haran. <sup id="cite5"><a href="#fn5">[5]</a></sup></p>
<h2>Referințe</h2>
<div>
<ol>
  <li id="fn1"><a href="#cite1">↑</a> 11:1-9 <i>Turnul Babel</i>: <a href="/ro/The_Urantia_Book/77#p3_1">CU 77:3.1</a>.  <i>O singură limbă</i>: <a href="/ro/The_Urantia_Book/81#p6_18">CU 81:6.18</a>. </li>
  <li id="fn2"><a href="#cite2">↑</a> 11:10-26 <i>Durata vieții</i>: <a href="/ro/The_Urantia_Book/77#p2_11">CU 77:2.11</a>.  <i>descendență ebraică</i>: <a href="/ro/The_Urantia_Book/74#p8_10">CU 74:8.10</a>.  <i>Genealogie</i>: <a href="/ro/The_Urantia_Book/78#p7_3">CU 78:7.3</a>. </li>
  <li id="fn3"><a href="#cite3">↑</a> 11:27-31 <i>Ur, locul nașterii lui Avraam</i>: <a href="/ro/The_Urantia_Book/133#p9_2">CU 133:9.2</a>. </li>
  <li id="fn4"><a href="#cite4">↑</a> 11:31 <i>Avram părăsește Ur</i>: <a href="/ro/The_Urantia_Book/142#p3_4">CU 142:3.4</a>. </li>
  <li id="fn5"><a href="#cite5">↑</a> 11:32 <i>Moartea lui Terah</i>: <a href="/ro/The_Urantia_Book/93#p5_5">CU 93:5.5</a>. </li>
</ol>
</div>
