<!--
title: Geneza - Capitol 13
description: 
published: true
date: 2022-10-8T9:56:58Z
tags: bible, bible—genesis
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td><a href="/ro/Bible/Genesis/12">Geneza - Capitol 12</a></td>
        <td><a href="/ro/Bible/Genesis/Index">Index</a></td>
        <td><a href="/ro/Bible/Genesis/14">Geneza - Capitol 14</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Din Egipt, Avram cu femeia sa, cu Lot și cu toate câte avea, a pornit în părțile de miazăzi ale Canaanului. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Avram insă era foarte bogat în vite, în argint și în aur. </p>
<p id="v3"><sup><small>3</small></sup>  Și a, înaintat Avram pe unde venise, de la miazăzi spre Betel, până la locul unde fusese mai înainte cortul său, între Betel și Hai, </p>
<p id="v4"><sup><small>4</small></sup>  Adică până la locul unde era jertfelnicul pe care-l ridicase el mai înainte, și acolo a chemat Avram numele Domnului. </p>
<p id="v5"><sup><small>5</small></sup>  Și Lot, care umbla cu Avram, încă avea oi și vite mari și corturi. <sup id="cite2"><a href="#fn2">[2]</a></sup></p>
<p id="v6"><sup><small>6</small></sup>  Însă pământul acela nu-i încăpea să stea împreună, căci averile lor erau multe și nu-i încăpea locul să trăiască împreună. </p>
<p id="v7"><sup><small>7</small></sup>  De aceea se întâmplau certuri între păzitorii vitelor lui Avram și păzitorii vitelor lui Lot. Pe atunci locuiau în pământul acela Canaaneii și Ferezeii. </p>
<p id="v8"><sup><small>8</small></sup>  Atunci a zis Avram către Lot: "Să nu fie sfadă între mine și tine, între păstorii mei și păstorii tăi, căci suntem frați. </p>
<p id="v9"><sup><small>9</small></sup>  Iată, nu e oare tot pământul înaintea ta? Desparte-te dar de mine! Și de vei apuca tu la stânga, eu voi apuca la dreapta; iar de vei apuca tu la dreapta, eu voi apuca la stânga". </p>
<p id="v10"><sup><small>10</small></sup>  Și ridicându-și Lot ochii, a privit toată câmpia Iordanului, care, înainte de a strica Domnul Sodoma și Gomora, toată până la Țoar era udată de apă, ca raiul Domnului, ca pământul Egiptului. </p>
<p id="v11"><sup><small>11</small></sup>  Deci și-a ales Lot tot ținutul din preajma Iordanului și a apucat Lot spre răsărit; și așa s-au despărțit ei unul de altul. </p>
<p id="v12"><sup><small>12</small></sup>  Avram a rămas să locuiască în pământul Canaan, iar Lot s-a sălășluit în cetățile din ținutul Iordanului și și-a întins corturile până la Sodoma. </p>
<p id="v13"><sup><small>13</small></sup>  Iar oamenii Sodomei erau răi și tare păcătoși înaintea Domnului. </p>
<p id="v14"><sup><small>14</small></sup>  Deci a zis Domnul către Avram, după ce s-a despărțit Lot de dânsul: "Ridică-ți ochii și, din locul în care ești acum, caută spre miazănoapte, spre miazăzi și răsărit și spre mare, <sup id="cite3"><a href="#fn3">[3]</a></sup> <sup id="cite4"><a href="#fn4">[4]</a></sup></p>
<p id="v15"><sup><small>15</small></sup>  Că tot pământul, cât îl vezi, ți-l voi da ție și urmașilor tăi pentru vecie. </p>
<p id="v16"><sup><small>16</small></sup>  Voi face pe urmașii tăi mulți ca pulberea pământului; de va putea cineva număra pulberea pământului, va număra și pe urmașii tăi. </p>
<p id="v17"><sup><small>17</small></sup>  Scoală și cutreieră pământul acesta în lung și în lat, că ți-l voi da ție și urmașilor tăi pentru vecie". </p>
<p id="v18"><sup><small>18</small></sup>  Și ridicându-și Avram corturile, a venit și s-a așezat la stejarul Mamvri, care este în Hebron; și a zidit acolo un jertfelnic Domnului. <sup id="cite5"><a href="#fn5">[5]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td><a href="/ro/Bible/Genesis/12">Geneza - Capitol 12</a></td>
        <td><a href="/ro/Bible/Genesis/Index">Index</a></td>
        <td><a href="/ro/Bible/Genesis/14">Geneza - Capitol 14</a></td>
      </tr>
    </tbody>
  </table>
</figure>
<h2>Referințe</h2>
<div>
<ol>
  <li id="fn1"><a href="#cite1">↑</a> 13:1-2 <i>Relație bună</i>: <a href="/ro/The_Urantia_Book/93#p5_7">CU 93:5.7</a>. </li>
  <li id="fn2"><a href="#cite2">↑</a> 13:5-12 <i>Lot la Sodoma</i>: <a href="/ro/The_Urantia_Book/93#p5_9">CU 93:5.9</a>. </li>
  <li id="fn3"><a href="#cite3">↑</a> 13:14 <i>Convorbiri cu Melchisedec</i>: <a href="/ro/The_Urantia_Book/93#p9_7">CU 93:9.7</a>. </li>
  <li id="fn4"><a href="#cite4">↑</a> 13:14-17 <i>Legământ: uită-te la stele</i>: <a href="/ro/The_Urantia_Book/93#p6_3">CU 93:6.3</a>. </li>
  <li id="fn5"><a href="#cite5">↑</a> 13:18 <i>Avram la Hebron</i>: <a href="/ro/The_Urantia_Book/93#p5_11">CU 93:5.11</a>. </li>
</ol>
</div>
