<!--
title: Geneza - Capitol 49
description: 
published: true
date: 2022-8-28T15:50:57Z
tags: 
editor: ckeditor
dateCreated: 2022-8-28T15:50:57Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/ro/Bible/Genesis/48">Geneza - Capitol 48</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/ro/Bible/Genesis/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/ro/Bible/Genesis/50">Geneza - Capitol 50</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Apoi a chemat Iacov pe fiii săi și le-a zis: "Adunați-vă, ca să vă spun ce are să fie cu voi în zilele cele de apoi. </p>
<p id="v2"><sup><small>2</small></sup>  Adunați-vă și ascultați-mă, fiii lui Iacov, ascultați pe Israel, ascultați pe tatăl vostru! </p>
<p id="v3"><sup><small>3</small></sup>  Ruben, întâi-născutul meu, tăria mea și începătura puterii mele, culmea vredniciei și culmea destoiniciei; </p>
<p id="v4"><sup><small>4</small></sup>  Tu ai clocotit ca apa și nu vei avea întâietatea, pentru că te-ai suit în patul tatălui tău și mi-ai pângărit așternutul pe care te-ai suit. </p>
<p id="v5"><sup><small>5</small></sup>  Frații Simeon și Levi... Unelte ale cruzimii sunt săbiile lor. </p>
<p id="v6"><sup><small>6</small></sup>  În sfatul lor să nu intre sufletul meu și în adunarea lor să nu fie părtașă slava mea, căci ei, în mânia lor, au ucis oameni și, la supărarea lor, au ologit tauri! </p>
<p id="v7"><sup><small>7</small></sup>  Blestemată să fie mânia lor, căci ea a fost silnică, și aprinderea lor, căci a fost crudă; îi voi împărți pe ei în Iacov și îi voi risipi în Israel. </p>
<p id="v8"><sup><small>8</small></sup>  Iudo, pe tine te vor lăuda frații tăi. Mâinile tale să fie în ceafa vrăjmașilor tăi. Închina-se-vor ție feciorii tatălui tău. </p>
<p id="v9"><sup><small>9</small></sup>  Pui de leu ești, Iudo, fiul meu! De la jaf te-ai întors... El a îndoit genunchii și s-a culcat ca un leu, ca o leoaică... Cine-l va deștepta? </p>
<p id="v10"><sup><small>10</small></sup>  Nu va lipsi sceptru din Iuda, nici toiag de cârmuitor din coapsele sale, până ce va veni împăciuitorul, Căruia se vor supune popoarele. </p>
<p id="v11"><sup><small>11</small></sup>  Acela își va lega de viță asinul Său, de coardă mânzul asinei Sale. Spăla-va în vin haina Sa și în sânge de strugure veșmântul Său! </p>
<p id="v12"><sup><small>12</small></sup>  Ochii Lui vor scânteia ca vinul și dinții Săi vor fi albi ca laptele. </p>
<p id="v13"><sup><small>13</small></sup>  Zabulon va locui lângă mare, va da liman corăbiilor și marginea hotarului lui va fi până la Sidon. </p>
<p id="v14"><sup><small>14</small></sup>  Isahar este ca asinul voinic, care odihnește între staule. </p>
<p id="v15"><sup><small>15</small></sup>  Văzând că odihna e bună și ținutul său gras, își pleacă umerii sub povară și se face bărbat plătitor de bir. </p>
<p id="v16"><sup><small>16</small></sup>  Dan va judeca pe poporul său, ca pe una din semințiile lui Israel. </p>
<p id="v17"><sup><small>17</small></sup>  Dan va fi șarpe la drum, viperă la potecă, înveninând piciorul calului, ca să cadă călărețul. </p>
<p id="v18"><sup><small>18</small></sup>  În ajutorul Tău nădăjduiesc, o, Doamne! </p>
<p id="v19"><sup><small>19</small></sup>  Gad, strâmtorat va fi de cete înarmate, dar le va strâmtora și el pas cu pas. </p>
<p id="v20"><sup><small>20</small></sup>  Din Așer va veni pâinea cea grasă și regilor le va da mâncăruri alese. </p>
<p id="v21"><sup><small>21</small></sup>  Neftali, cerboaică slobodă: el rostește graiuri minunate. </p>
<p id="v22"><sup><small>22</small></sup>  Iosif, ramură de pom roditor, ramură de pom roditor lângă izvor, ramurile lui se revarsă peste ziduri. </p>
<p id="v23"><sup><small>23</small></sup>  Îl vor amărî și îl vor dușmăni; înspre el arunca-vor săgeți și îl vor sili la luptă. </p>
<p id="v24"><sup><small>24</small></sup>  Dar arcul lui va rămâne tare și mușchii brațului lui întăriți, mulțumită Dumnezeului celui puternic al lui Iacov, Cel ce este păstorul și tăria lui Israel. </p>
<p id="v25"><sup><small>25</small></sup>  De la Dumnezeul tatălui tău, și El te va ajuta; și de la cel Atotputernic - El te va binecuvânta; de la El să vină binecuvântările, de sus din ceruri, și binecuvântările adâncului de jos, binecuvântările sânilor și ale pântecelui. <sup id="cite1"><a href="#fn1">[1]</a></sup></p>
<p id="v26"><sup><small>26</small></sup>  Binecuvântările tatălui tău întrec binecuvântările munților celor din veac și frumusețea dealurilor celor veșnice. Aceste binecuvântări să fie pe capul lui Iosif, pe creștetul celui mai ales între frații lui. </p>
<p id="v27"><sup><small>27</small></sup>  Veniamin, lup răpitor, dimineața va mânca vânat și pradă va împărți seara". </p>
<p id="v28"><sup><small>28</small></sup>  Iată toate cele douăsprezece seminții ale lui Israel și iată ce le-a spus tatăl lor, când le-a binecuvântat și a dat fiecăreia binecuvântarea cuvenită. </p>
<p id="v29"><sup><small>29</small></sup>  Apoi le-a poruncit: "Eu am să trec la poporul meu. Să mă îngropați lângă părinții mei, în peștera din țarina lui Efron Heteul. </p>
<p id="v30"><sup><small>30</small></sup>  În peștera din țarina Macpela, în fața lui Mamvri, în pământul Canaan, pe care a cumpărat-o Avraam de la Efron Heteul, împreună cu țarina, ca moșie de înmormântare. </p>
<p id="v31"><sup><small>31</small></sup>  Acolo au fost îngropați Avraam și Sarra, femeia sa, acolo au fost îngropați Isaac și Rebeca, femeia lui, și tot acolo am îngropat și eu pe Lia. </p>
<p id="v32"><sup><small>32</small></sup>  Această țarină și peștera din ea au fost cumpărate de la feciorii Heteilor". </p>
<p id="v33"><sup><small>33</small></sup>  Sfârșind Iacov poruncile sale, pe care le-a dat feciorilor săi, și întinzându-și picioarele sale în pat, și-a dat sfârșitul și s-a adăugat la poporul său. </p>
<h2>Referințe</h2>
<div>
<ol>
  <li id="fn1"><a href="#cite1">↑</a> 49:25 <i>Iov: Dumnezeu îi binecuvântează pe credincioși</i>: <a href="/ro/The_Urantia_Book/148#p6_2">CU 148:6.2</a>.  <i>Cel Atotputernic</i>: <a href="/ro/The_Urantia_Book/96#p1_9">CU 96:1.9</a>. </li>
</ol>
</div>
