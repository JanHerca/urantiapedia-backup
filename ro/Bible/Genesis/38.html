<!--
title: Geneza - Capitol 38
description: 
published: true
date: 2023-11-8T21:58:28Z
tags: bible, bible—genesis
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/ro/Bible/Genesis/37">
          <span class="mdi mdi-arrow-left-drop-circle"></span><span class="pl-2">Geneza - Capitol 37</span>
        </a>
        </td>
        <td>
        <a href="/ro/Bible/Genesis/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/Genesis/39">
          <span class="pr-2">Geneza - Capitol 39</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  În vremea aceea s-a întâmplat că Iuda s-a pogorât de la frații săi și s-a așezat lângă un adulamitean, cu numele Hira. </p>
<p id="v2"><sup><small>2</small></sup>  Văzând Iuda acolo pe fata unui canaaneu, care se numea Șua, el a luat-o de soție și a intrat la ea. </p>
<p id="v3"><sup><small>3</small></sup>  Și ea, zămislind, a născut un băiat, și Iuda i-a pus numele Ir. </p>
<p id="v4"><sup><small>4</small></sup>  Zămislind iarăși, a născut alt băiat și i-a pus numele Onan. </p>
<p id="v5"><sup><small>5</small></sup>  Și a mai născut un băiat și i-a pus numele Șela. Și când a născut ea acest fiu, Iuda era la Kezib. </p>
<p id="v6"><sup><small>6</small></sup>  Apoi Iuda a luat pentru Ir, întâiul născut al său, o femeie, cu numele Tamara. <sup id="cite1"><a href="#fn1">[1]</a></sup></p>
<p id="v7"><sup><small>7</small></sup>  Dar Ir, întâiul născut al lui Iuda, a fost rău înaintea Domnului și de aceea l-a omorât Domnul. </p>
<p id="v8"><sup><small>8</small></sup>  Atunci a zis Iuda către Onan: "Intră la femeia fratelui tău, însoară-te cu ea, în puterea leviratului, și ridică urmași fratelui tău!" </p>
<p id="v9"><sup><small>9</small></sup>  Știind însă Onan că nu vor fi urmașii ai lui, de aceea, când intra la femeia fratelui său, el vărsa sămânța jos, ca să nu ridice urmași fratelui său. </p>
<p id="v10"><sup><small>10</small></sup>  Ceea ce făcea el era rău înaintea lui Dumnezeu și l-a omorât și pe acesta. </p>
<p id="v11"><sup><small>11</small></sup>  Atunci a zis Iuda către Tamara, nora sa, după moartea celor doi fii ai săi: "Stai văduvă în casa tatălui tău, până se va face mare Șela, fiul meu!" Căci își zicea: "Nu cumva să moară și acesta, ca și frații lui!" Și s-a dus Tamara și a trăit în casa tatălui ei. </p>
<p id="v12"><sup><small>12</small></sup>  Trecând însă vreme multă, a murit fata lui Șua, soția lui Iuda. Iar Iuda, după ce au trecut zilele de jelire, s-a dus în Timna, la cei ce tundeau oile lui, împreună cu prietenul său Hira adulamiteanul. </p>
<p id="v13"><sup><small>13</small></sup>  Atunci i s-a vestit Tamarei, nora sa, zicându-i-se: "Iată socrul tău merge la Timna să-și tundă oile". </p>
<p id="v14"><sup><small>14</small></sup>  Iar ea, dezbrăcând de pe sine hainele sale de văduvie, s-a înfășurat cu un văl și, gătindu-se, a ieșit și a șezut la poarta Enaim, care este în drumul spre Timna, căci vedea că Șela crescuse mare și ea nu-i fusese dată lui de soție. </p>
<p id="v15"><sup><small>15</small></sup>  Și, văzând-o Iuda, a socotit că este o femeie nărăvită, căci n-a cunoscut-o, pentru că își avea fața acoperită. </p>
<p id="v16"><sup><small>16</small></sup>  Și abătându-se din cale pe la ea, i-a zis: "Lasă-mă să intru la tine!" Căci nu știa că este nora sa. Iar ea a zis: "Ce ai să-mi dai, dacă vei intra la mine?" </p>
<p id="v17"><sup><small>17</small></sup>  Iar el i-a răspuns: "Îți voi trimite un ied din turma mea". Și ea a zis: "Bine, dar să-mi dai ceva zălog până mi-l vei trimite". </p>
<p id="v18"><sup><small>18</small></sup>  Răspuns-a Iuda: "Ce zălog să-ți dau?" Și ea a zis: "Inelul tău, cingătoarea ta și toiagul ce-l ai în mână". Și el i le-a dat și a intrat la ea și ea a rămas grea. </p>
<p id="v19"><sup><small>19</small></sup>  Apoi, sculându-se, ea s-a dus și-a scos vălul său și s-a îmbrăcat iar cu hainele sale de văduvie. </p>
<p id="v20"><sup><small>20</small></sup>  Iar Iuda a trimis iedul pe adulamitean, prietenul său, ca să ia zălogul din mâinile femeii. Dar n-a mai găsit-o. </p>
<p id="v21"><sup><small>21</small></sup>  Și a întrebat pe oamenii locului aceluia: "Unde este femeia cea nărăvită, care ședea la Enaim, la drum?" Iar aceia i-au răspuns: "N-a fost aici nici o femeie nărăvită!" </p>
<p id="v22"><sup><small>22</small></sup>  S-a întors deci acela la Iuda și a zis: "N-am găsit-o și oamenii de acolo mi-au spus că n-a fost acolo nici o femeie nărăvită!" </p>
<p id="v23"><sup><small>23</small></sup>  Atunci Iuda a zis: "Să și le ție! Numai de nu ne-ar face de batjocură. Iată, eu i-am trimis iedul, dar tu n-ai găsit-o". </p>
<p id="v24"><sup><small>24</small></sup>  Dar, cam după vreo trei luni, i s-a spus lui Iuda: "Tamara, nora ta, a căzut în desfrânare și iată a rămas însărcinată din desfrânare". Iar Iuda a zis: "Scoateți-o și să fie arsă". <sup id="cite2"><a href="#fn2">[2]</a></sup></p>
<p id="v25"><sup><small>25</small></sup>  Dar când o duceau, ea a trimis la socrul său, zicând: "Eu sunt îngreunată de acela ale căruia sunt lucrurile acestea". Apoi a adăugat: "Află al cui e inelul acesta, cingătoarea aceasta și toiagul acesta!" </p>
<p id="v26"><sup><small>26</small></sup>  Și le-a cunoscut Iuda și a zis: "Tamara e mai dreaptă decât mine, pentru că nu am dat-o lui Șela, fiul meu". Și n-a mai cunoscut-o pe ea. </p>
<p id="v27"><sup><small>27</small></sup>  Iar când era să nască, s-a aflat că are în pântece doi gemeni. </p>
<p id="v28"><sup><small>28</small></sup>  În vremea nașterii s-a ivit mâna unuia, iar moașa a luat și i-a legat la mână un fir de ață roșie, zicând: "Acesta a ieșit întâi". </p>
<p id="v29"><sup><small>29</small></sup>  Dar acesta și-a tras mâna înapoi și îndată a ieșit fratele lui. Și ea a zis: "Cum ai rupt tu piedica? Ruptura să fie asupra ta!" Și i-a pus numele Fares. </p>
<p id="v30"><sup><small>30</small></sup>  După aceea a ieșit și fratele lui, cu firul de ață roșie la mână, și i s-a pus numele Zara. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/ro/Bible/Genesis/37">
          <span class="mdi mdi-arrow-left-drop-circle"></span><span class="pl-2">Geneza - Capitol 37</span>
        </a>
        </td>
        <td>
        <a href="/ro/Bible/Genesis/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/Genesis/39">
          <span class="pr-2">Geneza - Capitol 39</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Referințe</h2>
<div>
<ol>
  <li id="fn1"><a href="#cite1">↑</a> 38:6-10 <i>Soți proxy</i>: <a href="/ro/The_Urantia_Book/83#p5_4">CU 83:5.4</a>. </li>
  <li id="fn2"><a href="#cite2">↑</a> 38:24 <i>Arde adulta cu foc</i>: <a href="/ro/The_Urantia_Book/70#p10_14">CU 70:10.14</a>. </li>
</ol>
</div>
