<!--
title: Geneza - Capitol 6
description: 
published: true
date: 2023-11-8T21:58:28Z
tags: bible, bible—genesis
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/ro/Bible/Genesis/5">
          <span class="mdi mdi-arrow-left-drop-circle"></span><span class="pl-2">Geneza - Capitol 5</span>
        </a>
        </td>
        <td>
        <a href="/ro/Bible/Genesis/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/Genesis/7">
          <span class="pr-2">Geneza - Capitol 7</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Iar după ce au început a se înmulți oamenii pe pământ și li s-au născut fiice, <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Fiii lui Dumnezeu, văzând că fiicele oamenilor sunt frumoase, și-au ales dintre ele soții, care pe cine a voit. <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v3"><sup><small>3</small></sup>  Dar Domnul Dumnezeu a zis: "Nu va rămâne Duhul Meu pururea în oamenii aceștia, pentru că sunt numai trup. Deci zilele lor să mai fie o sută douăzeci de ani!" </p>
<p id="v4"><sup><small>4</small></sup>  În vremea aceea s-au ivit pe pământ uriași, mai cu seamă de când fiii lui Dumnezeu începuseră a intra la fiicele oamenilor și acestea începuseră a le naște fii: aceștia sunt vestiții viteji din vechime. <sup id="cite4"><a href="#fn4">[4]</a></sup></p>
<p id="v5"><sup><small>5</small></sup>  Văzând însă Domnul Dumnezeu că răutatea oamenilor s-a mărit pe pământ și că toate cugetele și dorințele inimii lor sunt îndreptate la rău în toate zilele, <sup id="cite5"><a href="#fn5">[5]</a></sup></p>
<p id="v6"><sup><small>6</small></sup>  I-a părut rău și s-a căit Dumnezeu că a făcut pe om pe pământ. <sup id="cite6"><a href="#fn6">[6]</a></sup> <sup id="cite7"><a href="#fn7">[7]</a></sup> <sup id="cite8"><a href="#fn8">[8]</a></sup></p>
<p id="v7"><sup><small>7</small></sup>  Și a zis Domnul: "Pierde-voi de pe fața pământului pe omul pe care l-am făcut! De la om până la dobitoc și de la târâtoare până la păsările cerului, tot voi pierde, căci Îmi pare rău că le-am făcut". <sup id="cite9"><a href="#fn9">[9]</a></sup></p>
<p id="v8"><sup><small>8</small></sup>  Noe însă a aflat har înaintea Domnului Dumnezeu. </p>
<p id="v9"><sup><small>9</small></sup>  Iată viața lui Noe: Noe era om drept și neprihănit între oamenii timpului său și mergea pe calea Domnului. <sup id="cite10"><a href="#fn10">[10]</a></sup></p>
<p id="v10"><sup><small>10</small></sup>  Și i s-au născut lui Noe trei fii: Sem, Ham și Iafet. </p>
<p id="v11"><sup><small>11</small></sup>  Pământul însă se stricase înaintea feței lui Dumnezeu și se umpluse pământul de silnicii. </p>
<p id="v12"><sup><small>12</small></sup>  Și a căutat Domnul Dumnezeu spre pământ și iată era stricat, căci tot trupul se abătuse de la calea sa pe pământ. </p>
<p id="v13"><sup><small>13</small></sup>  Atunci a zis Domnul Dumnezeu către Noe: "Sosit-a înaintea feței Mele sfârșitul a tot omul, căci s-a umplut pământul de nedreptățile lor, și iată Eu îi voi pierde de pe pământ. </p>
<p id="v14"><sup><small>14</small></sup>  Tu însă fă-ți o corabie de lemn de salcâm. În corabie să faci despărțituri și smolește-o cu smoală pe dinăuntru și pe din afară. </p>
<p id="v15"><sup><small>15</small></sup>  Corabia însă să o faci așa: lungimea corăbiei să fie de trei sute de coți, lățimea ei de cincizeci de coți, iar înălțimea de treizeci de coți. </p>
<p id="v16"><sup><small>16</small></sup>  Să faci corăbiei o fereastră la un cot de la acoperiș, iar ușa corăbiei să o faci într-o parte a ei. De asemenea să faci într-însa trei rânduri de cămări: jos, la mijloc și sus. </p>
<p id="v17"><sup><small>17</small></sup>  Și iată Eu voi aduce asupra pământului potop de apă, ca să pierd tot trupul de sub cer, în care este suflu de viață, și tot ce este pe pământ va pieri. <sup id="cite11"><a href="#fn11">[11]</a></sup></p>
<p id="v18"><sup><small>18</small></sup>  Iar cu tine voi face legământul Meu; și vei intra în corabie tu și împreună cu tine vor intra fiii tăi, femeia ta și femeile fiilor tăi. <sup id="cite12"><a href="#fn12">[12]</a></sup></p>
<p id="v19"><sup><small>19</small></sup>  Să intre în corabie din toate animalele, din toate târâtoarele, din toate fiarele și din tot trupul, câte două, parte bărbătească și parte femeiască, ca să rămână cu tine în viață. </p>
<p id="v20"><sup><small>20</small></sup>  Din toate soiurile de păsări înaripate după fel, din toate soiurile de animale după fel și din toate soiurile de târâtoare după fel, din toate să intre la tine câte două, parte bărbătească și parte femeiască, ca să rămână în viață împreună cu tine. </p>
<p id="v21"><sup><small>21</small></sup>  Iar tu ia cu tine din tot felul de mâncare, cu care vă hrăniți; îngrijește-te ca să fie aceasta de mâncare pentru tine și pentru acelea". </p>
<p id="v22"><sup><small>22</small></sup>  Și a început Noe lucrul și precum îi poruncise Domnul Dumnezeu așa a făcut. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/ro/Bible/Genesis/5">
          <span class="mdi mdi-arrow-left-drop-circle"></span><span class="pl-2">Geneza - Capitol 5</span>
        </a>
        </td>
        <td>
        <a href="/ro/Bible/Genesis/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/Genesis/7">
          <span class="pr-2">Geneza - Capitol 7</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Referințe</h2>
<div style="column-width: 30em;">
<ol>
  <li id="fn1"><a href="#cite1">↑</a> 6:1-2 <i>Fiii lui Dumnezeu iau neveste</i>: <a href="/ro/The_Urantia_Book/148#p4_7">CU 148:4.7</a>. </li>
  <li id="fn2"><a href="#cite2">↑</a> 6:2 <i>Adamiții se căsătoresc cu Nodiții</i>: <a href="/ro/The_Urantia_Book/77#p4_5">CU 77:4.5</a>.  <i>Upsteping rasial</i>: <a href="/ro/The_Urantia_Book/76#p4_8">CU 76:4.8</a>. </li>
  <li id="fn3"><a href="#cite3">↑</a> 6:2,4 <i>Îngerii nu „Fiii lui Dumnezeu”</i>: <a href="/ro/The_Urantia_Book/167#p7_2">CU 167:7.2</a>. </li>
  <li id="fn4"><a href="#cite4">↑</a> 6:4 <i>Oameni puternici din vechime</i>: <a href="/ro/The_Urantia_Book/77#p5_9">CU 77:5.9</a>.  <i>fiii lui Dumnezeu, fiicele bărbaților</i>: <a href="/ro/The_Urantia_Book/77#p2_3">CU 77:2.3</a>.  <i>Oameni puternici din vechime</i>: <a href="/ro/The_Urantia_Book/73#p1_6">CU 73:1.6</a>. </li>
  <li id="fn5"><a href="#cite5">↑</a> 6:5-10 <i>Ieșire ușoară</i>: <a href="/ro/The_Urantia_Book/78#p7_3">CU 78:7.3</a>. </li>
  <li id="fn6"><a href="#cite6">↑</a> 6:6 <i>Dumnezeu S-a pocăit că a făcut pe om</i>: <a href="/ro/The_Urantia_Book/136#p1_4">CU 136:1.4</a>.  <i>Se spune că Dumnezeu se pocăiește</i>: <a href="/ro/The_Urantia_Book/4#p3_4">CU 4:3.4</a>. </li>
  <li id="fn7"><a href="#cite7">↑</a> 6:6 ff <i>Inundațiile ca pedeapsă</i>: <a href="/ro/The_Urantia_Book/4#p5_3">CU 4:5.3</a>. </li>
  <li id="fn8"><a href="#cite8">↑</a> 6:6-7 <i>Se spune că Dumnezeu se pocăiește</i>: <a href="/ro/The_Urantia_Book/2#p2_2">CU 2:2.2</a>. </li>
  <li id="fn9"><a href="#cite9">↑</a> 6:7 <i>Crearea omenirii</i>: <a href="/ro/The_Urantia_Book/74#p0_1">CU 74:0.1</a>. </li>
  <li id="fn10"><a href="#cite10">↑</a> 6:9-10 <i>Genealogie</i>: <a href="/ro/The_Urantia_Book/78#p7_3">CU 78:7.3</a>.  <i>Noe a trăit</i>: <a href="/ro/The_Urantia_Book/78#p7_5">CU 78:7.5</a>.  <i>descendență ebraică</i>: <a href="/ro/The_Urantia_Book/74#p8_10">CU 74:8.10</a>. </li>
  <li id="fn11"><a href="#cite11">↑</a> 6:17 <i>Respirație de viață</i>: <a href="/ro/The_Urantia_Book/36#p6_4">CU 36:6.4</a>.  <i>Respirație de viață</i>: <a href="/ro/The_Urantia_Book/86#p4_3">CU 86:4.3</a>. </li>
  <li id="fn12"><a href="#cite12">↑</a> 6:18 <i>Legământul înlocuiește frica</i>: <a href="/ro/The_Urantia_Book/89#p8_4">CU 89:8.4</a>. </li>
</ol>
</div>
