<!--
title: Geneza - Capitol 40
description: 
published: true
date: 2022-8-28T15:50:57Z
tags: 
editor: ckeditor
dateCreated: 2022-8-28T15:50:57Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/ro/Bible/Genesis/39">Geneza - Capitol 39</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/ro/Bible/Genesis/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/ro/Bible/Genesis/41">Geneza - Capitol 41</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  S-a întâmplat insă după aceasta ca marele paharnic al regelui Egiptului și marele pitar să greșească înaintea regelui Egiptului, stăpânul lor. </p>
<p id="v2"><sup><small>2</small></sup>  Atunci s-a mâniat Faraon pe cei doi dregători ai săi: pe mai-marele paharnic și pe mai-marele pitar </p>
<p id="v3"><sup><small>3</small></sup>  Și i-a pus sub pază în temniță, în casa căpeteniei gărzii, unde era închis Iosif. </p>
<p id="v4"><sup><small>4</small></sup>  Iar căpetenia temniței a rânduit la ei pe Iosif să le slujească; și au rămas ei câteva zile în temniță. </p>
<p id="v5"><sup><small>5</small></sup>  Într-o noapte însă mai-marele pitar și mai-marele paharnic ai regelui Egiptului, care erau închiși în temniță, au visat amândoi vise; dar fiecare visul său și fiecare vis cu înțelesul lui. </p>
<p id="v6"><sup><small>6</small></sup>  Iar dimineața, când a intrat Iosif la ei, iată erau tulburați. </p>
<p id="v7"><sup><small>7</small></sup>  Și a întrebat Iosif pe dregătorii lui Faraon, care erau cu el la stăpânul său sub pază, și le-a zis: "De ce sunt astăzi triste fețele voastre?" </p>
<p id="v8"><sup><small>8</small></sup>  Iar ei au răspuns: "Am visat niște vise și nu are cine ni le tâlcui". Zis-a lor Iosif: "Oare tâlcuirile nu sunt ele de la Dumnezeu? Spuneți-mi dar visele voastre!" </p>
<p id="v9"><sup><small>9</small></sup>  Atunci a spus marele paharnic visul său lui Iosif și a zis: "Eu am văzut în vis că era înaintea mea o coardă de vie; </p>
<p id="v10"><sup><small>10</small></sup>  Și coarda aceea avea trei vițe; apoi a înfrunzit, a înflorit și au crescut struguri și s-au copt. </p>
<p id="v11"><sup><small>11</small></sup>  Și paharul lui Faraon era în mâna mea; și părea că am luat un strugure și l-am stors în paharul lui Faraon și am dat paharul în mâna lui Faraon". </p>
<p id="v12"><sup><small>12</small></sup>  Acestuia Iosif i-a zis: "Iată tâlcuirea visului tău: cele trei vițe înseamnă trei zile. </p>
<p id="v13"><sup><small>13</small></sup>  După trei zile își va aduce aminte Faraon de dregătoria ta și te va pune iarăși în slujba ta; și vei da lui Faraon paharul în mână, cum făceai mai înainte, când erai paharnic la el. </p>
<p id="v14"><sup><small>14</small></sup>  Deci, când vei fi la bine, adu-ți aminte și de mine și fă-mi bine de pune pentru mine cuvânt la Faraon și mă scoate din închisoarea aceasta; </p>
<p id="v15"><sup><small>15</small></sup>  Căci eu sunt furat din pământul Evreilor; și nici aici n-am făcut nimic, ca să fiu aruncat în temnița aceasta". <sup id="cite1"><a href="#fn1">[1]</a></sup></p>
<p id="v16"><sup><small>16</small></sup>  Văzând mai-marele pitar că a tâlcuit bine, a zis către Iosif: "Și eu am visat un vis: și iată că aveam pe cap trei panere cu pâine. </p>
<p id="v17"><sup><small>17</small></sup>  Iar în panerul cel mai de deasupra se aflau toate felurile de aluaturi coapte, din care mănâncă Faraon, și păsările cerului le ciuguleau din panerul cel de pe capul meu". </p>
<p id="v18"><sup><small>18</small></sup>  Răspunzând acestuia, Iosif i-a zis: "Iată și tâlcuirea visului tău: cele trei panere înseamnă trei zile. </p>
<p id="v19"><sup><small>19</small></sup>  După trei zile Faraon îți va lua capul și te va spânzura pe un lemn și păsările cerului îți vor ciuguli carnea". </p>
<p id="v20"><sup><small>20</small></sup>  Iar a treia zi, fiind ziua nașterii lui Faraon, a făcut acesta ospăț pentru toți dregătorii săi și în mijlocul dregătorilor săi și-a adus aminte de paharnic și de mai-marele pitar; </p>
<p id="v21"><sup><small>21</small></sup>  Și a pus iarăși pe mai-marele paharnic în dregătoria lui, și dădea el paharul lui Faraon în mână; </p>
<p id="v22"><sup><small>22</small></sup>  Iar pe mai-marele pitar l-a spânzurat, după tâlcuirea pe care o făcuse Iosif. </p>
<p id="v23"><sup><small>23</small></sup>  Dar mai-marele paharnic nu și-a mai adus aminte de Iosif, ci l-a uitat. </p>
<h2>Referințe</h2>
<div>
<ol>
  <li id="fn1"><a href="#cite1">↑</a> 40:15 <i>evrei</i>: <a href="/ro/The_Urantia_Book/96#p2_3">CU 96:2.3</a>. </li>
</ol>
</div>
