<!--
title: Geneza - Capitol 16
description: 
published: true
date: 2023-11-8T21:58:28Z
tags: bible, bible—genesis
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/ro/Bible/Genesis/15">
          <span class="mdi mdi-arrow-left-drop-circle"></span><span class="pl-2">Geneza - Capitol 15</span>
        </a>
        </td>
        <td>
        <a href="/ro/Bible/Genesis/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/Genesis/17">
          <span class="pr-2">Geneza - Capitol 17</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Sarai însă, femeia lui Avram, nu-i năștea. Dar avea ea o slujnică egipteancă, al cărei nume era Agar. </p>
<p id="v2"><sup><small>2</small></sup>  Atunci a zis Sarai către Avram: "Iată m-a închis Domnul, ca să nu nasc. Intră dar la slujnica mea; poate vei dobândi copii de la ea!" Și a ascultat Avram vorba Saraii. <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  A luat deci Sarai, femeia lui Avram, pe Agar egipteanca, slujnica sa, la zece ani după venirea lui Avram în pământul Canaan, și a dat-o de femeie lui Avram, bărbatul său. </p>
<p id="v4"><sup><small>4</small></sup>  Și a intrat acesta la Agar și ea a zămislit; și văzând că a zămislit, ea a început a disprețui pe stăpâna sa. </p>
<p id="v5"><sup><small>5</small></sup>  Atunci a zis Sarai către Avram: "Nedreptate mi se face de către tine. Eu ti-am dat pe slujnica mea la sân, iar ea, văzând că a zămislit, a început să mă disprețuiască. Dumnezeu să judece între mine și între tine!" </p>
<p id="v6"><sup><small>6</small></sup>  Iar Avram a zis către Sarai: "Iată, slujnica ta e în mâinile tale, fă cu ea ce-ți place!" și Sarai a necăjit-o și ea a fugit de la fața ei. <sup id="cite2"><a href="#fn2">[2]</a></sup></p>
<p id="v7"><sup><small>7</small></sup>  Și a găsit-o îngerul Domnului la un izvor de apă în pustiu, la izvorul de lângă calea ce duce spre Sur. <sup id="cite3"><a href="#fn3">[3]</a></sup> <sup id="cite4"><a href="#fn4">[4]</a></sup> <sup id="cite5"><a href="#fn5">[5]</a></sup></p>
<p id="v8"><sup><small>8</small></sup>  și i-a zis îngerul Domnului: "Agar, slujnica Saraii, de unde vii și unde te duci?" Iar ea a răspuns: "Fug de la fața Saraii, stăpâna mea". </p>
<p id="v9"><sup><small>9</small></sup>  Și îngerul Domnului i-a zis iarăși: "Întoarce-te la stăpâna ta și te supune sub mâna ei!" <sup id="cite6"><a href="#fn6">[6]</a></sup></p>
<p id="v10"><sup><small>10</small></sup>  Apoi i-a mai zis îngerul Domnului: "Voi înmulți pe urmașii tăi foarte tare, încât nu se vor putea număra din pricina mulțimii. </p>
<p id="v11"><sup><small>11</small></sup>  Iată, tu ai rămas grea - îi zise îngerul Domnului - și vei naște un fiu și-i vei pune numele Ismael, pentru că a auzit Domnul suferința ta. </p>
<p id="v12"><sup><small>12</small></sup>  Acela va fi ca un asin sălbatic între oameni; mâinile lui vor fi asupra tuturor și mâinile tuturor asupra lui, dar el va sta dârz în fața tuturor fraților lui". </p>
<p id="v13"><sup><small>13</small></sup>  Și a numit Agar pe Domnul, Cel ce-i grăise, cu numele acesta: Ata-El-Roi (care se tâlcuiește: Tu ești Dumnezeu atotvăzător), căci zicea ea: "N-am văzut eu, oare, în față pe Cel ce m-a văzut?" </p>
<p id="v14"><sup><small>14</small></sup>  De aceea se numește fântâna aceasta: Beer-Lahai-Roi (care se tâlcuiește: Izvorul Celui viu, Care m-a văzut), și se află între Cadeș și Bared. </p>
<p id="v15"><sup><small>15</small></sup>  După aceea a născut Agar lui Avram un fiu și Avram a pus fiului său, pe care i-l născuse Agar, numele Ismael. </p>
<p id="v16"><sup><small>16</small></sup>  Avram însă era de optzeci și șase de ani când i-a născut Agar pe Ismael. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/ro/Bible/Genesis/15">
          <span class="mdi mdi-arrow-left-drop-circle"></span><span class="pl-2">Geneza - Capitol 15</span>
        </a>
        </td>
        <td>
        <a href="/ro/Bible/Genesis/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/Genesis/17">
          <span class="pr-2">Geneza - Capitol 17</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Referințe</h2>
<div>
<ol>
  <li id="fn1"><a href="#cite1">↑</a> 16:2 <i>Căsătoria externă</i>: <a href="/ro/The_Urantia_Book/82#p5_6">CU 82:5.6</a>. </li>
  <li id="fn2"><a href="#cite2">↑</a> 16:6 <i>Sora/soția i-a dominat pe alții</i>: <a href="/ro/The_Urantia_Book/82#p5_5">CU 82:5.5</a>. </li>
  <li id="fn3"><a href="#cite3">↑</a> 16:7 <i>Îngerii de apă</i>: <a href="/ro/The_Urantia_Book/85#p4_2">CU 85:4.2</a>.  <i>Îngerul Domnului</i>: <a href="/ro/The_Urantia_Book/96#p1_9">CU 96:1.9</a>. </li>
  <li id="fn4"><a href="#cite4">↑</a> 16:7,9-11 <i>Îngerul Domnului</i>: <a href="/ro/The_Urantia_Book/93#p9_7">CU 93:9.7</a>. </li>
  <li id="fn5"><a href="#cite5">↑</a> 16:7-11 <i>Îngerul Domnului</i>: <a href="/ro/The_Urantia_Book/37#p2_3">CU 37:2.3</a>. </li>
  <li id="fn6"><a href="#cite6">↑</a> 16:9-13 <i>Convorbiri cu Melchisedec</i>: <a href="/ro/The_Urantia_Book/93#p9_7">CU 93:9.7</a>. </li>
</ol>
</div>
