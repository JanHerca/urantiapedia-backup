<!--
title: Geneza - Capitol 26
description: 
published: true
date: 2023-11-8T21:58:28Z
tags: bible, bible—genesis
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/ro/Bible/Genesis/25">
          <span class="mdi mdi-arrow-left-drop-circle"></span><span class="pl-2">Geneza - Capitol 25</span>
        </a>
        </td>
        <td>
        <a href="/ro/Bible/Genesis/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/Genesis/27">
          <span class="pr-2">Geneza - Capitol 27</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Și a fost o foamete în țară, afară de foametea cea dintâi, care se întâmplase în zilele lui Avraam. Atunci s-a dus Isaac în Gherara, la Abimelec, regele Filistenilor. </p>
<p id="v2"><sup><small>2</small></sup>  Atunci Domnul i S-a arătat și i-a zis: "Să nu te duci în Egipt, ci să locuiești în țară, unde-ți voi zice Eu. </p>
<p id="v3"><sup><small>3</small></sup>  Locuiește în țara aceasta și Eu voi fi cu tine și te voi binecuvânta, că ție și urmașilor tăi voi da toate ținuturile acestea și-Mi voi împlini jurământul cu care M-am jurat lui Avraam, tatăl tău. </p>
<p id="v4"><sup><small>4</small></sup>  Voi înmulți pe urmașii tăi ca stelele cerului și voi da urmașilor tăi toate ținuturile acestea; și se vor binecuvânta întru urmașii tăi toate popoarele pământului, <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  Pentru că Avraam, tatăl tău, a ascultat cuvântul Meu și a păzit poruncile Mele, povețele Mele, îndreptările Mele și legile Mele!" </p>
<p id="v6"><sup><small>6</small></sup>  De aceea s-a așezat Isaac în Gherara. </p>
<p id="v7"><sup><small>7</small></sup>  Iar locuitorii ținutului aceluia l-au întrebat despre Rebeca, femeia sa, cine e și el a zis: "Aceasta este sora mea!", căci s-a temut să zică: "E femeia mea!", ca nu cumva să-l omoare oamenii locului aceluia din pricina Rebecăi, pentru că era frumoasă la chip. </p>
<p id="v8"><sup><small>8</small></sup>  Dar după ce a trăit el acolo multă vreme, s-a întâmplat că Abimelec, regele Filistenilor, să se uite pe fereastră și să vadă pe Isaac jucându-se cu Rebeca, femeia sa. </p>
<p id="v9"><sup><small>9</small></sup>  Atunci a chemat Abimelec pe Isaac și i-a zis: "Adevărat e că-i femeia ta? De ce dar ai zis: "Aceasta-i sora mea?" Și Isaac a răspuns: "Pentru că mă temeam să nu fiu omorât din pricina ei". </p>
<p id="v10"><sup><small>10</small></sup>  Zisu-i-a Abimelec: "Pentru ce ne-ai făcut aceasta? Puțin a lipsit ca cineva din neamul meu să se fi culcat cu femeia ta și ne-ai fi făcut să săvârșim păcat". </p>
<p id="v11"><sup><small>11</small></sup>  Apoi a dat Abimelec poruncă la tot poporul său, zicând: "Tot cel ce se va atinge de omul acesta și de femeia lui va fi vinovat morții". </p>
<p id="v12"><sup><small>12</small></sup>  Și a semănat Isaac în pământul acela și a cules anul acela rod însutit. Domnul l-a binecuvântat, </p>
<p id="v13"><sup><small>13</small></sup>  Și omul acela a ajuns bogat și a sporit tot mai mult, până ce a ajuns bogat foarte. </p>
<p id="v14"><sup><small>14</small></sup>  Avea turme de oi, cirezi de vite și ogoare multe, încât îl pizmuiau Filistenii. </p>
<p id="v15"><sup><small>15</small></sup>  Toate fântânile, pe care le săpaseră robii tatălui său, în zilele lui Avraam, tatăl său, Filistenii le-au stricat și le-au umplut cu pământ. </p>
<p id="v16"><sup><small>16</small></sup>  Atunci a zis Abimelec către Isaac: "Du-te de la noi, că te-ai făcut mult mai tare decât noi!" </p>
<p id="v17"><sup><small>17</small></sup>  Și s-a dus Isaac de acolo și, tăbărând în valea Gherara, a locuit acolo. </p>
<p id="v18"><sup><small>18</small></sup>  Apoi a săpat Isaac din nou fântânile de apă, pe care le săpaseră robii lui Avraam, tatăl său, și pe care le astupaseră Filistenii după moartea lui Avraam, tatăl său, și le-a numit cu aceleași nume, cu care le numise Avraam, tatăl său. </p>
<p id="v19"><sup><small>19</small></sup>  După aceea au mai săpat slugile lui Isaac și în valea Gherara și au aflat acolo izvor de apă bună de băut. <sup id="cite2"><a href="#fn2">[2]</a></sup></p>
<p id="v20"><sup><small>20</small></sup>  Dar se certau ciobanii din Gherara cu ciobanii lui Isaac, zicând: "Apa este a noastră!" De aceea Isaac a pus fântânii aceleia numele Esec, din pricină că se sfădiseră pentru ea. </p>
<p id="v21"><sup><small>21</small></sup>  Ducându-se apoi de acolo, Isaac a săpat altă fântână și se certau și de la aceasta. De aceea Isaac i-a pus numele Sitna. </p>
<p id="v22"><sup><small>22</small></sup>  Apoi s-a mutat și de aici și a săpat altă fântână, pentru care nu s-au mai certat, și i-a pus numele Rehobot, căci își zicea: "Datu-ne-a astăzi Domnul loc larg și vom spori pe pământ". </p>
<p id="v23"><sup><small>23</small></sup>  De aici Isaac s-a urcat către Beer-Șeba. </p>
<p id="v24"><sup><small>24</small></sup>  În noaptea aceea i S-a arătat Domnul și i-a zis: "Eu sunt Dumnezeul lui Avraam, tatăl tău! Nu te teme, că Eu sunt cu tine și te voi binecuvânta și voi înmulți pe urmașii tăi, pentru Avraam, sluga Mea". </p>
<p id="v25"><sup><small>25</small></sup>  Acolo a făcut Isaac jertfelnic și a chemat numele Domnului și își întinse acolo cortul său. Și au săpat acolo slugile lui Isaac o fântână, în valea Gherarei. </p>
<p id="v26"><sup><small>26</small></sup>  Atunci au venit din Gherara la el: Abimelec și Ahuzat, care luase pe nora lui, și Ficol, căpetenia oștirii lui. </p>
<p id="v27"><sup><small>27</small></sup>  Iar Isaac le-a zis: "La ce ați venit la mine, voi care mă urâți și n-ați alungat de la voi?" </p>
<p id="v28"><sup><small>28</small></sup>  Iar ei au zis: "Am văzut bine că Domnul este cu tine și am zis să facem cu tine jurământ și să încheiem legământ cu tine, </p>
<p id="v29"><sup><small>29</small></sup>  Ca tu să nu ne faci nici un rău, cum nici noi nu ne-am atins de tine, ci ti-am făcut bine și te-am scos de la noi cu pace; și acum ești binecuvântat de Domnul". </p>
<p id="v30"><sup><small>30</small></sup>  Atunci Isaac le-a făcut ospăț și ei au mâncat și au băut. </p>
<p id="v31"><sup><small>31</small></sup>  Sculându-se apoi a doua zi de dimineață, au jurat unul altuia. Și le-a dat drumul Isaac și ei s-au dus de la dânsul cu pace. </p>
<p id="v32"><sup><small>32</small></sup>  Tot în ziua aceea venind slugile lui Isaac, l-au vestit de fântâna ce o săpaseră și au zis: "Am găsit apă!" </p>
<p id="v33"><sup><small>33</small></sup>  Și a numit Isaac fântâna aceea Șibea, adică jurământ. De aceea se și numește cetatea aceea Beer-Șeba, adică fântâna jurământului, până în ziua de astăzi. </p>
<p id="v34"><sup><small>34</small></sup>  Iar Isav, fiind acum de patruzeci de ani, și-a luat două femei: pe Iudit, fata lui Beeri Heteul, și pe Basemata, fata lui Elon Heteul. </p>
<p id="v35"><sup><small>35</small></sup>  Dar ele amărau pe Isaac și pe Rebeca. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/ro/Bible/Genesis/25">
          <span class="mdi mdi-arrow-left-drop-circle"></span><span class="pl-2">Geneza - Capitol 25</span>
        </a>
        </td>
        <td>
        <a href="/ro/Bible/Genesis/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/Genesis/27">
          <span class="pr-2">Geneza - Capitol 27</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Referințe</h2>
<div>
<ol>
  <li id="fn1"><a href="#cite1">↑</a> 26:4 <i>Toate națiunile să fie binecuvântate</i>: <a href="/ro/The_Urantia_Book/190#p5_4">CU 190:5.4</a>. </li>
  <li id="fn2"><a href="#cite2">↑</a> 26:19-22 <i>Puțuri și teren adiacent</i>: <a href="/ro/The_Urantia_Book/69#p9_11">CU 69:9.11</a>. </li>
</ol>
</div>
