<!--
title: Geneza - Capitol 15
description: 
published: true
date: 2023-11-8T21:58:28Z
tags: bible, bible—genesis
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/ro/Bible/Genesis/14">
          <span class="mdi mdi-arrow-left-drop-circle"></span><span class="pl-2">Geneza - Capitol 14</span>
        </a>
        </td>
        <td>
        <a href="/ro/Bible/Genesis/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/Genesis/16">
          <span class="pr-2">Geneza - Capitol 16</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  După acestea, fost-a cuvântul Domnului către Avram, noaptea, în vis, și a zis: "Nu te teme, Avrame, că Eu sunt scutul tău și răsplata ta va fi foarte mare!" <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v2"><sup><small>2</small></sup>  Iar Avram a răspuns: "Stăpâne Doamne, ce ai să-mi dai? Că iată eu am să mor fără copii și cârmuitor în casa mea este Eliezer din Damasc". <sup id="cite3"><a href="#fn3">[3]</a></sup></p>
<p id="v3"><sup><small>3</small></sup>  Apoi Avram a adăugat: "De vreme ce nu mi-ai dat fii, iată sluga mea va fi moștenitor după mine!" </p>
<p id="v4"><sup><small>4</small></sup>  Și îndată s-a făcut cuvântul Domnului către el și a zis: "Nu te va moșteni acela, ci cel ce va răsări din coapsele tale, acela te va moșteni!" <sup id="cite4"><a href="#fn4">[4]</a></sup></p>
<p id="v5"><sup><small>5</small></sup>  Apoi l-a scos afară și i-a zis: "Privește la cer și numără stelele, de le poți număra!" Și a adăugat: "Atât de mulți vor fi urmașii tăi!" </p>
<p id="v6"><sup><small>6</small></sup>  Și a crezut Avram pe Domnul și i s-a socotit aceasta ca dreptate. <sup id="cite5"><a href="#fn5">[5]</a></sup></p>
<p id="v7"><sup><small>7</small></sup>  Și i-a zis iarăși: "Eu sunt Domnul, Care te-a scos din Urul Caldeii, ca să-ți dau pământul acesta de moștenire". </p>
<p id="v8"><sup><small>8</small></sup>  Și a zis Avram: "Stăpâne Doamne pe ce voi cunoaște că-l voi moșteni?" </p>
<p id="v9"><sup><small>9</small></sup>  Iar Domnul i-a zis: "Gătește-Mi o junincă de trei ani, o capră de trei ani, un berbec de trei ani, o turturică și un pui de porumbel!" <sup id="cite6"><a href="#fn6">[6]</a></sup></p>
<p id="v10"><sup><small>10</small></sup>  Și a luat Avram toate aceste animale, le-a tăiat în două și a pus bucățile una în fața alteia; iar păsările nu le-a tăiat. </p>
<p id="v11"><sup><small>11</small></sup>  Și năvăleau păsările răpitoare asupra trupurilor, iar Avram le alunga. </p>
<p id="v12"><sup><small>12</small></sup>  La asfințitul soarelui, a căzut peste Avram somn greu și iată l-a cuprins întuneric și frică mare. <sup id="cite7"><a href="#fn7">[7]</a></sup></p>
<p id="v13"><sup><small>13</small></sup>  Atunci a zis Domnul către Avram: "Să știi bine că urmașii tăi vor pribegi în pământ străin, unde vor fi robiți și apăsați patru sute de ani; </p>
<p id="v14"><sup><small>14</small></sup>  Dar pe neamul acela, căruia ei vor fi robi, îl voi judeca Eu și după aceea ei vor ieși să vină aici, cu avere multă. </p>
<p id="v15"><sup><small>15</small></sup>  Iar tu vei trece la părinții tăi în pace și vei fi îngropat la bătrâneți fericite. <sup id="cite8"><a href="#fn8">[8]</a></sup></p>
<p id="v16"><sup><small>16</small></sup>  Ei însă se vor întoarce aici, în al patrulea veac de oameni, căci nu s-a umplut încă măsura nelegiuirilor Amoreilor". </p>
<p id="v17"><sup><small>17</small></sup>  Iar după ce a asfințit soarele și s-a făcut întuneric, iată un fum ca dintr-un cuptor și pară de foc au trecut printre bucățile acelea. </p>
<p id="v18"><sup><small>18</small></sup>  În ziua aceea a încheiat Domnul legământ cu Avram, zicând: "Urmașilor tăi voi da pământul acesta de la râul Egiptului până la râul cel mare al Eufratului; </p>
<p id="v19"><sup><small>19</small></sup>  Voi da pe Chenei, pe Chenezei, pe Chedmonei, </p>
<p id="v20"><sup><small>20</small></sup>  Pe Hetei, pe Ferezei, pe Refaimi, </p>
<p id="v21"><sup><small>21</small></sup>  Pe Amorei, pe Canaanei, pe Hevei, pe Gherghesei și pe Iebusei". </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/ro/Bible/Genesis/14">
          <span class="mdi mdi-arrow-left-drop-circle"></span><span class="pl-2">Geneza - Capitol 14</span>
        </a>
        </td>
        <td>
        <a href="/ro/Bible/Genesis/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/Genesis/16">
          <span class="pr-2">Geneza - Capitol 16</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Referințe</h2>
<div>
<ol>
  <li id="fn1"><a href="#cite1">↑</a> 15:1,4,7 <i>Convorbiri cu Melchisedec</i>: <a href="/ro/The_Urantia_Book/93#p9_7">CU 93:9.7</a>. </li>
  <li id="fn2"><a href="#cite2">↑</a> 15:1-3 <i>Îngrijorat de moștenitor</i>: <a href="/ro/The_Urantia_Book/93#p6_1">CU 93:6.1</a>. </li>
  <li id="fn3"><a href="#cite3">↑</a> 15:2-4 <i>Nașterea lui Isaac</i>: <a href="/ro/The_Urantia_Book/93#p6_5">CU 93:6.5</a>. </li>
  <li id="fn4"><a href="#cite4">↑</a> 15:4-5 <i>Legământ: uită-te la stele</i>: <a href="/ro/The_Urantia_Book/93#p6_3">CU 93:6.3</a>. </li>
  <li id="fn5"><a href="#cite5">↑</a> 15:6 <i>Socotit pentru dreptate</i>: <a href="/ro/The_Urantia_Book/93#p4_5">CU 93:4.5</a>.  <i>Credința este considerată dreptate</i>: <a href="/ro/The_Urantia_Book/93#p6_3">CU 93:6.3</a>. </li>
  <li id="fn6"><a href="#cite6">↑</a> 15:9-10 <i>Credința în sacrificiu</i>: <a href="/ro/The_Urantia_Book/93#p4_14">CU 93:4.14</a>. </li>
  <li id="fn7"><a href="#cite7">↑</a> 15:12-14 <i>Şederea prevestitoare în Egipt</i>: <a href="/ro/The_Urantia_Book/93#p6_3">CU 93:6.3</a>. </li>
  <li id="fn8"><a href="#cite8">↑</a> 15:15-16,18-21 <i>Sămânță prevestitoare în Canaan</i>: <a href="/ro/The_Urantia_Book/93#p6_3">CU 93:6.3</a>. </li>
</ol>
</div>
