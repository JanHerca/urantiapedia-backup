<!--
title: Geneza - Capitol 50
description: 
published: true
date: 2022-8-28T15:50:57Z
tags: 
editor: ckeditor
dateCreated: 2022-8-28T15:50:57Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/ro/Bible/Genesis/49">Geneza - Capitol 49</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/ro/Bible/Genesis/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"> </td>
      </tr>
    </tbody>
  </table>
</figure>
<p id="v1"><sup><small>1</small></sup>  Atunci Iosif, căzând pe fața tatălui său, l-a plâns și l-a sărutat. </p>
<p id="v2"><sup><small>2</small></sup>  Apoi a poruncit Iosif doctorilor, slujitori ai săi, să îmbălsămeze pe tatăl său și doctorii au îmbălsămat pe Israel. </p>
<p id="v3"><sup><small>3</small></sup>  După ce s-au împlinit patruzeci de zile, că atitea zile trebuie pentru îmbălsămare, l-au plâns Egiptenii șaptezeci de zile. </p>
<p id="v4"><sup><small>4</small></sup>  Iar dacă au trecut zilele plângerii lui, a zis Iosif curtenilor lui Faraon: "De am aflat bunăvoință in ochii voștri, ziceți lui Faraon așa : </p>
<p id="v5"><sup><small>5</small></sup>  Tatăl meu m-a jurat și a zis: Iată, eu am să mor; tu însă să mă îngropi în mormântul meu, pe care mi l-am săpat eu în pământul Canaan. Și acum aș vrea să mă duc ca să îngrop pe tatăl meu și să mă întorc". Și i s-au spus lui Faraon cuvintele lui Iosif, </p>
<p id="v6"><sup><small>6</small></sup>  Iar Faraon a răspuns : "Du-te și îngroapă pe tatăl tău, cum te-a jurat el!" </p>
<p id="v7"><sup><small>7</small></sup>  Deci, s-a dus Iosif să îngroape pe tatăl său și au mers împreună cu el toți slujitorii lui Faraon, bătrinii casei lui și toți bătrinii din țara Egiptului <sup id="cite1"><a href="#fn1">[1]</a></sup></p>
<p id="v8"><sup><small>8</small></sup>  Și toată casa lui Iosif și frații lui și toată casa tatălui său și neamul lui. Numai copiii lor și oile și vitele lor le-au lăsat în țara Goșen. </p>
<p id="v9"><sup><small>9</small></sup>  Au plecat de asemenea cu el căruțe și călăreți și s-a făcut tabăra mare foarte. </p>
<p id="v10"><sup><small>10</small></sup>  Și ajungând ei la aria lui Atad de lângă Iordan, au plâns acolo plângere mare și tare foarte și a jelit Iosif pe tatăl său șapte zile. </p>
<p id="v11"><sup><small>11</small></sup>  Văzind Canaaneii, locuitorii ținutului aceluia, plângerea de la aria Atad, au zis : "Mare e plângerea aceasta la Egipteni". De aceea s-a dat locului aceluia numele Abel-Mițraim, adică plângerea Egiptenilor, care loc e dincolo de Iordan. </p>
<p id="v12"><sup><small>12</small></sup>  Așa au făcut fiii lui Iacov cu Iacov, cum le poruncise el : </p>
<p id="v13"><sup><small>13</small></sup>  L-au dus fiii lui în pământul Canaan și l-au îngropat în peștera din țarina Macpela, cea de lângă Mamvri, pe care o cumpărase Avraam cu țarină cu tot de la Efron Heteul, ca moșie de îngropare. </p>
<p id="v14"><sup><small>14</small></sup>  Apoi Iosif, după îngroparea tatălui său, s-a întors în Egipt, și el, și frații lui, și toți cei ce merseseră cu el la îngroparea tatălui său. </p>
<p id="v15"><sup><small>15</small></sup>  Văzând însă frații lui Iosif că a murit tatăl lor, au zis ei : "Ce vom face, dacă Iosif ne va urî și va vrea să se răzbune pentru răul ce i-am făcut?" </p>
<p id="v16"><sup><small>16</small></sup>  Atunci au trimis ei la Iosif să i se spună : "Tatăl tău înainte de moarte te-a jurat și a zis: </p>
<p id="v17"><sup><small>17</small></sup>  "Așa să spuneți lui Iosif: Iartă fraților tăi greșeala și păcatul lor și răul ce ți-au făcut. Iartă deci vina robilor Dumnezeului tatălui tău!" Și a plâns Iosif când i s-au spus acestea. </p>
<p id="v18"><sup><small>18</small></sup>  Apoi au venit și frații lui și, căzând înaintea lui, au zis: "Iată, noi suntem robii tăi". </p>
<p id="v19"><sup><small>19</small></sup>  Iar Iosif le-a zis : "Nu vă temeți! Sânt eu, oare, în locul lui Dumnezeu? </p>
<p id="v20"><sup><small>20</small></sup>  Iată, voi ați uneltit asupra mea rele, dar Dumnezeu le-a intors în bine, ca să facă cele ce sint acum și să păstreze viața unui popor numeros. </p>
<p id="v21"><sup><small>21</small></sup>  Deci nu vă mai temeți! Eu vă voi hrăni pe voi și pe copiii voștri". Și i-a mângiiat și le-a vorbit de la inimă. </p>
<p id="v22"><sup><small>22</small></sup>  Apoi a locuit Iosif în Egipt, el și frații lui și toată casa tatălui său. Și a trăit Iosif o sută zece ani. </p>
<p id="v23"><sup><small>23</small></sup>  Și a văzut Iosif pe urmașii lui Efraim pină la al treilea neam. De asemenea și copiii lui Machir, fiul lui Manase, s-au născut pe genunchii lui Iosif. </p>
<p id="v24"><sup><small>24</small></sup>  In cele din urmă a zis Iosif către frații săi: "Iată, am să mor. Dar Dumnezeu vă va cerceta, vă va scoate din pământul acesta și vă va duce în pământul pentru care Dumnezeul părinților noștri S-a jurat lui Avraam și lui Isaac și lui Iacov". </p>
<p id="v25"><sup><small>25</small></sup>  La urmă a jurat Iosif pe fiii lui Israel, zicând: "Dumnezeu are să vă cerceteze, dar voi să scoateți oasele mele de aici!" </p>
<p id="v26"><sup><small>26</small></sup>  Și a murit Iosif de o sută zece ani. L-au îmbălsămat și l-au pus într-un sicriu, în pămîntul Egiptului. </p>
<h2>Referințe</h2>
<div>
<ol>
  <li id="fn1"><a href="#cite1">↑</a> 50:7 <i>Sfatul bătrânilor</i>: <a href="/ro/The_Urantia_Book/70#p5_2">CU 70:5.2</a>. </li>
</ol>
</div>
