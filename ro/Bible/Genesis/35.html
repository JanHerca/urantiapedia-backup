<!--
title: Geneza - Capitol 35
description: 
published: true
date: 2023-11-8T21:58:28Z
tags: bible, bible—genesis
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/ro/Bible/Genesis/34">
          <span class="mdi mdi-arrow-left-drop-circle"></span><span class="pl-2">Geneza - Capitol 34</span>
        </a>
        </td>
        <td>
        <a href="/ro/Bible/Genesis/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/Genesis/36">
          <span class="pr-2">Geneza - Capitol 36</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Atunci a zis Dumnezeu lui Iacov: "Scoală și du-te la Betel și locuiește acolo; fă acolo jertfelnic Dumnezeului Celui ce ți S-a arătat, când fugeai tu de la fața lui Isav, fratele tău!" </p>
<p id="v2"><sup><small>2</small></sup>  Iar Iacov a zis casei sale și tuturor celor ce erau cu dânsul: "Lepădați dumnezeii cei străini, care se află la voi, curățiți-vă și vă primeniți hainele voastre. </p>
<p id="v3"><sup><small>3</small></sup>  Să ne sculăm și să mergem la Betel, că acolo am să fac jertfelnic lui Dumnezeu, Celui ce m-a auzit în ziua necazului meu și Care a fost cu mine și m-a păzit în călătoria în care am umblat!" </p>
<p id="v4"><sup><small>4</small></sup>  Iar ei au dat lui Iacov toți dumnezeii cei străini, care erau în mâinile lor, și cerceii ce-i aveau în urechile lor; și Iacov i-a îngropat sub stejarul de lângă Sichem și i-a lăsat necunoscuți până în ziua de astăzi. </p>
<p id="v5"><sup><small>5</small></sup>  Astfel au plecat ei de la Sichem; și frica lui Dumnezeu era peste orașele dimprejur și n-au urmărit pe fiii lui Iacov. </p>
<p id="v6"><sup><small>6</small></sup>  Sosind Iacov cu toți oamenii cei ce erau cu el la Luz, adică la Betel, în țara Canaanului, </p>
<p id="v7"><sup><small>7</small></sup>  A zidit acolo un jertfelnic și a numit locul acela El-Bet-El, pentru că acolo i Se arătase Dumnezeu, când fugea el de Isav, fratele său. </p>
<p id="v8"><sup><small>8</small></sup>  Atunci a murit Debora, doica Rebecăi, și a fost îngropată mai jos de Betel, sub un stejar, pe care Iacov l-a numit "Stejarul Plângerii". </p>
<p id="v9"><sup><small>9</small></sup>  Aici, în Luz, Se mai arătă Dumnezeu lui Iacov, după întoarcerea lui din Mesopotamia, și îl binecuvântă Dumnezeu, </p>
<p id="v10"><sup><small>10</small></sup>  Și-i zise: "De acum nu te vei mai chema Iacov, ci Israel va fi numele tău". Și-i puse numele Israel. </p>
<p id="v11"><sup><small>11</small></sup>  Apoi Dumnezeu îi mai zise: "Eu sunt Dumnezeul cel Atotputernic! Sporește și te înmulțește! Popoare și mulțime de neamuri se vor naște din tine și regi vor răsări din coapsele tale. <sup id="cite1"><a href="#fn1">[1]</a></sup></p>
<p id="v12"><sup><small>12</small></sup>  Țara, pe care am dat-o lui Avraam și lui Isaac, o voi da ție; iar după tine, voi da pământul acesta urmașilor tăi". </p>
<p id="v13"><sup><small>13</small></sup>  Apoi S-a înălțat Dumnezeu de la el, din locul în care îi grăise. </p>
<p id="v14"><sup><small>14</small></sup>  Și a așezat Iacov un stâlp pe locul unde-i grăise Dumnezeu, un stâlp de piatră, și a săvârșit turnare peste el și a turnat peste el untdelemn. </p>
<p id="v15"><sup><small>15</small></sup>  Și a pus Iacov locului unde-i grăise Dumnezeu, numele Betel. </p>
<p id="v16"><sup><small>16</small></sup>  După aceea au plecat din Betel. Și și-a întins cortul său dincolo de turnul Gader. Dar când se apropiase de Havrata, înainte de a intra în Efrata, Rahila a născut și nașterea aceasta a fost iar tare grea. </p>
<p id="v17"><sup><small>17</small></sup>  Și pe când se chinuia Rahila în durerile nașterii, moașa i-a zis: "Nu te teme, că și acesta va fi băiat!" </p>
<p id="v18"><sup><small>18</small></sup>  Iar când Rahila își dădea sufletul, căci a murit, a pus copilului numele Ben-Oni, adică fiul durerii mele, iar tatăl lui l-a numit Veniamin. </p>
<p id="v19"><sup><small>19</small></sup>  Iar dacă a murit, Rahila a fost îngropată lângă calea ce duce la Efrata, adică la Betleem; </p>
<p id="v20"><sup><small>20</small></sup>  Iacov a ridicat un stâlp de piatră pe mormântul ei și acest stâlp, de pe mormântul Rahilei, este până în ziua de astăzi. </p>
<p id="v21"><sup><small>21</small></sup>  Apoi plecând Iacov de aici și-a întins cortul dincolo de turnul Migdal-Eder. Iar pe vremea când locuia Israel în țara aceasta, a intrat Ruben și a dormit cu Bilha, țiitoarea tatălui său Iacov, și a auzit Israel și i s-a părut aceasta un rău. </p>
<p id="v22"><sup><small>22</small></sup>  Fiii lui Iacov au fost doisprezece și anume: </p>
<p id="v23"><sup><small>23</small></sup>  Fiii Liei: Ruben, întâi-născutul lui Iacov; după el veneau: Simeon, Levi, Iuda, Isahar și Zabulon. </p>
<p id="v24"><sup><small>24</small></sup>  Fiii Rahilei: Iosif și Veniamin. </p>
<p id="v25"><sup><small>25</small></sup>  Fiii slujnicei Rahilei, Bilha: Dan și Neftali. </p>
<p id="v26"><sup><small>26</small></sup>  Și fiii Zilpei, roaba Liei: Gad și Așer. Aceștia sunt fiii lui Iacov, care i s-au născut în Mesopotamia. </p>
<p id="v27"><sup><small>27</small></sup>  Apoi a sosit Iacov la Isaac, tatăl său, căci acesta trăia încă la Mamvri, în Chiriat-Arba, adică la Hebron în pământul Canaanului, unde locuiseră vremelnic Avraam și Isaac. </p>
<p id="v28"><sup><small>28</small></sup>  Iar zilele, pe care le-a trăit Isaac, au fost o sută optzeci de ani. </p>
<p id="v29"><sup><small>29</small></sup>  Slăbind apoi, Isaac a murit și a trecut la părinții săi, fiind bătrân și încărcat de zile, și l-au îngropat feciorii lui, Isav și Iacov. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/ro/Bible/Genesis/34">
          <span class="mdi mdi-arrow-left-drop-circle"></span><span class="pl-2">Geneza - Capitol 34</span>
        </a>
        </td>
        <td>
        <a href="/ro/Bible/Genesis/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/Genesis/36">
          <span class="pr-2">Geneza - Capitol 36</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Referințe</h2>
<div>
<ol>
  <li id="fn1"><a href="#cite1">↑</a> 35:11 <i>Coalele tatălui</i>: <a href="/ro/The_Urantia_Book/74#p7_8">CU 74:7.8</a>.  <i>Partea 1: Atotputernicul</i>: <a href="/ro/The_Urantia_Book/96#p5_7">CU 96:5.7</a>. </li>
</ol>
</div>
