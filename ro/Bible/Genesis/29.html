<!--
title: Geneza - Capitol 29
description: 
published: true
date: 2022-8-28T15:50:57Z
tags: 
editor: ckeditor
dateCreated: 2022-8-28T15:50:57Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/ro/Bible/Genesis/28">Geneza - Capitol 28</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/ro/Bible/Genesis/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/ro/Bible/Genesis/30">Geneza - Capitol 30</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Sculându-se apoi, Iacov s-a dus în pământul fiilor Răsăritului, la Laban, fiul lui Batuel Arameul și fratele Rebecăi, mama lui Iacov și a lui Isav. </p>
<p id="v2"><sup><small>2</small></sup>  Și căutând el o dată, iată în câmp o fântână, iar lângă ea trei turme de oi culcate; căci din fântâna aceea se adăpau turmele și pe gura fântânii era o piatră mare. </p>
<p id="v3"><sup><small>3</small></sup>  Când se adunau acolo toate turmele, ciobanii prăvăleau piatra de pe gura fântânii și adăpau oile, apoi iar puneau piatra la locul ei pe gura fântânii. </p>
<p id="v4"><sup><small>4</small></sup>  Deci a zis Iacov către păstori: "Fraților, de unde sunteți voi?" Iar ei au zis: "Noi suntem din Haran". </p>
<p id="v5"><sup><small>5</small></sup>  Și el le-a zis: "Cunoașteți voi pe Laban, feciorul lui Nahor?" Răspuns-au aceia: "Îl cunoaștem". </p>
<p id="v6"><sup><small>6</small></sup>  Zis-a iarăși Iacov: "E sănătos?" Și ei au zis: "Sănătos. Iată Rahila, fata lui, vine cu oile". </p>
<p id="v7"><sup><small>7</small></sup>  Zis-a Iacov către ei: "Mai e încă mult din zi și nu e încă vremea să se adune turmele; adăpați oile și duceți-vă de le pașteți". </p>
<p id="v8"><sup><small>8</small></sup>  Iar ei au zis: "Până nu se adună toți păstorii, nu putem să prăvălim piatra de pe gura fântânii, ca să adăpăm oile!" </p>
<p id="v9"><sup><small>9</small></sup>  Încă grăind el cu ei, iată a venit Rahila, fiica lui Laban, cu oile tatălui său, căci ea păștea oile tatălui său. </p>
<p id="v10"><sup><small>10</small></sup>  Văzând Iacov pe Rahila, fiica lui Laban, fratele mamei sale, și oile lui Laban, fratele mamei sale, s-a apropiat Iacov și a prăvălit piatra de pe gura fântânii și a adăpat oile lui Laban, fratele mamei sale. </p>
<p id="v11"><sup><small>11</small></sup>  Și a sărutat Iacov pe Rahila și și-a ridicat glasul și a plâns. </p>
<p id="v12"><sup><small>12</small></sup>  Apoi a spus Rahilei că-i rudă cu tatăl ei și că-i fiul Rebecăi. Iar ea a alergat și a spus tatălui său toate acestea. </p>
<p id="v13"><sup><small>13</small></sup>  Auzind Laban de sosirea lui Iacov, fiul surorii sale, a alergat în întâmpinarea lui și, îmbrățișându-l, l-a sărutat și l-a adus în casa sa și el a povestit lui Laban toate. </p>
<p id="v14"><sup><small>14</small></sup>  Iar Laban i-a zis: "Tu ești din oasele mele și din carnea mea". Și a stat Iacov la el o lună de zile. </p>
<p id="v15"><sup><small>15</small></sup>  Atunci Laban a zis către Iacov: "Au doară îmi vei sluji în dar, pentru că îmi ești rudă? Spune-mi, care-ți va fi simbria?" </p>
<p id="v16"><sup><small>16</small></sup>  Laban însă avea două fete: pe cea mai mare o chema Lia și pe cea mai mică o chema Rahila. </p>
<p id="v17"><sup><small>17</small></sup>  Lia era bolnavă de ochi, iar Rahila era chipeșă la statură și tare frumoasă la față. </p>
<p id="v18"><sup><small>18</small></sup>  Lui Iacov însă îi era dragă Rahila și a zis: "Îți voi sluji șapte ani pentru Rahila, fata ta cea mai mică". <sup id="cite1"><a href="#fn1">[1]</a></sup></p>
<p id="v19"><sup><small>19</small></sup>  Zisu-i-a Laban: "Mai bine s-o dau după tine decât s-o dau după alt bărbat. Rămâi la mine!" </p>
<p id="v20"><sup><small>20</small></sup>  Și a slujit Iacov pentru Rahila șapte ani și i s-a părut numai câteva zile, pentru că o iubea. </p>
<p id="v21"><sup><small>21</small></sup>  Apoi a zis Iacov către Laban: "Dă-mi femeia, că mi s-au împlinit zilele să intru la ea". </p>
<p id="v22"><sup><small>22</small></sup>  Atunci a chemat Laban pe toți oamenii locului aceluia și a făcut ospăț. </p>
<p id="v23"><sup><small>23</small></sup>  Iar seara a luat Laban pe fiica sa Lia și a băgat-o înăuntru și a intrat Iacov la ea. </p>
<p id="v24"><sup><small>24</small></sup>  Și Laban a dat pe roaba sa Zilpa, roabă fiicei sale Lia. </p>
<p id="v25"><sup><small>25</small></sup>  Dar când s-a făcut ziuă, iată era Lia. Și a zis Iacov către Laban: "Pentru ce mi-ai făcut aceasta? Nu Îi-am slujit eu oare pentru Rahila? Pentru ce m-ai înșelat?" </p>
<p id="v26"><sup><small>26</small></sup>  Răspuns-a Laban: "Aici la noi nu se pomenește să se mărite fata cea mai mică înaintea celei mai mari. </p>
<p id="v27"><sup><small>27</small></sup>  Împlinește această săptămână de nuntă și-ți voi da-o și pe aceea, pentru slujba ce-mi vei mai face alți șapte ani!" </p>
<p id="v28"><sup><small>28</small></sup>  Și a făcut Iacov așa: a împlinit săptămâna de nuntă și i-a dat Laban și pe Rahila, fiica sa, de femeie. </p>
<p id="v29"><sup><small>29</small></sup>  Atunci a dat Laban pe roaba sa Bilha, roabă fiicei sale Rahila. </p>
<p id="v30"><sup><small>30</small></sup>  A intrat deci Iacov și la Rahila și iubea el pe Rahila mai mult decât pe Lia. Apoi a mai slujit Iacov lui Laban alți șapte ani. </p>
<p id="v31"><sup><small>31</small></sup>  Văzând însă Domnul Dumnezeu că Lia era disprețuită, a deschis pântecele ei, iar Rahila fu stearpă. </p>
<p id="v32"><sup><small>32</small></sup>  A zămislit deci Lia și a născut lui Iacov un fiu, căruia i-a pus numele Ruben, zicând: "A căutat Domnul la smerenia mea și mi-a dat fiu; de acum mă va iubi bărbatul meu". </p>
<p id="v33"><sup><small>33</small></sup>  Apoi a zămislit Lia iarăși și a născut lui Iacov al doilea fiu și a zis: "Auzit-a Domnul că nu sunt iubită și mi-a dat și pe acesta". Și i-a pus numele Simeon. </p>
<p id="v34"><sup><small>34</small></sup>  Și iarăși a zămislit ea și a mai născut un fiu și a zis: "De acum se va lipi de mine bărbatul meu, căci i-am născut trei fii". De aceea i-a pus acestuia numele Levi. </p>
<p id="v35"><sup><small>35</small></sup>  Și iarăși a zămislit și a mai născut un fiu și a zis: "Acum voi lăuda pe Domnul!" De aceea i-a pus numele Iuda. Apoi a încetat Lia de a mai naște. </p>
<h2>Referințe</h2>
<div>
<ol>
  <li id="fn1"><a href="#cite1">↑</a> 29:18-20 <i>Cumpărând soții</i>: <a href="/ro/The_Urantia_Book/83#p3_2">CU 83:3.2</a>.  <i>Femeile ca proprietate</i>: <a href="/ro/The_Urantia_Book/82#p3_4">CU 82:3.4</a>. </li>
</ol>
</div>
