<!--
title: Geneza - Capitol 7
description: 
published: true
date: 2022-8-28T15:50:57Z
tags: 
editor: ckeditor
dateCreated: 2022-8-28T15:50:57Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/ro/Bible/Genesis/6">Geneza - Capitol 6</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/ro/Bible/Genesis/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/ro/Bible/Genesis/8">Geneza - Capitol 8</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  După aceea a zis Domnul Dumnezeu lui Noe: "Intră în corabie, tu și toată casa ta, căci în neamul acesta numai pe tine te-am văzut drept înaintea Mea. </p>
<p id="v2"><sup><small>2</small></sup>  Să iei cu tine din toate animalele curate câte șapte perechi, parte bărbătească și parte femeiască, iar din animalele necurate câte o pereche, parte bărbătească și parte femeiască. </p>
<p id="v3"><sup><small>3</small></sup>  De asemenea și din păsările cerului să iei: din cele curate câte șapte perechi, parte bărbătească și parte femeiască, iar din toate păsările necurate câte o pereche, parte bărbătească și parte femeiască, ca să le păstrezi soiul pentru tot pământul. </p>
<p id="v4"><sup><small>4</small></sup>  Căci peste șapte zile Eu voi vărsa ploaie pe pământ, patruzeci de zile și patruzeci de nopți și am să pierd de pe fața pământului toate făpturile câte am făcut". <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  Și a făcut Noe toate câte i-a poruncit Domnul Dumnezeu. </p>
<p id="v6"><sup><small>6</small></sup>  Noe însă, când a venit asupra pământului potopul de apă, era de șase sute de ani. </p>
<p id="v7"><sup><small>7</small></sup>  Și a intrat Noe în corabie și împreună cu el au intrat fiii lui, femeia lui și femeile fiilor lui, ca să scape de apele potopului. </p>
<p id="v8"><sup><small>8</small></sup>  Din păsările curate și din păsările necurate, din animalele curate și din animalele necurate, din fiare și din toate cele ce se mișcă pe pământ </p>
<p id="v9"><sup><small>9</small></sup>  Au intrat la Noe în corabie perechi, perechi, parte bărbătească și parte femeiască, cum poruncise Dumnezeu lui Noe. </p>
<p id="v10"><sup><small>10</small></sup>  Iar după șapte zile au venit asupra pământului apele potopului. <sup id="cite2"><a href="#fn2">[2]</a></sup></p>
<p id="v11"><sup><small>11</small></sup>  În anul șase sute al vieții lui Noe, în luna a doua, în ziua a douăzeci și șaptea a lunii acesteia, chiar în acea zi, s-au desfăcut toate izvoarele adâncului celui mare și s-au deschis jgheaburile cerului; </p>
<p id="v12"><sup><small>12</small></sup>  Și a plouat pe pământ patruzeci de zile și patruzeci de nopți. </p>
<p id="v13"><sup><small>13</small></sup>  În ziua aceasta a intrat Noe în corabie și împreună cu dânsul au intrat Sem, Ham și Iafet, fiii lui Noe, femeia lui Noe și cele trei femei ale fiilor lui. </p>
<p id="v14"><sup><small>14</small></sup>  Din toate soiurile de fiare de pe pământ, din toate soiurile de animale, din toate soiurile de vietăți ce mișunau pe pământ, din toate soiurile de zburătoare, din toate păsările, din toate înaripatele </p>
<p id="v15"><sup><small>15</small></sup>  Și din tot trupul, în care se afla duh de viață, au intrat cu Noe în corabie, perechi, perechi, parte bărbătească și parte femeiască. <sup id="cite3"><a href="#fn3">[3]</a></sup></p>
<p id="v16"><sup><small>16</small></sup>  Și cele ce au intrat cu Noe în corabie din tot trupul au intrat parte bărbătească și parte femeiască, precum poruncise Dumnezeu lui Noe. Si a închis Domnul Dumnezeu corabia pe din afară. </p>
<p id="v17"><sup><small>17</small></sup>  Potopul a ținut pe pământ patruzeci de zile și patruzeci de nopți și s-a înmulțit apa și a ridicat corabia și aceasta s-a înălțat deasupra pământului. </p>
<p id="v18"><sup><small>18</small></sup>  Și a crescut apa mereu și s-a înmulțit foarte tare pe pământ și corabia se purta pe deasupra apei. </p>
<p id="v19"><sup><small>19</small></sup>  Și a sporit apa pe pământ atât de mult, încât a acoperit toți munții cei înalți, care erau sub cer. </p>
<p id="v20"><sup><small>20</small></sup>  Și a acoperit apa toți munții cei înalți, ridicându-se cu cincisprezece coți mai sus de ei. </p>
<p id="v21"><sup><small>21</small></sup>  Și a murit tot trupul ce se mișca pe pământ: păsările, animalele, fiarele, toate vietățile ce mișunau pe pământ și toți oamenii. </p>
<p id="v22"><sup><small>22</small></sup>  Toate cele de pe uscat, câte aveau suflare de viață în nările lor, au murit. </p>
<p id="v23"><sup><small>23</small></sup>  Și așa s-a stins toată ființa care se afla pe fața a tot pământul, de la om până la dobitoc și până la târâtoare și până la păsările cerului, toate s-au stins de pe pământ, și a rămas numai Noe și ce era cu el în corabie. </p>
<p id="v24"><sup><small>24</small></sup>  Iar apa a crescut mereu pe pământ, o sută cincizeci de zile. </p>
<h2>Referințe</h2>
<div>
<ol>
  <li id="fn1"><a href="#cite1">↑</a> 7:4,12 <i>Ploaie nedorită</i>: <a href="/ro/The_Urantia_Book/85#p4_3">CU 85:4.3</a>. </li>
  <li id="fn2"><a href="#cite2">↑</a> 7:10-24 <i>Potopul adevărat</i>: <a href="/ro/The_Urantia_Book/78#p7_5">CU 78:7.5</a>.  <i>Fără inundații la nivel mondial</i>: <a href="/ro/The_Urantia_Book/78#p7_4">CU 78:7.4</a>. </li>
  <li id="fn3"><a href="#cite3">↑</a> 7:15,22 <i>Respirație de viață</i>: <a href="/ro/The_Urantia_Book/86#p4_3">CU 86:4.3</a>.  <i>Respirație de viață</i>: <a href="/ro/The_Urantia_Book/36#p6_4">CU 36:6.4</a>. </li>
</ol>
</div>
