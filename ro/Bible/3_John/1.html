<!--
title: 3 Ioan - Capitol 1
description: 
published: true
date: 2022-10-8T9:56:58Z
tags: bible, bible—3 john
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td> </td>
        <td><a href="/ro/Bible/3_John/Index">Index</a></td>
        <td> </td>
      </tr>
    </tbody>
  </table>
</figure>
<p id="v1"><sup><small>1</small></sup>  Preotul, către Gaiu cel iubit, pe care îl iubesc întru adevăr: </p>
<p id="v2"><sup><small>2</small></sup>  Iubitule, mă rog să ai spor în toate și să mergi bine cu sănătatea, precum bine mergi cu sufletul. </p>
<p id="v3"><sup><small>3</small></sup>  M-am bucurat mult când au venit frații și au mărturisit despre adevărul tău, așa cum umbli tu întru adevăr. </p>
<p id="v4"><sup><small>4</small></sup>  Mai mare bucurie decât aceasta nu am, ca să aud că fiii mei umblă întru adevăr. </p>
<p id="v5"><sup><small>5</small></sup>  Iubitule, cu credință faci oricâte faci pentru frați și aceasta pentru străini, </p>
<p id="v6"><sup><small>6</small></sup>  Care, în fața Bisericii, au dat mărturie despre dragostea ta. Bine vei face să-i ajuți în călătoria lor, după cum se cuvine înaintea lui Dumnezeu. </p>
<p id="v7"><sup><small>7</small></sup>  Căci pentru numele lui Hristos au plecat la drum, fără să ia nimic de la neamuri. </p>
<p id="v8"><sup><small>8</small></sup>  Noi, deci, datori suntem să sprijinim pe unii ca aceștia, ca să fim împreună-lucrători pentru adevăr. </p>
<p id="v9"><sup><small>9</small></sup>  Am scris ceva Bisericii, dar Diotref, care ține să fie cel dintâi între ei, nu ne primește. </p>
<p id="v10"><sup><small>10</small></sup>  Pentru aceea, când voi veni, îi voi pomeni de faptele pe care le face, defăimându-ne cu vorbe urâte; și nemulțumit fiind cu acestea, nici el nu primește pe frați, nici pe cei care voiesc să-i primească nu-i lasă, și-i dă afară din Biserică. </p>
<p id="v11"><sup><small>11</small></sup>  Iubitule, nu urma răul, ci binele. Cel ce face bine din Dumnezeu este; cel ce face rău n-a văzut pe Dumnezeu. </p>
<p id="v12"><sup><small>12</small></sup>  Lui Dimitrie datu-i-s-a mărturie de către toți și de către însuși adevărul; mărturie îi dăm și noi și știi că mărturia noastră este adevărată. </p>
<p id="v13"><sup><small>13</small></sup>  Multe lucruri aveam să-ți scriu; totuși, nu voiesc să ți le scriu cu cerneală și condei, </p>
<p id="v14"><sup><small>14</small></sup>  Ci nădăjduiesc să te văd în curând, și atunci vom grăi gură către gură. Pace ție! Prietenii te îmbrățișează. Îmbrățișați pe prieteni, pe fiecare după numele lui. </p>
<br/>
<figure class="table chapter-navigator">
  <table>
    <tbody>
      <tr>
        <td> </td>
        <td><a href="/ro/Bible/3_John/Index">Index</a></td>
        <td> </td>
      </tr>
    </tbody>
  </table>
</figure>
