<!--
title: 2 Corinteni - Capitol 4
description: 
published: true
date: 2022-8-28T15:50:57Z
tags: 
editor: ckeditor
dateCreated: 2022-8-28T15:50:57Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/ro/Bible/2_Corinthians/3">2 Corinteni - Capitol 3</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/ro/Bible/2_Corinthians/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/ro/Bible/2_Corinthians/5">2 Corinteni - Capitol 5</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  De aceea, având această slujire, după cum am fost miluiți, nu ne pierdem nădejdea, </p>
<p id="v2"><sup><small>2</small></sup>  Ci ne-am lepădat de cele ascunse ale rușinii, neumblând în vicleșug, nici stricând cuvântul lui Dumnezeu, ci făcându-ne cunoscuți prin arătarea adevărului față de orice conștiință omenească înaintea lui Dumnezeu. </p>
<p id="v3"><sup><small>3</small></sup>  Iar dacă Evanghelia noastră este încă acoperită, este pentru cei pierduți, </p>
<p id="v4"><sup><small>4</small></sup>  În care Dumnezeul veacului acestuia a orbit mințile necredincioșilor, ca să nu le lumineze lumina Evangheliei slavei lui Hristos, Care este chipul lui Dumnezeu. <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  Căci nu ne propovăduim pe noi înșine, ci pe Hristos Iisus, Domnul, iar noi înșine suntem slugile voastre, pentru Iisus. </p>
<p id="v6"><sup><small>6</small></sup>  Fiindcă Dumnezeu, Care a zis: "Strălucească, din întuneric, lumina" - El a strălucit în inimile noastre, ca să strălucească cunoștința slavei lui Dumnezeu, pe fața lui Hristos. </p>
<p id="v7"><sup><small>7</small></sup>  Și avem comoara aceasta în vase de lut, ca să se învedereze că puterea covârșitoare este a lui Dumnezeu și nu de la noi, </p>
<p id="v8"><sup><small>8</small></sup>  În toate pătimind necaz, dar nefiind striviți; lipsiți fiind, dar nu deznădăjduiți; </p>
<p id="v9"><sup><small>9</small></sup>  Prigoniți fiind, dar nu părăsiți; doborâți, dar nu nimiciți; </p>
<p id="v10"><sup><small>10</small></sup>  Purtând totdeauna în trup omorârea lui Iisus, pentru ca și viața lui Iisus să se arate în trupul nostru. </p>
<p id="v11"><sup><small>11</small></sup>  Căci pururea noi cei vii suntem dați spre moarte pentru Iisus, ca și viața lui Iisus să se arate în trupul nostru cel muritor. </p>
<p id="v12"><sup><small>12</small></sup>  Astfel că în noi lucrează moartea, iar în voi viața. </p>
<p id="v13"><sup><small>13</small></sup>  Dar având același duh al credinței, - după cum este scris: "Crezut-am, pentru aceea am și grăit", - și noi credem: pentru aceea și grăim, </p>
<p id="v14"><sup><small>14</small></sup>  Știind că Cel ce a înviat pe Domnul Iisus ne va învia și pe noi cu Iisus și ne va înfățișa împreună cu voi. </p>
<p id="v15"><sup><small>15</small></sup>  Căci toate sunt pentru voi, pentru ca, înmulțindu-se harul să prisosească prin mai mulți mulțumirea, spre slava lui Dumnezeu. </p>
<p id="v16"><sup><small>16</small></sup>  De aceea nu ne pierdem curajul și, chiar dacă omul nostru cel din afară se trece, cel dinăuntru însă se înnoiește din zi în zi. </p>
<p id="v17"><sup><small>17</small></sup>  Căci necazul nostru de acum, ușor și trecător, ne aduce nouă, mai presus de orice măsură, slavă veșnică covârșitoare, </p>
<p id="v18"><sup><small>18</small></sup>  Neprivind noi la cele ce se văd, ci la cele ce nu se văd, fiindcă cele ce se văd sunt trecătoare, iar cele ce nu se văd sunt veșnice. </p>
<h2>Referințe</h2>
<div>
<ol>
  <li id="fn1"><a href="#cite1">↑</a> 4:4 <i>Dumnezeul acestei lumi</i>: <a href="/ro/The_Urantia_Book/67#p2_4">CU 67:2.4</a>.  <i>Zeul Urantiei</i>: <a href="/ro/The_Urantia_Book/53#p8_5">CU 53:8.5</a>.  <i>Bătrânul Prinț Planetar</i>: <a href="/ro/The_Urantia_Book/51#p3_9">CU 51:3.9</a>. </li>
</ol>
</div>
