<!--
title: 2 Corinteni - Capitol 8
description: 
published: true
date: 2022-10-8T9:56:58Z
tags: bible, bible—2 corinthians
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td><a href="/ro/Bible/2_Corinthians/7">2 Corinteni - Capitol 7</a></td>
        <td><a href="/ro/Bible/2_Corinthians/Index">Index</a></td>
        <td><a href="/ro/Bible/2_Corinthians/9">2 Corinteni - Capitol 9</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Și vă fac cunoscut, fraților, harul lui Dumnezeu cel dăruit în Bisericile Macedoniei; </p>
<p id="v2"><sup><small>2</small></sup>  Că în multa lor încercare de necaz, prisosul bucuriei lor și sărăcia lor cea adâncă au sporit în bogăția dărniciei lor, </p>
<p id="v3"><sup><small>3</small></sup>  Căci mărturisesc că de voia lor au dat, după putere și peste putere, </p>
<p id="v4"><sup><small>4</small></sup>  Cu multă rugăminte cerând har de a lua și ei parte la ajutorarea sfinților. </p>
<p id="v5"><sup><small>5</small></sup>  Și au făcut nu după cum au nădăjduit, ci s-au dat pe ei înșiși întâi Domnului și apoi nouă, prin voia lui Dumnezeu, </p>
<p id="v6"><sup><small>6</small></sup>  Încât am rugat pe Tit ca, precum a început dinainte, așa să și desăvârșească, la voi, și darul acesta. </p>
<p id="v7"><sup><small>7</small></sup>  Ci precum întru toate prisosiți: în credință, în cuvânt, în cunoștință, în orice sârguință, în iubirea voastră către noi, așa și în acest dar să prisosiți. </p>
<p id="v8"><sup><small>8</small></sup>  Nu cu poruncă o spun, ci încercând și curăția dragostei voastre, prin sârguința altora. </p>
<p id="v9"><sup><small>9</small></sup>  Căci cunoașteți harul Domnului nostru Iisus Hristos, că El, bogat fiind, pentru voi a sărăcit, ca voi cu sărăcia Lui să vă îmbogățiți. </p>
<p id="v10"><sup><small>10</small></sup>  Și sfat vă dau în aceasta: că aceasta vă este de folos vouă, care încă de anul trecut ați început nu numai să faceți, ci să și voiți. </p>
<p id="v11"><sup><small>11</small></sup>  Duceți dar acum până la capăt fapta, ca precum ați fost gata să voiți, tot așa să și îndepliniți din ce aveți. </p>
<p id="v12"><sup><small>12</small></sup>  Căci dacă este bunăvoință, bine primit este darul, după cât are cineva, nu după cât nu are. </p>
<p id="v13"><sup><small>13</small></sup>  Nu doar ca să fie altora ușurare, iar vouă necaz, ci ca să fie potrivire: </p>
<p id="v14"><sup><small>14</small></sup>  Prisosința voastră să împlinească lipsa acelora, pentru ca și prisosința lor să împlinească lipsa voastră, spre a fi potrivire, </p>
<p id="v15"><sup><small>15</small></sup>  Precum este scris: "Celui cu mult nu i-a prisosit, și celui cu puțin nu i-a lipsit". </p>
<p id="v16"><sup><small>16</small></sup>  Mulțumire fie adusă lui Dumnezeu, Care a dat aceeași râvnă pentru voi în inima lui Tit. </p>
<p id="v17"><sup><small>17</small></sup>  Căci, pe de o parte, a primit îndemnul nostru, iar, pe de altă parte, făcându-se și mai sârguitor, de bună voie a plecat către voi. </p>
<p id="v18"><sup><small>18</small></sup>  Și am trimis împreună cu el și pe fratele a cărui laudă, întru Evanghelie, este în toate Bisericile; <sup id="cite1"><a href="#fn1">[1]</a></sup></p>
<p id="v19"><sup><small>19</small></sup>  Dar nu numai atât, ci este și ales de către Biserici ca împreună-călător cu noi la darul acesta, slujit de noi, spre slava Domnului însuși și spre osârdia noastră. </p>
<p id="v20"><sup><small>20</small></sup>  Prin aceasta ne ferim ca să nu ne defăimeze cineva, în această îmbelșugată strângere de daruri, de care ne îngrijim noi. </p>
<p id="v21"><sup><small>21</small></sup>  Pentru că ne îngrijim de cele bune nu numai înaintea Domnului, ci și înaintea oamenilor. </p>
<p id="v22"><sup><small>22</small></sup>  Și l-am trimis împreună cu ei și pe fratele nostru, pe care l-am încercat în multe, de multe ori, ca fiind sârguitor, iar acum este și mai sârguitor, prin multa încredere în voi. </p>
<p id="v23"><sup><small>23</small></sup>  Astfel, dacă e vorba de Tit, el este însoțitorul meu și împreună-lucrător la voi; dacă e vorba despre frații noștri, ei sunt apostoli ai Bisericilor, slavă a lui Hristos. </p>
<p id="v24"><sup><small>24</small></sup>  Arătați deci către ei, în fața Bisericilor, dovada dragostei voastre, ca și a laudei noastre pentru voi. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/ro/Bible/2_Corinthians/7">2 Corinteni - Capitol 7</a></td>
        <td><a href="/ro/Bible/2_Corinthians/Index">Index</a></td>
        <td><a href="/ro/Bible/2_Corinthians/9">2 Corinteni - Capitol 9</a></td>
      </tr>
    </tbody>
  </table>
</figure>
<h2>Referințe</h2>
<div>
<ol>
  <li id="fn1"><a href="#cite1">↑</a> 8:18,22 <i>Numit „frate” și „sora”</i>: <a href="/ro/The_Urantia_Book/194#p4_7">CU 194:4.7</a>. </li>
</ol>
</div>
