<!--
title: 2 Corinteni - Capitol 11
description: 
published: true
date: 2022-8-28T15:50:57Z
tags: 
editor: ckeditor
dateCreated: 2022-8-28T15:50:57Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/ro/Bible/2_Corinthians/10">2 Corinteni - Capitol 10</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/ro/Bible/2_Corinthians/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/ro/Bible/2_Corinthians/12">2 Corinteni - Capitol 12</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  O, de mi-ați îngădui puțină neînțelepție! Dar îmi și îngăduiți, </p>
<p id="v2"><sup><small>2</small></sup>  Căci vă râvnesc pe voi cu râvna lui Dumnezeu, pentru că v-am logodit unui singur bărbat, ca să vă înfățișez lui Hristos fecioară neprihănită. </p>
<p id="v3"><sup><small>3</small></sup>  Dar mă tem ca nu cumva, precum șarpele a amăgit pe Eva în viclenia lui, tot așa să se abată și gândurile voastre de la curăția și nevinovăția cea în Hristos. </p>
<p id="v4"><sup><small>4</small></sup>  Căci dacă cel ce vine vă propovăduiește un alt Iisus, pe care nu l-am propovăduit noi, sau luați un alt duh, pe care nu l-ați luat, sau altă evanghelie pe care nu ați primit-o, - voi l-ați îngădui foarte bine. </p>
<p id="v5"><sup><small>5</small></sup>  Dar eu socotesc că nu sunt cu nimic mai prejos decât cei mai de frunte dintre apostoli. </p>
<p id="v6"><sup><small>6</small></sup>  Și chiar dacă sunt neiscusit în cuvânt, nu însă în cunoștință, ci v-am dovedit-o în totul față de voi toți. </p>
<p id="v7"><sup><small>7</small></sup>  Sau am făcut păcat că v-am propovăduit în dar Evanghelia lui Dumnezeu, smerindu-mă pe mine însumi, pentru ca voi să vă înălțați? </p>
<p id="v8"><sup><small>8</small></sup>  Alte Biserici am prădat, luând plată ca să vă slujesc pe voi. </p>
<p id="v9"><sup><small>9</small></sup>  Și de față fiind la voi și în lipsuri aflându-mă, n-am făcut supărare nimănui. Căci în cele ce mi-au lipsit, m-au îndestulat frații veniți din Macedonia. Și în toate m-am păzit și mă voi păzi, să nu vă fiu povară. </p>
<p id="v10"><sup><small>10</small></sup>  Este în mine adevărul lui Hristos, că lauda aceasta nu-mi va fi îngrădită în ținuturile Ahaei. </p>
<p id="v11"><sup><small>11</small></sup>  Pentru ce? Pentru că nu vă iubesc? Dumnezeu știe! </p>
<p id="v12"><sup><small>12</small></sup>  Dar ceea ce fac, voi face și în viitor, ca să tai pricina celor ce poftesc pricină, pentru a se afla ca și noi în ceea ce se laudă. </p>
<p id="v13"><sup><small>13</small></sup>  Pentru că unii ca aceștia sunt apostoli mincinoși, lucrători vicleni, care iau chip de apostoli ai lui Hristos. </p>
<p id="v14"><sup><small>14</small></sup>  Nu este de mirare, deoarece însuși satana se preface în înger al luminii. <sup id="cite2"><a href="#fn2">[2]</a></sup></p>
<p id="v15"><sup><small>15</small></sup>  Nu este deci lucru mare dacă și slujitorii lui iau chip de slujitori ai dreptății, al căror sfârșit va fi după faptele lor. </p>
<p id="v16"><sup><small>16</small></sup>  Iarăși zic: Să nu mă socotească cineva că sunt fără minte, iar de nu primiți-mă măcar ca pe un fără-de-minte, ca să mă laud și eu puțin. </p>
<p id="v17"><sup><small>17</small></sup>  Ceea ce grăiesc, nu după Domnul grăiesc, ci ca în neînțelepție, în această stare de laudă. </p>
<p id="v18"><sup><small>18</small></sup>  Deoarece mulți se laudă după trup, mă voi lăuda și eu. </p>
<p id="v19"><sup><small>19</small></sup>  Pentru că voi, înțelepți fiind, îngăduiți bucuros pe cei neînțelepți. </p>
<p id="v20"><sup><small>20</small></sup>  Căci de vă robește cineva, de vă mănâncă cineva, de vă ia ce e al vostru, de vă privește cineva cu mândrie, de vă lovește cineva peste obraz, - răbdați. </p>
<p id="v21"><sup><small>21</small></sup>  Spre necinste o spun, că noi ne-am arătat slabi. Dar în orice ar cuteza cineva - întru neînțelepție zic, - cutez și eu! </p>
<p id="v22"><sup><small>22</small></sup>  Sunt ei evrei? Sunt și eu. Sunt ei israeliți? Israelit sunt și eu. Sunt ei sămânța lui Avraam? Sunt și eu. <sup id="cite3"><a href="#fn3">[3]</a></sup></p>
<p id="v23"><sup><small>23</small></sup>  Sunt ei slujitori ai lui Hristos? Nebunește spun: eu nu mai mult ca ei! În osteneli mai mult, în închisori mai mult, în bătăi peste măsură, la moarte adeseori. </p>
<p id="v24"><sup><small>24</small></sup>  De la iudei, de cinci ori am luat patruzeci de lovituri de bici fără una. </p>
<p id="v25"><sup><small>25</small></sup>  De trei ori am fost bătut cu vergi; o dată am fost bătut cu pietre; de trei ori s-a sfărâmat corabia cu mine; o noapte și o zi am petrecut în largul mării. </p>
<p id="v26"><sup><small>26</small></sup>  În călătorii adeseori, în primejdii de râuri, în primejdii de la tâlhari, în primejdii de la neamul meu, în primejdii de la păgâni; în primejdii în cetăți, în primejdii în pustie, în primejdii pe mare, în primejdii între frații cei mincinoși; </p>
<p id="v27"><sup><small>27</small></sup>  În osteneală și în trudă, în privegheri adeseori, în foame și în sete, în posturi de multe ori, în frig și în lipsă de haine. </p>
<p id="v28"><sup><small>28</small></sup>  Pe lângă cele din afară, ceea ce mă împresoară în toate zilele este grija de toate Bisericile. </p>
<p id="v29"><sup><small>29</small></sup>  Cine este slab și eu să nu fiu slab? Cine se smintește și eu să nu ard? </p>
<p id="v30"><sup><small>30</small></sup>  Dacă trebuie să mă laud, mă voi lăuda cu cele ale slăbiciunii mele! </p>
<p id="v31"><sup><small>31</small></sup>  Dumnezeu și Tatăl Domnului nostru Iisus, Cel ce este binecuvântat în veci, știe că nu mint! <sup id="cite1"><a href="#fn1">[1]</a></sup></p>
<p id="v32"><sup><small>32</small></sup>  În Damasc, dregătorul regelui Areta păzea cetatea Damascului, ca să mă prindă, </p>
<p id="v33"><sup><small>33</small></sup>  Și printr-o fereastră am fost lăsat în jos, peste zid, într-un coș, și am scăpat din mâinile lui. </p>
<h2>Referințe</h2>
<div>
<ol>
  <li id="fn1"><a href="#cite1">↑</a> 11:31 <i>Tatăl Domnului Isus Hristos</i>: <a href="/ro/The_Urantia_Book/194#p3_11">CU 194:3.11</a>.  <i>Tatăl Domnului Isus Hristos</i>: <a href="/ro/The_Urantia_Book/194#p4_6">CU 194:4.6</a>. </li>
  <li id="fn2"><a href="#cite2">↑</a> 11:14 <i>Evanghelul Luminii</i>: <a href="/ro/The_Urantia_Book/31#p7_1">CU 31:7.1</a>.  <i>Satana, o creatură strălucită</i>: <a href="/ro/The_Urantia_Book/67#p1_1">CU 67:1.1</a>. </li>
  <li id="fn3"><a href="#cite3">↑</a> 11:22 <i>Pavel, un evreu al evreilor</i>: <a href="/ro/The_Urantia_Book/121#p1_2">CU 121:1.2</a>. </li>
</ol>
</div>
