<!--
title: 2 Corinteni - Capitol 5
description: 
published: true
date: 2023-11-8T21:58:28Z
tags: bible, bible—2 corinthians
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/ro/Bible/2_Corinthians/4">
          <span class="mdi mdi-arrow-left-drop-circle"></span><span class="pl-2">2 Corinteni - Capitol 4</span>
        </a>
        </td>
        <td>
        <a href="/ro/Bible/2_Corinthians/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/2_Corinthians/6">
          <span class="pr-2">2 Corinteni - Capitol 6</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Căci știm că, dacă acest cort, locuința noastră pământească, se va strica, avem zidire de la Dumnezeu, casă nefăcută de mână, veșnică, în ceruri. <sup id="cite6"><a href="#fn6">[6]</a></sup></p>
<p id="v2"><sup><small>2</small></sup>  Căci de aceea și suspinăm, în acest trup, dorind să ne îmbrăcăm cu locuința noastră cea din cer, </p>
<p id="v3"><sup><small>3</small></sup>  Dacă totuși vom fi găsiți îmbrăcați, iar nu goi. </p>
<p id="v4"><sup><small>4</small></sup>  Că noi, cei ce suntem în cortul acesta, suspinăm îngreuiați, de vreme ce dorim să nu ne scoatem haina noastră, ci să ne îmbrăcăm cu cealaltă pe deasupra, ca ceea ce este muritor să fie înghițit de viață. </p>
<p id="v5"><sup><small>5</small></sup>  Iar Cel ce ne-a făcut spre aceasta este Dumnezeu, Care ne-a dat nouă arvuna Duhului. </p>
<p id="v6"><sup><small>6</small></sup>  Îndrăznind deci totdeauna și știind că, petrecând în trup, suntem departe de Domnul, </p>
<p id="v7"><sup><small>7</small></sup>  Căci umblăm prin credință, nu prin vedere, <sup id="cite4"><a href="#fn4">[4]</a></sup></p>
<p id="v8"><sup><small>8</small></sup>  Avem încredere și voim mai bine să plecăm din trup și să petrecem la Domnul. </p>
<p id="v9"><sup><small>9</small></sup>  De aceea ne și străduim ca, fie că petrecem în trup, fie că plecăm din el, să fim bineplăcuți Lui. </p>
<p id="v10"><sup><small>10</small></sup>  Pentru că noi toți trebuie să ne înfățișăm înaintea scaunului de judecată al lui Hristos, ca să ia fiecare după cele ce a făcut prin trup, ori bine, ori rău. </p>
<p id="v11"><sup><small>11</small></sup>  Cunoscând deci frica de Domnul, căutăm să înduplecăm pe oameni, dar lui Dumnezeu Îi suntem binecunoscuți și nădăjduiesc că suntem binecunoscuți și în cugetele voastre. </p>
<p id="v12"><sup><small>12</small></sup>  Căci nu vă spunem iarăși cine suntem, ci vă dăm prilej de laudă pentru noi, ca să aveți ce să spuneți acelora care se laudă cu fața și nu cu inima. </p>
<p id="v13"><sup><small>13</small></sup>  Căci, dacă ne-am ieșit din fire, este pentru Dumnezeu, iar dacă suntem cu mintea întreagă, este pentru voi. </p>
<p id="v14"><sup><small>14</small></sup>  Căci dragostea lui Hristos ne stăpânește pe noi care socotim aceasta, că dacă unul a murit pentru toți, au murit deci toți. </p>
<p id="v15"><sup><small>15</small></sup>  Și a murit pentru toți, ca cei ce viază să nu mai loruși, ci Aceluia care, pentru ei, a murit și a înviat. </p>
<p id="v16"><sup><small>16</small></sup>  De aceea, noi nu mai știm de acum pe nimeni după trup; chiar dacă am cunoscut pe Hristos după trup, acum nu-L mai cunoaștem. </p>
<p id="v17"><sup><small>17</small></sup>  Deci, dacă este cineva în Hristos, este făptură nouă; cele vechi au trecut, iată toate s-au făcut noi. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v18"><sup><small>18</small></sup>  Și toate sunt de la Dumnezeu, Care ne-a împăcat cu Sine prin Hristos și Care ne-a dat nouă slujirea împăcării. <sup id="cite7"><a href="#fn7">[7]</a></sup></p>
<p id="v19"><sup><small>19</small></sup>  Pentru că Dumnezeu era în Hristos, împăcând lumea cu Sine însuși, nesocotindu-le greșelile lor și punând în noi cuvântul împăcării. <sup id="cite5"><a href="#fn5">[5]</a></sup></p>
<p id="v20"><sup><small>20</small></sup>  În numele lui Hristos, așadar, ne înfățișăm ca mijlocitori, ca și cum Însuși Dumnezeu v-ar îndemna prin noi. Vă rugăm, în numele lui Hristos, împăcați-vă cu Dumnezeu! <sup id="cite3"><a href="#fn3">[3]</a></sup></p>
<p id="v21"><sup><small>21</small></sup>  Căci pe El, Care n-a cunoscut păcatul, L-a făcut pentru noi păcat, ca să dobândim, întru El, dreptatea lui Dumnezeu. <sup id="cite8"><a href="#fn8">[8]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/ro/Bible/2_Corinthians/4">
          <span class="mdi mdi-arrow-left-drop-circle"></span><span class="pl-2">2 Corinteni - Capitol 4</span>
        </a>
        </td>
        <td>
        <a href="/ro/Bible/2_Corinthians/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/2_Corinthians/6">
          <span class="pr-2">2 Corinteni - Capitol 6</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Referințe</h2>
<div>
<ol>
  <li id="fn1"><a href="#cite1">↑</a> 5:17-19 <i>Transformare</i>: <a href="/ro/The_Urantia_Book/143#p2_4">CU 143:2.4</a>. </li>
  <li id="fn2"><a href="#cite2">↑</a> 5:17 <i>Lucruri vechi și noi</i>: <a href="/ro/The_Urantia_Book/143#p2_3">CU 143:2.3</a>.  <i>Dacă Isus înăuntru, creatură nouă</i>: <a href="/ro/The_Urantia_Book/100#p7_18">CU 100:7.18</a>.  <i>Vechi depășit de noi</i>: <a href="/ro/The_Urantia_Book/156#p5_5">CU 156:5.5</a>.  <i>Lucrurile vechi devin noi</i>: <a href="/ro/The_Urantia_Book/55#p6_4">CU 55:6.4</a>. </li>
  <li id="fn3"><a href="#cite3">↑</a> 5:20 <i>Comisia în calitate de ambasadori</i>: <a href="/ro/The_Urantia_Book/174#p0_2">CU 174:0.2</a>.  <i>Sunteți ambasadori</i>: <a href="/ro/The_Urantia_Book/140#p3_1">CU 140:3.1</a>.  <i>Ambasadori ai regatului</i>: <a href="/ro/The_Urantia_Book/140#p3_14">CU 140:3.14</a>. </li>
  <li id="fn4"><a href="#cite4">↑</a> 5:7 <i>Umblă prin credință, nu prin vedere</i>: <a href="/ro/The_Urantia_Book/174#p0_2">CU 174:0.2</a>. </li>
  <li id="fn5"><a href="#cite5">↑</a> 5:19 <i>împăcarea lui Hristos</i>: <a href="/ro/The_Urantia_Book/98#p7_1">CU 98:7.1</a>. </li>
  <li id="fn6"><a href="#cite6">↑</a> 5:1 <i>Oraș: constructor, făuritor, este Dumnezeu</i>: <a href="/ro/The_Urantia_Book/48#p1_7">CU 48:1.7</a>.  <i>Ziditorul și făcătorul este Dumnezeu</i>: <a href="/ro/The_Urantia_Book/44#p3_1">CU 44:3.1</a>. </li>
  <li id="fn7"><a href="#cite7">↑</a> 5:18-21 <i>dragostea lui Dumnezeu pentru lume</i>: <a href="/ro/The_Urantia_Book/1#p5_4">CU 1:5.4</a>. </li>
  <li id="fn8"><a href="#cite8">↑</a> 5:21 <i>Fără „ispășire pentru păcat” Contra:</i>: <a href="/ro/The_Urantia_Book/186#p5_7">CU 186:5.7</a>. </li>
</ol>
</div>
