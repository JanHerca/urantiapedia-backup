<!--
title: Apocalipsa - Capitol 14
description: 
published: true
date: 2022-10-8T9:56:58Z
tags: bible, bible—revelation
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td><a href="/ro/Bible/Revelation/13">Apocalipsa - Capitol 13</a></td>
        <td><a href="/ro/Bible/Revelation/Index">Index</a></td>
        <td><a href="/ro/Bible/Revelation/15">Apocalipsa - Capitol 15</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Și m-am uitat și iată Mielul stătea pe muntele Sion și cu El o sută patruzeci și patru de mii, care aveau numele Lui și numele Tatălui Lui, scris pe frunțile lor. </p>
<p id="v2"><sup><small>2</small></sup>  Atunci am auzit un glas din cer, ca un vuiet de ape multe și ca bubuitul unui tunet puternic, iar glasul pe care l-am auzit ca glasul celor ce cântă cu alăutele lor. <sup id="cite2"><a href="#fn2">[2]</a></sup></p>
<p id="v3"><sup><small>3</small></sup>  Și cântau o cântare nouă, înaintea tronului și înaintea celor patru ființe și înaintea bătrânilor; și nimeni nu putea să învețe cântarea decât numai cei o sută patruzeci și patru de mii, care fuseseră răscumpărați de pe pământ. <sup id="cite3"><a href="#fn3">[3]</a></sup></p>
<p id="v4"><sup><small>4</small></sup>  Aceștia sunt care nu s-au întinat cu femei, căci sunt feciorelnici. Aceștia sunt care merg după Miel ori unde se va duce. Aceștia au fost răscumpărați dintre oameni, pârgă lui Dumnezeu și Mielului. </p>
<p id="v5"><sup><small>5</small></sup>  Iar în gura lor nu s-a aflat minciună, fiindcă sunt fără prihană. </p>
<p id="v6"><sup><small>6</small></sup>  Și am văzut apoi alt înger, care zbura prin mijlocul cerului, având să binevestească Evanghelia veșnică celor ce locuiesc pe pământ și la tot neamul și seminția și limba și poporul, </p>
<p id="v7"><sup><small>7</small></sup>  Zicând cu glas puternic: Temeți-vă de Dumnezeu și dați Lui slavă, că a venit ceasul judecății Lui, și vă închinați Celui ce a făcut cerul și pământul și marea și izvoarele apelor. <sup id="cite1"><a href="#fn1">[1]</a></sup></p>
<p id="v8"><sup><small>8</small></sup>  Și un al doilea înger a venit, zicând: A căzut, a căzut Babilonul, cetatea cea mare, care a adăpat toate neamurile din vinul furiei desfrânării sale. </p>
<p id="v9"><sup><small>9</small></sup>  Și al treilea înger a venit după ei, strigând cu glas puternic: Cine se închină fiarei și chipului ei și primește semnul ei pe fruntea lui, sau pe mâna lui, <sup id="cite4"><a href="#fn4">[4]</a></sup></p>
<p id="v10"><sup><small>10</small></sup>  Va bea și el din vinul aprinderii lui Dumnezeu, turnat neamestecat, în potirul mâniei Sale, și se va chinui în foc și în pucioasă, înaintea sfinților îngeri și înaintea Mielului. </p>
<p id="v11"><sup><small>11</small></sup>  Și fumul chinului lor se siue în vecii vecilor. Și nu au odihnă nici ziua nici noaptea cei ce se închină fiarei și chipului ei și oricine primește semnul numelui ei. </p>
<p id="v12"><sup><small>12</small></sup>  Aici este răbdarea sfinților, care păzesc poruncile lui Dumnezeu și credința lui Iisus. <sup id="cite5"><a href="#fn5">[5]</a></sup></p>
<p id="v13"><sup><small>13</small></sup>  Și am auzit un glas din cer, zicând: Scrie: Fericiți cei morți, cei ce acum mor întru Domnul! Da, grăiește Duhul, odihnească-se de ostenelile lor, căci faptele lor vin cu ei, </p>
<p id="v14"><sup><small>14</small></sup>  Și am privit și iată un nor alb și Cel ce ședea pe nor era asemenea Fiului Omului, având pe cap cunună de aur și în mână seceră ascuțită. <sup id="cite6"><a href="#fn6">[6]</a></sup></p>
<p id="v15"><sup><small>15</small></sup>  Și iată un alt înger a ieșit din templu, strigând cu glas mare Celui ce ședea pe nor: Trimite secera și seceră, că a venit ceasul de secerat, fiindcă s-a copt secerișul pământului. </p>
<p id="v16"><sup><small>16</small></sup>  Și Cel ce ședea pe nor a aruncat pe pământ secera lui și pământul a fost secerat. </p>
<p id="v17"><sup><small>17</small></sup>  Și un alt înger a ieșit din templul cel ceresc, având și el un cuțitaș ascuțit. </p>
<p id="v18"><sup><small>18</small></sup>  Și încă un înger a ieșit din altar, având putere asupra focului, și a strigat cu glas mare celui care avea cuțitașul ascuțit, zicând: Trimite cuțitașul tău cel ascuțit și culege ciorchinii viei pământului, căci s-au copt. </p>
<p id="v19"><sup><small>19</small></sup>  Și îngerul a aruncat, pe pământ, cuțitașul lui și a cules via pământului și strugurii i-a aruncat în teascul cel mare al mâniei lui Dumnezeu. </p>
<p id="v20"><sup><small>20</small></sup>  Și teascul a fost călcat afară din cetate și a ieșit sânge din teasc, până la zăbalele cailor, pe o întindere de o mie șase sute de stadii. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/ro/Bible/Revelation/13">Apocalipsa - Capitol 13</a></td>
        <td><a href="/ro/Bible/Revelation/Index">Index</a></td>
        <td><a href="/ro/Bible/Revelation/15">Apocalipsa - Capitol 15</a></td>
      </tr>
    </tbody>
  </table>
</figure>
<h2>Referințe</h2>
<div>
<ol>
  <li id="fn1"><a href="#cite1">↑</a> 14:7 <i>Dumnezeu a creat cerul și pământul</i>: <a href="/ro/The_Urantia_Book/131#p2_2">CU 131:2.2</a>.  <i>Dumnezeu a făcut toate lucrurile și ființele</i>: <a href="/ro/The_Urantia_Book/131#p10_2">CU 131:10.2</a>.  <i>Dumnezeu ca Creator al cerului, al pământului</i>: <a href="/ro/The_Urantia_Book/0#p2_9">CU 0:2.9</a>.  <i>Dumnezeu a creat</i>: <a href="/ro/The_Urantia_Book/95#p5_9">CU 95:5.9</a>.  <i>Creatorul</i>: <a href="/ro/The_Urantia_Book/131#p10_6">CU 131:10.6</a>.  <i>Creatorul cerului și pământului</i>: <a href="/ro/The_Urantia_Book/128#p1_10">CU 128:1.10</a>.  <i>Dumnezeu a făcut totul</i>: <a href="/ro/The_Urantia_Book/6#p1_3">CU 6:1.3</a>.  <i>Creator credincios și divin</i>: <a href="/ro/The_Urantia_Book/2#p1_2">CU 2:1.2</a>.  <i>Creator universal</i>: <a href="/ro/The_Urantia_Book/142#p3_7">CU 142:3.7</a>.  <i>Dumnezeu a creat cerul și pământul</i>: <a href="/ro/The_Urantia_Book/1#p0_1">CU 1:0.1</a>. </li>
  <li id="fn2"><a href="#cite2">↑</a> 14:2 <i>Harpa lui Dumnezeu</i>: <a href="/ro/The_Urantia_Book/47#p10_2">CU 47:10.2</a>. </li>
  <li id="fn3"><a href="#cite3">↑</a> 14:3 <i>managementul Urantia</i>: <a href="/ro/The_Urantia_Book/114#p2_1">CU 114:2.1</a>.  <i>24 de consilieri</i>: <a href="/ro/The_Urantia_Book/77#p9_5">CU 77:9.5</a>. </li>
  <li id="fn4"><a href="#cite4">↑</a> 14:9-11 <i>Îndepărtați semnul fiarei</i>: <a href="/ro/The_Urantia_Book/47#p9_1">CU 47:9.1</a>. </li>
  <li id="fn5"><a href="#cite5">↑</a> 14:12 <i>Credința lui Isus</i>: <a href="/ro/The_Urantia_Book/101#p6_9">CU 101:6.9</a>. </li>
  <li id="fn6"><a href="#cite6">↑</a> 14:14 <i>Son of Man</i>: <a href="/ro/The_Urantia_Book/128#p1_2">CU 128:1.2</a>.  <i>Fiul Omului</i>: <a href="/ro/The_Urantia_Book/135#p5_7">CU 135:5.7</a>.  <i># 2 Fiul Omului</i>: <a href="/ro/The_Urantia_Book/136#p1_1">CU 136:1.1</a>.  <i>Son of Man</i>: <a href="/ro/The_Urantia_Book/126#p3_6">CU 126:3.6</a>. </li>
</ol>
</div>
