<!--
title: Apocalipsa - Capitol 7
description: 
published: true
date: 2022-10-8T9:56:58Z
tags: bible, bible—revelation
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td><a href="/ro/Bible/Revelation/6">Apocalipsa - Capitol 6</a></td>
        <td><a href="/ro/Bible/Revelation/Index">Index</a></td>
        <td><a href="/ro/Bible/Revelation/8">Apocalipsa - Capitol 8</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  După aceasta am văzut patru îngeri, stând la cele patru unghiuri ale pământului, ținând cele patru vânturi ale pământului, ca să nu sufle vânt pe pământ, nici peste mare, nici peste vreun copac. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Și am văzut un alt înger care se ridica de la Răsăritul Soarelui și avea pecetea Viului Dumnezeu. Îngerul a strigat cu glas puternic către cei patru îngeri, cărora li s-a dat să vatăme pământul și marea, <sup id="cite2"><a href="#fn2">[2]</a></sup></p>
<p id="v3"><sup><small>3</small></sup>  Zicând: Nu vătămați pământul, nici marea, nici copacii, până ce nu vom pecetlui, pe frunțile lor, pe robii Dumnezeului nostru. </p>
<p id="v4"><sup><small>4</small></sup>  Și am auzit numărul celor pecetluiți: o sută patruzeci și patru de mii de pecetluiți, din toate semințiile fiilor lui Israel: </p>
<p id="v5"><sup><small>5</small></sup>  Din seminția lui Iuda, douăsprezece mii de pecetluiți; din seminția lui Ruben, douăsprezece mii; din seminția lui Gad, douăsprezece mii; </p>
<p id="v6"><sup><small>6</small></sup>  Din seminția lui Așer, douăsprezece mii; din seminția lui Neftali, douăsprezece mii; din seminția lui Manase, douăsprezece mii; </p>
<p id="v7"><sup><small>7</small></sup>  Din seminția lui Simeon, douăsprezece mii; din seminția lui Levi, douăsprezece mii; din seminția lui Isahar, douăsprezece mii; </p>
<p id="v8"><sup><small>8</small></sup>  Din seminția lui Zabulon, douăsprezece mii; din seminția lui Iosif, douăsprezece mii; din seminția Veniamin, douăsprezece mii de pecetluiți. </p>
<p id="v9"><sup><small>9</small></sup>  După acestea, m-am uitat și iată mulțime multă, pe care nimeni nu putea s-o numere, din tot neamul și semințiile și popoarele și limbile, stând înaintea tronului și înaintea Mielului, îmbrăcați în veșminte albe și având în mână ramuri de finic. </p>
<p id="v10"><sup><small>10</small></sup>  Și mulțimea striga cu glas mare, zicând: Mântuirea este de la Dumnezeul nostru, Care șade pe tron, și de la Mielul. </p>
<p id="v11"><sup><small>11</small></sup>  Și toți îngerii stăteau împrejurul tronului bătrânilor și al celor patru ființe, și au căzut înaintea tronului pe fețele lor și s-au închinat lui Dumnezeu, <sup id="cite3"><a href="#fn3">[3]</a></sup></p>
<p id="v12"><sup><small>12</small></sup>  Zicând: Amin! Binecuvântarea și slava și înțelepciunea și mulțumirea și cinstea și puterea și tăria fie Dumnezeului nostru, în vecii vecilor. Amin! </p>
<p id="v13"><sup><small>13</small></sup>  Iar unul dintre bătrâni a deschis gura și mi-a zis: Aceștia care sunt îmbrăcați în veșminte albe, cine sunt și de unde au venit? </p>
<p id="v14"><sup><small>14</small></sup>  Și i-am zis: Doamne, Tu știi. El mi-a răspuns: Aceștia sunt cei ce vin din strâmtorarea cea mare și și-au spălat veșmintele lor și le-au făcut albe în sângele Mielului. <sup id="cite4"><a href="#fn4">[4]</a></sup></p>
<p id="v15"><sup><small>15</small></sup>  Pentru aceea sunt înaintea tronului lui Dumnezeu, și Îi slujesc ziua și noaptea, în templul Lui, și Cel ce șade pe tron îi va adăposti în cortul Său. </p>
<p id="v16"><sup><small>16</small></sup>  Și nu vor mai flămânzi, nici nu vor mai înseta, nici nu va mai cădea soarele peste ei și nici o arșiță; </p>
<p id="v17"><sup><small>17</small></sup>  Căci Mielul, Cel ce stă în mijlocul tronului, îi va paște pe ei și-i va duce la izvoarele apelor vieții și Dumnezeu va șterge orice lacrimă din ochii lor. <sup id="cite5"><a href="#fn5">[5]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td><a href="/ro/Bible/Revelation/6">Apocalipsa - Capitol 6</a></td>
        <td><a href="/ro/Bible/Revelation/Index">Index</a></td>
        <td><a href="/ro/Bible/Revelation/8">Apocalipsa - Capitol 8</a></td>
      </tr>
    </tbody>
  </table>
</figure>
<h2>Referințe</h2>
<div>
<ol>
  <li id="fn1"><a href="#cite1">↑</a> 7:1 <i>Fetiș de carte sacră</i>: <a href="/ro/The_Urantia_Book/88#p2_7">CU 88:2.7</a>. </li>
  <li id="fn2"><a href="#cite2">↑</a> 7:2-3 <i>Sigiliul Arhanghelului pentru înviere</i>: <a href="/ro/The_Urantia_Book/52#p1_6">CU 52:1.6</a>. </li>
  <li id="fn3"><a href="#cite3">↑</a> 7:11 <i>managementul Urantia</i>: <a href="/ro/The_Urantia_Book/114#p2_1">CU 114:2.1</a>.  <i>24 de consilieri</i>: <a href="/ro/The_Urantia_Book/77#p9_5">CU 77:9.5</a>. </li>
  <li id="fn4"><a href="#cite4">↑</a> 7:14 <i>Prin mare necaz</i>: <a href="/ro/The_Urantia_Book/47#p8_7">CU 47:8.7</a>.  <i>Împărăția necazului și bucuriei</i>: <a href="/ro/The_Urantia_Book/137#p6_5">CU 137:6.5</a>. </li>
  <li id="fn5"><a href="#cite5">↑</a> 7:17 <i>Partea 3: Ștergeți toate lacrimile</i>: <a href="/ro/The_Urantia_Book/27#p1_5">CU 27:1.5</a>.  <i>SoT devine fântână de apă vie</i>: <a href="/ro/The_Urantia_Book/181#p1_4">CU 181:1.4</a>. </li>
</ol>
</div>
