<!--
title: Apocalipsa - Capitol 12
description: 
published: true
date: 2022-8-28T15:50:57Z
tags: 
editor: ckeditor
dateCreated: 2022-8-28T15:50:57Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/ro/Bible/Revelation/11">Apocalipsa - Capitol 11</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/ro/Bible/Revelation/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/ro/Bible/Revelation/13">Apocalipsa - Capitol 13</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Și s-a arătat din cer un semn mare: o femeie înveșmântată cu soarele și luna era sub picioarele ei și pe cap purta cunună din douăsprezece stele. </p>
<p id="v2"><sup><small>2</small></sup>  Și era însărcinată și striga, chinuindu-se și muncindu-se ca să nască. </p>
<p id="v3"><sup><small>3</small></sup>  Și alt semn s-a arătat în cer: iată un balaur mare, roșu, având șapte capete și zece coarne, și pe capetele lui, șapte cununi împărătești. <sup id="cite1"><a href="#fn1">[1]</a></sup></p>
<p id="v4"><sup><small>4</small></sup>  Iar coada lui târa a treia parte din stelele cerului și le-a aruncat pe pământ. Și balaurul stătu înaintea femeii, care era să nască, pentru ca să înghită copilul, când se va naște. </p>
<p id="v5"><sup><small>5</small></sup>  Și a născut un copil de parte bărbătească, care avea să păstorească toate neamurile cu toiag de fier. Și copilul ei fu răpit la Dumnezeu și la tronul Lui, </p>
<p id="v6"><sup><small>6</small></sup>  Iar femeia a fugit în pustie, unde are loc gătit de Dumnezeu, ca să o hrănească pe ea, acolo, o mie două sute și șaizeci de zile. </p>
<p id="v7"><sup><small>7</small></sup>  Și s-a făcut război în cer: Mihail și îngerii lui au pornit război cu balaurul. Și se războia și balaurul și îngerii lui. <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup> <sup id="cite4"><a href="#fn4">[4]</a></sup> <sup id="cite5"><a href="#fn5">[5]</a></sup> <sup id="cite6"><a href="#fn6">[6]</a></sup></p>
<p id="v8"><sup><small>8</small></sup>  Și n-a izbutit el, nici nu s-a mai găsit pentru ei loc în cer. <sup id="cite7"><a href="#fn7">[7]</a></sup></p>
<p id="v9"><sup><small>9</small></sup>  Și a fost aruncat balaurul cel mare, șarpele de demult, care se cheamă diavol și satana, cel ce înșeală pe toată lumea, aruncat a fost pe pământ și îngerii lui au fost aruncați cu el. <sup id="cite8"><a href="#fn8">[8]</a></sup></p>
<p id="v10"><sup><small>10</small></sup>  Și am auzit glas mare, în cer, zicând: Acum s-a făcut mântuirea și puterea și împărăția Dumnezeului nostru și stăpânirea Hristosului Său, căci aruncat a fost pârâșul fraților noștri, cel ce îi pâra pe ei înaintea Dumnezeului nostru, ziua și noaptea. </p>
<p id="v11"><sup><small>11</small></sup>  Și ei l-au biruit prin sângele Mielului și prin cuvântul mărturiei lor și nu și-au iubit sufletul lor, până la moarte. </p>
<p id="v12"><sup><small>12</small></sup>  Pentru aceasta, bucurați-vă ceruri și cei ce locuiți în ele. Vai vouă, pământule și mare, fiindcă diavolul a coborât la voi având mânie mare, căci știe că timpul lui e scurt. </p>
<p id="v13"><sup><small>13</small></sup>  Iar când a văzut balaurul că a fost aruncat pe pământ, a prigonit pe femeia care născuse pruncul. </p>
<p id="v14"><sup><small>14</small></sup>  Și femeii i s-au dat cele două aripi ale marelui vultur, ca să zboare în pustie, la locul ei, unde e hrănită acolo o vreme și vremuri și jumătate de vreme, departe de fața șarpelui. </p>
<p id="v15"><sup><small>15</small></sup>  Și șarpele a aruncat din gura lui, după femeie, apă ca un râu ca s-o ia apa. </p>
<p id="v16"><sup><small>16</small></sup>  Și pământul i-a venit femeii într-ajutor, căci pământul și-a deschis gura sa și a înghițit râul pe care-l aruncase balaurul, din gură. </p>
<p id="v17"><sup><small>17</small></sup>  Și balaurul s-a aprins de mânie asupra femeii și a pornit să facă război cu ceilalți din seminția ei, care păzesc poruncile lui Dumnezeu și țin mărturia lui Iisus. </p>
<h2>Referințe</h2>
<div>
<ol>
  <li id="fn1"><a href="#cite1">↑</a> 12:3-4 <i>O a treia parte din stele</i>: <a href="/ro/The_Urantia_Book/53#p7_7">CU 53:7.7</a>. </li>
  <li id="fn2"><a href="#cite2">↑</a> 12:7 <i>Război în rai</i>: <a href="/ro/The_Urantia_Book/67#p3_1">CU 67:3.1</a>.  <i>După doi ani de război în rai</i>: <a href="/ro/The_Urantia_Book/53#p7_12">CU 53:7.12</a>.  <i>Rebeliune</i>: <a href="/ro/The_Urantia_Book/53#p4_1">CU 53:4.1</a>. </li>
  <li id="fn3"><a href="#cite3">↑</a> 12:7-8 <i>Lucifer pierde</i>: <a href="/ro/The_Urantia_Book/53#p7_15">CU 53:7.15</a>.  <i>Război în rai</i>: <a href="/ro/The_Urantia_Book/53#p5_6">CU 53:5.6</a>. </li>
  <li id="fn4"><a href="#cite4">↑</a> 12:7-9 <i>Încheiați rebeliunea</i>: <a href="/ro/The_Urantia_Book/120#p2_2">CU 120:2.2</a>. </li>
  <li id="fn5"><a href="#cite5">↑</a> 12:7-10 <i>Înfrângerea lui Satan</i>: <a href="/ro/The_Urantia_Book/43#p4_9">CU 43:4.9</a>. </li>
  <li id="fn6"><a href="#cite6">↑</a> 12:7-11 <i>Starea lui Lucifer</i>: <a href="/ro/The_Urantia_Book/53#p9_2">CU 53:9.2</a>. </li>
  <li id="fn7"><a href="#cite7">↑</a> 12:8 <i>Locul nu a fost găsit</i>: <a href="/ro/The_Urantia_Book/53#p9_7">CU 53:9.7</a>.  <i>Niciun cetățean Jerusem pierdut</i>: <a href="/ro/The_Urantia_Book/53#p7_12">CU 53:7.12</a>.  <i>Locul lor nu a mai găsit</i>: <a href="/ro/The_Urantia_Book/53#p7_13">CU 53:7.13</a>. </li>
  <li id="fn8"><a href="#cite8">↑</a> 12:9 <i>Diavolul</i>: <a href="/ro/The_Urantia_Book/53#p1_4">CU 53:1.4</a>.  <i>Statutul rebelilor</i>: <a href="/ro/The_Urantia_Book/53#p9_5">CU 53:9.5</a>.  <i>Statutul rebelilor</i>: <a href="/ro/The_Urantia_Book/53#p9_3">CU 53:9.3</a>. </li>
</ol>
</div>
