<!--
title: Apocalipsa - Capitol 9
description: 
published: true
date: 2022-10-8T9:56:58Z
tags: bible, bible—revelation
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td><a href="/ro/Bible/Revelation/8">Apocalipsa - Capitol 8</a></td>
        <td><a href="/ro/Bible/Revelation/Index">Index</a></td>
        <td><a href="/ro/Bible/Revelation/10">Apocalipsa - Capitol 10</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Și a trâmbițat al cincilea înger, și am văzut o stea căzută din cer pe pământ și i s-a dat cheia fântânii adâncului. </p>
<p id="v2"><sup><small>2</small></sup>  Și a deschis fântâna adâncului și fum s-a ridicat din fântână, ca fumul unui cuptor mare, și soarele și văzduhul s-au întunecat de fumul fântânii. </p>
<p id="v3"><sup><small>3</small></sup>  Și din fum au ieșit lăcuste pe pământ și li s-a dat lor putere precum au putere scorpiile pământului. </p>
<p id="v4"><sup><small>4</small></sup>  Și li s-a poruncit să nu vatăme iarba pământului și nici o verdeață și nici un copac, fără numai pe oamenii care nu au pecetea lui Dumnezeu pe frunțile lor. </p>
<p id="v5"><sup><small>5</small></sup>  Și nu li s-a dat ca să-i omoare, ci ca să fie chinuiți cinci luni; și chinul lor este la fel cu chinul scorpiei, când a înțepat pe om. </p>
<p id="v6"><sup><small>6</small></sup>  Și în zilele acelea vor căuta oamenii moartea și nu o vor afla și vor dori să moară; moartea însă va fugi de ei. </p>
<p id="v7"><sup><small>7</small></sup>  Iar înfățișarea lăcustelor era asemenea unor cai pregătiți de război. Pe capete aveau cununi ca de aur, și fețele lor erau ca niște fețe de oameni. </p>
<p id="v8"><sup><small>8</small></sup>  Și aveau păr ca părul de femei și dinții lor erau ca dinții leilor. </p>
<p id="v9"><sup><small>9</small></sup>  Și aveau platoșe ca platoșele de fier, iar vuietul aripilor era la fel cu vuietul unei mulțimi de care și de cai, care aleargă la luptă. </p>
<p id="v10"><sup><small>10</small></sup>  Și aveau cozi și bolduri asemenea scorpiilor; și puterea lor e în cozile lor, ca să vatăme pe oameni cinci luni. </p>
<p id="v11"><sup><small>11</small></sup>  Și au ca împărat al lor pe îngerul adâncului, al cărui nume, în evreiește, este Abaddon, iar în elinește are numele Apollion. <sup id="cite1"><a href="#fn1">[1]</a></sup></p>
<p id="v12"><sup><small>12</small></sup>  Întâiul "vai" a trecut; iată vine încă un "vai" și încă unul, după acestea. </p>
<p id="v13"><sup><small>13</small></sup>  Și a trâmbițat al șaselea înger. Și am auzit un glas, din cele patru cornuri ale altarului de aur, care este înaintea lui Dumnezeu, </p>
<p id="v14"><sup><small>14</small></sup>  Zicând către îngerul al șaselea, cel ce avea trâmbița: Dezleagă pe cei patru îngeri care sunt legați la râul cel mare, Eufratul. </p>
<p id="v15"><sup><small>15</small></sup>  Și au fost dezlegați cei patru îngeri, care erau gătiți spre ceasul și ziua și luna și anul acela, ca să omoare a treia parte din oameni. </p>
<p id="v16"><sup><small>16</small></sup>  Și numărul oștilor era de douăzeci de mii de ori câte zece mii de călăreți, căci am auzit numărul lor. </p>
<p id="v17"><sup><small>17</small></sup>  Și așa am văzut, în vedenie, caii și pe cei ce ședeau pe ei, având platoșe ca de foc și de iachint și de pucioasă; iar capetele cailor semănau cu capetele leilor și din gurile lor ieșea foc și fum și pucioasă. </p>
<p id="v18"><sup><small>18</small></sup>  De aceste trei plăgi: de focul și de fumul și de pucioasa, care ieșea din gurile lor, a fost ucisă a treia parte din oameni. </p>
<p id="v19"><sup><small>19</small></sup>  Pentru că puterea cailor este în gura lor și în cozile lor; căci cozile lor sunt asemenea șerpilor, având capete, și cu acestea vatămă. </p>
<p id="v20"><sup><small>20</small></sup>  Dar ceilalți oameni care nu au murit de plăgile acestea, nu s-au pocăit de faptele mâinilor lor, ca să nu se mai închine idolilor de aur și de argint și de aramă și de piatră și de lemn, care nu pot nici să vadă, nici să audă, nici să umble. </p>
<p id="v21"><sup><small>21</small></sup>  Și nu s-au pocăit de uciderile lor, nici de fermecătoriile lor, nici de desfrânarea lor, nici de furtișagurile lor. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/ro/Bible/Revelation/8">Apocalipsa - Capitol 8</a></td>
        <td><a href="/ro/Bible/Revelation/Index">Index</a></td>
        <td><a href="/ro/Bible/Revelation/10">Apocalipsa - Capitol 10</a></td>
      </tr>
    </tbody>
  </table>
</figure>
<h2>Referințe</h2>
<div>
<ol>
  <li id="fn1"><a href="#cite1">↑</a> 9:11 <i>Abaddon: șeful personalului rebel</i>: <a href="/ro/The_Urantia_Book/53#p1_5">CU 53:1.5</a>. </li>
</ol>
</div>
