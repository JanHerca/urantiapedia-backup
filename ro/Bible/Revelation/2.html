<!--
title: Apocalipsa - Capitol 2
description: 
published: true
date: 2022-8-28T15:50:57Z
tags: 
editor: ckeditor
dateCreated: 2022-8-28T15:50:57Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/ro/Bible/Revelation/1">Apocalipsa - Capitol 1</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/ro/Bible/Revelation/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/ro/Bible/Revelation/3">Apocalipsa - Capitol 3</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Scrie îngerului Bisericii din Efes: Acestea zice Cel ce ține cele șapte stele în dreapta Sa, Cel care umblă în mijlocul celor șapte sfeșnice de aur: <sup id="cite2"><a href="#fn2">[2]</a></sup></p>
<p id="v2"><sup><small>2</small></sup>  Știu faptele tale și osteneala ta și răbdarea ta și cum că nu poți suferi pe cei răi și ai cercat pe cei ce se zic pe sine apostoli și nu sunt și i-ai aflat mincinoși; </p>
<p id="v3"><sup><small>3</small></sup>  Și stărui în răbdare și ai suferit pentru numele Meu și nu ai obosit. </p>
<p id="v4"><sup><small>4</small></sup>  Dar am împotriva ta faptul că ai părăsit dragostea ta cea dintâi. </p>
<p id="v5"><sup><small>5</small></sup>  Drept aceea, adu-ți aminte de unde ai căzut și te pocăiește și fă faptele de mai înainte; iar de nu, vin la tine curând și voi mișca sfeșnicul tău din locul lui, dacă nu te vei pocăi. </p>
<p id="v6"><sup><small>6</small></sup>  Ai însă partea bună că urăști faptele nicolaiților, pe care le urăsc și Eu. </p>
<p id="v7"><sup><small>7</small></sup>  Cine are urechi să audă ceea ce Duhul zice Bisericilor: Celui ce va birui îi voi da să mănânce din pomul vieții, care este în raiul lui Dumnezeu. <sup id="cite3"><a href="#fn3">[3]</a></sup> <sup id="cite4"><a href="#fn4">[4]</a></sup></p>
<p id="v8"><sup><small>8</small></sup>  Iar îngerului Bisericii din Smirna, scrie-i: Acestea zice Cel dintâi și Cel de pe urmă, Cel care a murit și a înviat: <sup id="cite5"><a href="#fn5">[5]</a></sup></p>
<p id="v9"><sup><small>9</small></sup>  Știu necazul tău și sărăcia ta, dar ești bogat, și hula din partea celor ce zic despre ei înșiși că sunt iudei și nu sunt, ci sinagogă a satanei. <sup id="cite1"><a href="#fn1">[1]</a></sup></p>
<p id="v10"><sup><small>10</small></sup>  Nu te teme de cele ce ai să pătimești. Că iată diavolul va să arunce dintre voi în temniță, ca să fiți ispitiți, și veți avea necaz zece zile. Fii credincios până la moarte și îți voi da cununa vieții. <sup id="cite6"><a href="#fn6">[6]</a></sup></p>
<p id="v11"><sup><small>11</small></sup>  Cine are urechi să audă ceea ce Duhul zice Bisericilor: Cel ce biruiește nu va fi vătămat de moartea cea de-a doua. </p>
<p id="v12"><sup><small>12</small></sup>  Iar îngerului Bisericii din Pergam scrie-i: Acestea zice Cel ce are sabia ascuțită de amândouă părțile: </p>
<p id="v13"><sup><small>13</small></sup>  Știu unde sălășluiești: unde este scaunul satanei; și ții numele Meu și n-ai tăgăduit credința Mea, în zilele lui Antipa, martorul Meu cel credincios, care a fost ucis la voi, unde locuiește satana. </p>
<p id="v14"><sup><small>14</small></sup>  Dar am împotriva ta câteva lucruri, că ai acolo pe unii care țin învățătura lui Balaam, cel ce învăța pe Balac să pună piatră de poticneală înaintea fiilor lui Israel, ca să mănânce care jertfită idolilor și să se dea desfrânării. </p>
<p id="v15"><sup><small>15</small></sup>  Astfel ai și tu pe unii care, de asemenea, țin învățătura nicolaiților. </p>
<p id="v16"><sup><small>16</small></sup>  Pocăiește-te deci, iar de nu, vin la tine curând și voi face cu ei război, cu sabia gurii Mele. </p>
<p id="v17"><sup><small>17</small></sup>  Cine are urechi să audă ceea ce Duhul zice Bisericilor: Biruitorului îi voi da din mana cea ascunsă și-i voi da lui o pietricică albă și pe pietricică scris un nume nou, pe care nimeni nu-l știe, decât primitorul. <sup id="cite7"><a href="#fn7">[7]</a></sup></p>
<p id="v18"><sup><small>18</small></sup>  Iar îngerului Bisericii din Tiatira scrie-i: Acestea zice Fiul lui Dumnezeu, ai Cărui ochi sunt ca para focului și picioarele asemenea aramei strălucitoare: </p>
<p id="v19"><sup><small>19</small></sup>  Știu faptele tale și dragostea și credința și slujirea și răbdarea ta și știu că faptele tale cele de pe urmă sunt mai multe decât cele dintâi. </p>
<p id="v20"><sup><small>20</small></sup>  Dar am împotriva ta faptul că lași pe femeia Izabela, care se zice pe sine proorociță, de învață și amăgește pe robii Mei, ca să facă desfrânări și să mănânce cele jertfite idolilor. </p>
<p id="v21"><sup><small>21</small></sup>  Și i-am dat timp să se pocăiască și nu voiește să se pocăiască de desfrânarea ei. </p>
<p id="v22"><sup><small>22</small></sup>  Iată, o arunc pe ea bolnavă la pat și pe cei ce se desfrânează cu ea, în mare strâmtorare, dacă nu se vor pocăi de faptele lor. </p>
<p id="v23"><sup><small>23</small></sup>  Și pe fiii ei cu moarte îi voi ucide și vor cunoaște toate Bisericile că Eu sunt Cel care cercetez rănunchii și inimile și voi da vouă, fiecăruia, după faptele voastre. </p>
<p id="v24"><sup><small>24</small></sup>  Iar vouă și celorlalți din Tiatira câți nu au învățătura aceasta, ca unii care n-au cunoscut adâncurile satanei, după cum spun ei, vă zic: nu pun peste voi altă greutate. </p>
<p id="v25"><sup><small>25</small></sup>  Însă, ceea ce aveți, țineți până voi veni. </p>
<p id="v26"><sup><small>26</small></sup>  Și celui ce biruiește și celui ce păzește până la capăt faptele Mele, îi voi da lui stăpânire peste neamuri. </p>
<p id="v27"><sup><small>27</small></sup>  Și le va păstori pe ele cu toiag de fier și ca pe vasele olarului le va sfărâma, precum și eu am luat putere de la Tatăl Meu. </p>
<p id="v28"><sup><small>28</small></sup>  Și-i voi da lui steaua cea de dimineață. </p>
<p id="v29"><sup><small>29</small></sup>  Cine are urechi să audă ceea ce Duhul zice Bisericilor. </p>
<h2>Referințe</h2>
<div>
<ol>
  <li id="fn1"><a href="#cite1">↑</a> 2:9 <i>Fiul rupe cu toiaga de fier</i>: <a href="/ro/The_Urantia_Book/155#p1_2">CU 155:1.2</a>. </li>
  <li id="fn2"><a href="#cite2">↑</a> 2:1,8,12,18 <i>Îngerul bisericii</i>: <a href="/ro/The_Urantia_Book/114#p6_7">CU 114:6.7</a>. </li>
  <li id="fn3"><a href="#cite3">↑</a> 2:7 <i>Arborele vieții</i>: <a href="/ro/The_Urantia_Book/73#p6_3">CU 73:6.3</a>.  <i>Arborele vieții</i>: <a href="/ro/The_Urantia_Book/85#p2_4">CU 85:2.4</a>.  <i>Paradis</i>: <a href="/ro/The_Urantia_Book/0#p4_11">CU 0:4.11</a>.  <i>Paradis</i>: <a href="/ro/The_Urantia_Book/19#p7_1">CU 19:7.1</a>.  <i>Arborele vieții</i>: <a href="/ro/The_Urantia_Book/73#p6_1">CU 73:6.1</a>. </li>
  <li id="fn4"><a href="#cite4">↑</a> 2:7,11,17,29 <i>Aveți ureche, ascultați Spiritul</i>: <a href="/ro/The_Urantia_Book/8#p6_4">CU 8:6.4</a>. </li>
  <li id="fn5"><a href="#cite5">↑</a> 2:8 <i>Eu sunt primul si ultimul</i>: <a href="/ro/The_Urantia_Book/128#p1_10">CU 128:1.10</a>.  <i>El este începutul și sfârșitul</i>: <a href="/ro/The_Urantia_Book/2#p1_5">CU 2:1.5</a>.  <i>Primul, Ultimul și numai Dumnezeu</i>: <a href="/ro/The_Urantia_Book/10#p7_1">CU 10:7.1</a>.  <i>Eu sunt primul si ultimul</i>: <a href="/ro/The_Urantia_Book/97#p7_6">CU 97:7.6</a>.  <i>El este începutul și sfârșitul</i>: <a href="/ro/The_Urantia_Book/2#p1_2">CU 2:1.2</a>. </li>
  <li id="fn6"><a href="#cite6">↑</a> 2:10 <i>Coroana vieții veșnice</i>: <a href="/ro/The_Urantia_Book/131#p10_6">CU 131:10.6</a>. </li>
  <li id="fn7"><a href="#cite7">↑</a> 2:17 <i>Nume nou</i>: <a href="/ro/The_Urantia_Book/108#p5_5">CU 108:5.5</a>.  <i>Nume nou</i>: <a href="/ro/The_Urantia_Book/108#p3_3">CU 108:3.3</a>.  <i>Spiritul noului nume</i>: <a href="/ro/The_Urantia_Book/194#p2_19">CU 194:2.19</a>.  <i>Nume nou</i>: <a href="/ro/The_Urantia_Book/47#p8_5">CU 47:8.5</a>. </li>
</ol>
</div>
