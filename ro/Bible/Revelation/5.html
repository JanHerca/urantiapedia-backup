<!--
title: Apocalipsa - Capitol 5
description: 
published: true
date: 2023-11-8T21:58:28Z
tags: bible, bible—revelation
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/ro/Bible/Revelation/4">
          <span class="mdi mdi-arrow-left-drop-circle"></span><span class="pl-2">Apocalipsa - Capitol 4</span>
        </a>
        </td>
        <td>
        <a href="/ro/Bible/Revelation/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/Revelation/6">
          <span class="pr-2">Apocalipsa - Capitol 6</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Am văzut apoi, în mâna dreaptă a Celui ce ședea pe tron, o carte scrisă înăuntru și pe dos, pecetluită cu șapte peceți. </p>
<p id="v2"><sup><small>2</small></sup>  Și am văzut un înger puternic, care striga cu glas mare: Cine este vrednic să deschidă cartea și să desfacă toate pecețile ei? </p>
<p id="v3"><sup><small>3</small></sup>  Dar nimeni în cer, nici pe pământ, nici sub pământ nu putea să deschidă cartea, nici să se uite în ea. </p>
<p id="v4"><sup><small>4</small></sup>  Și am plâns mult, fiindcă nimeni n-a fost găsit vrednic să deschidă cartea, nici să se uite în ea. <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  Și unul dintre bătrâni mi-a zis: Nu plânge. Iată, a biruit leul din seminția lui Iuda, rădăcina lui David, ca să deschidă cartea și cele șapte peceți ale ei. </p>
<p id="v6"><sup><small>6</small></sup>  Și am văzut, la mijloc, între tron și cele patru ființe și în mijlocul bătrânilor, stând un Miel, ca înjunghiat, și care avea șapte coarne și șapte ochi, care sunt cele șapte duhuri ale lui Dumnezeu, trimise în tot pământul. <sup id="cite2"><a href="#fn2">[2]</a></sup></p>
<p id="v7"><sup><small>7</small></sup>  Și a venit și a luat cartea, din dreapta Celui ce ședea pe tron. </p>
<p id="v8"><sup><small>8</small></sup>  Și când a luat cartea, cele patru ființe și cei douăzeci și patru de bătrâni au căzut înaintea Mielului, având fiecare alăută și cupe de aur pline cu tămâie care sunt rugăciunile sfinților. <sup id="cite3"><a href="#fn3">[3]</a></sup> <sup id="cite4"><a href="#fn4">[4]</a></sup></p>
<p id="v9"><sup><small>9</small></sup>  Și cântau o cântare nouă, zicând: Vrednic ești să iei cartea și să deschizi pecețile ei, fiindcă ai fost înjunghiat și ai răscumpărat lui Dumnezeu, cu sângele Tău, oameni din toată seminția și limba și poporul și neamul; </p>
<p id="v10"><sup><small>10</small></sup>  Și I-ai făcut Dumnezeului nostru împărăție și preoți, și vor împărăți pe pământ. </p>
<p id="v11"><sup><small>11</small></sup>  Și am văzut și am auzit glas de îngeri mulți, de jur împrejurul tronului și al ființelor și al bătrânilor, și era numărul lor zeci de mii de zeci de mii și mii de mii, </p>
<p id="v12"><sup><small>12</small></sup>  Zicând cu glas mare: Vrednic este Mielul cel înjunghiat ca să ia puterea și bogăția și înțelepciunea și tăria și cinstea și slava și binecuvântarea. </p>
<p id="v13"><sup><small>13</small></sup>  Și toată făptura care este în cer și pe pământ și sub pământ și în mare și toate câte sunt în acestea le-am auzit, zicând: Celui ce șade pe tron și Mielului fie binecuvântarea și cinstea și slava și puterea, în vecii vecilor! </p>
<p id="v14"><sup><small>14</small></sup>  Și cele patru ființe ziceau: Amin! Iar bătrânii căzură și se închinară. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/ro/Bible/Revelation/4">
          <span class="mdi mdi-arrow-left-drop-circle"></span><span class="pl-2">Apocalipsa - Capitol 4</span>
        </a>
        </td>
        <td>
        <a href="/ro/Bible/Revelation/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/Revelation/6">
          <span class="pr-2">Apocalipsa - Capitol 6</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Referințe</h2>
<div>
<ol>
  <li id="fn1"><a href="#cite1">↑</a> 5:4 <i>Nu nebărbătesc să plângă</i>: <a href="/ro/The_Urantia_Book/140#p5_16">CU 140:5.16</a>. </li>
  <li id="fn2"><a href="#cite2">↑</a> 5:6 <i>Spirite mintale adjutant</i>: <a href="/ro/The_Urantia_Book/36#p5_1">CU 36:5.1</a>.  <i>Șapte duhuri ale lui Dumnezeu</i>: <a href="/ro/The_Urantia_Book/116#p2_1">CU 116:2.1</a>.  <i>Șapte spirite maestru</i>: <a href="/ro/The_Urantia_Book/16#p0_1">CU 16:0.1</a>.  <i>Spirite mintale adjutant</i>: <a href="/ro/The_Urantia_Book/36#p5_2">CU 36:5.2</a>.  <i>Șapte Duhuri ale lui Dumnezeu</i>: <a href="/ro/The_Urantia_Book/16#p4_1">CU 16:4.1</a>.  <i>Spirite mintale adjutant</i>: <a href="/ro/The_Urantia_Book/16#p6_2">CU 16:6.2</a>. </li>
  <li id="fn3"><a href="#cite3">↑</a> 5:8 <i>Harpa lui Dumnezeu</i>: <a href="/ro/The_Urantia_Book/47#p10_2">CU 47:10.2</a>. </li>
  <li id="fn4"><a href="#cite4">↑</a> 5:8,14 <i>Patru „fiare”</i>: <a href="/ro/The_Urantia_Book/34#p4_9">CU 34:4.9</a>.  <i>24 de consilieri</i>: <a href="/ro/The_Urantia_Book/77#p9_5">CU 77:9.5</a>.  <i>managementul Urantia</i>: <a href="/ro/The_Urantia_Book/114#p2_1">CU 114:2.1</a>. </li>
</ol>
</div>
