<!--
title: Apocalipsa - Capitol 17
description: 
published: true
date: 2023-11-8T21:58:28Z
tags: bible, bible—revelation
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/ro/Bible/Revelation/16">
          <span class="mdi mdi-arrow-left-drop-circle"></span><span class="pl-2">Apocalipsa - Capitol 16</span>
        </a>
        </td>
        <td>
        <a href="/ro/Bible/Revelation/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/Revelation/18">
          <span class="pr-2">Apocalipsa - Capitol 18</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Și a venit unul din cei șapte îngeri, care aveau cele șapte cupe, și a grăit către mine, zicând: Vino să-ți arăt judecata desfrânatei celei mari, care șade pe ape multe, </p>
<p id="v2"><sup><small>2</small></sup>  Cu care s-au desfrânat împărații pământului și cei ce locuiesc pe pământ s-au îmbătat de vinul desfrânării ei. </p>
<p id="v3"><sup><small>3</small></sup>  Și m-a dus, în duh, în pustie. Și am văzut o femeie șezând pe o fiară roșie, plină de nume de hulă, având șapte capete și zece coarne. </p>
<p id="v4"><sup><small>4</small></sup>  Și femeia era îmbrăcată în purpură și în stofă stacojie și împodobită cu aur și cu pietre scumpe și cu mărgăritare, având în mână un pahar de aur, plin de urâciunile și de necurățiile desfrânării ei. </p>
<p id="v5"><sup><small>5</small></sup>  Iar pe fruntea ei scris nume tainic: Babilonul cel mare, mama desfrânatelor și a urâciunilor pământului. </p>
<p id="v6"><sup><small>6</small></sup>  Și am văzut o femeie, beată de sângele sfinților și de sângele mucenicilor lui Iisus, și văzând-o, m-am mirat cu mirare mare. </p>
<p id="v7"><sup><small>7</small></sup>  Și îngerul mi-a zis: De ce te miri? Eu îți voi spune taina femeii și a fiarei care o poartă și care are cele șapte capete și cele zece coarne. </p>
<p id="v8"><sup><small>8</small></sup>  Fiara pe care ai văzut-o era și nu este și va să se ridice din adânc și să meargă spre pieire. Și se vor mira cei ce locuiesc pe pământ ale căror nume nu sunt scrise de la întemeierea lumii în cartea vieții, văzând pe fiară că era și nu este, dar se va arăta. <sup id="cite1"><a href="#fn1">[1]</a></sup></p>
<p id="v9"><sup><small>9</small></sup>  Aici trebuie minte care are înțelepciune. Cele șapte capete sunt șapte munți deasupra cărora șade femeia. </p>
<p id="v10"><sup><small>10</small></sup>  Dar sunt și șapte împărați: cinci au căzut, unul mai este, celălalt încă nu a venit, iar când va veni are de stat puțină vreme. </p>
<p id="v11"><sup><small>11</small></sup>  Și fiara care era și nu mai este - este al optulea împărat și este dintre cei șapte și merge spre pieire. </p>
<p id="v12"><sup><small>12</small></sup>  Și cele zece coarne pe care le-ai văzut sunt zece împărați, care încă n-au luat împărăția, dar care vor lua stăpânire de împărați, un ceas, împreună cu fiara. </p>
<p id="v13"><sup><small>13</small></sup>  Aceștia au un singur cuget și puterea și stăpânirea lor o dau fiarei. </p>
<p id="v14"><sup><small>14</small></sup>  Ei vor porni război împotriva Mielului, dar Mielul îi va birui, pentru că este Domnul domnilor și Împăratul împăraților și vor birui și cei împreună cu El - chemați și aleși și credincioși. <sup id="cite2"><a href="#fn2">[2]</a></sup></p>
<p id="v15"><sup><small>15</small></sup>  Și mi-a zis: Apele pe care le-ai văzut și deasupra cărora șade desfrânata, sunt popoare și gloate și neamuri și limbi. </p>
<p id="v16"><sup><small>16</small></sup>  Și cele zece coarne pe care le-ai văzut și fiara vor urî pe desfrânată și o vor face pustie și goală și carnea ei o vor mânca și pe ea o vor arde în foc. </p>
<p id="v17"><sup><small>17</small></sup>  Căci Dumnezeu a pus în inimile lor să facă voia Lui și să se întâlnească într-un gând și să dea fiarei împărăția lor, până se vor împlini cuvintele lui Dumnezeu. </p>
<p id="v18"><sup><small>18</small></sup>  Iar femeia pe care ai văzut-o este cetatea cea mare care are stăpânire peste împărații pământului. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/ro/Bible/Revelation/16">
          <span class="mdi mdi-arrow-left-drop-circle"></span><span class="pl-2">Apocalipsa - Capitol 16</span>
        </a>
        </td>
        <td>
        <a href="/ro/Bible/Revelation/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/Revelation/18">
          <span class="pr-2">Apocalipsa - Capitol 18</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Referințe</h2>
<div>
<ol>
  <li id="fn1"><a href="#cite1">↑</a> 17:8 <i>Cartea vieții</i>: <a href="/ro/The_Urantia_Book/27#p5_1">CU 27:5.1</a>. </li>
  <li id="fn2"><a href="#cite2">↑</a> 17:14 <i>Regele Regilor</i>: <a href="/ro/The_Urantia_Book/21#p4_5">CU 21:4.5</a>. </li>
</ol>
</div>
