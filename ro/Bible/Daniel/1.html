<!--
title: Daniel - Capitol 1
description: 
published: true
date: 2023-11-8T21:58:28Z
tags: bible, bible—daniel
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td>
        </td>
        <td>
        <a href="/ro/Bible/Daniel/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/Daniel/2">
          <span class="pr-2">Daniel - Capitol 2</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  În anul al treilea al domniei lui Ioiachim, regele lui Iuda, a pornit Nabucodonosor, regele Babilonului, împotriva Ierusalimului și 1-a împresurat. </p>
<p id="v2"><sup><small>2</small></sup>  Și a dat Domnul în mâna lui pe Ioiachim, regele lui Iuda, și o parte din vasele templului lui Dumnezeu, pe care le-a dus în țara Șinear, in templul dumnezeului lui și a așezat aceste vase în vistieria acestui dumnezeu. </p>
<p id="v3"><sup><small>3</small></sup>  Și a zis regele către Așpenaz, cel mai mare peste famenii săi, să aducă dintre fiii lui Israel, din neam regesc și din cei din viță aleasă, </p>
<p id="v4"><sup><small>4</small></sup>  Patru tineri fără nici un cusur trupesc, frumoși la chip și iscusiți în toată înțelepciunea, cunoscători a toată știința, cu adâncă putere de pătrundere și plini de râvnă, ca să slujească in palatul regelui, ca să-i învețe pe ei scrisul și limba Caldeilor. </p>
<p id="v5"><sup><small>5</small></sup>  Și să-i învețe pe ei vreme de trei ani, după trecerea cărora să intre în slujba regelui. Pentru aceasta, regele le-a rânduit să li se dea în fiecare zi bucate din bucatele lui și vin din vinul lui. </p>
<p id="v6"><sup><small>6</small></sup>  Printre ei se aflau din fiii lui Iuda: Daniel, Anania, Misael și Azaria. </p>
<p id="v7"><sup><small>7</small></sup>  Și căpetenia famenilor le-a dat nume și a chemat pe Daniel, Beltșațar, pe Anania, Șadrac, pe Misael, Meșac și pe Azaria, Abed-Nego. </p>
<p id="v8"><sup><small>8</small></sup>  și Daniel și-a pus in gând să nu se spurce cu bucatele și vinul regelui și a cerut voie căpeteniei famenilor să nu se pângărească. </p>
<p id="v9"><sup><small>9</small></sup>  Și Dumnezeu i-a dat să afle înaintea căpeteniei famenilor bunăvoință șl îndurare. </p>
<p id="v10"><sup><small>10</small></sup>  Și a zis căpetenia famenilor către Daniel: "Mă tem numai de domnul meu, regele, care v-a rânduit mîncărurile și băuturile; pentru ce să vadă el mai trase chipurile voastre decât ale tinerilor celor de o vârstă cu voi? Voi puneți în primejdie capul meu înaintea regelui. </p>
<p id="v11"><sup><small>11</small></sup>  Și a grăit Daniel către supraveghetorul pe care căpetenia famenilor îl pusese peste Daniel, Anania, Misael și Azaria: </p>
<p id="v12"><sup><small>12</small></sup>  "Încearcă o dată cu servii tăi timp de zece zile și dă-ne să mâncăm bucate din zarzavaturi și să bem apă! </p>
<p id="v13"><sup><small>13</small></sup>  Apoi să te uiți la chipurile noastre și la chipul tinerilor care mănâncă din bucatele regelui și cum ți se va părea, așa fă cu supușii tăi!" </p>
<p id="v14"><sup><small>14</small></sup>  Atunci el le-a ascultat această rugăminte și a încercat timp de zece zile. </p>
<p id="v15"><sup><small>15</small></sup>  Și după un răstimp de zece zile, ei arătau mai frumoși și mai grași la trup decât toți tinerii care mâncau din bucatele regelui. </p>
<p id="v16"><sup><small>16</small></sup>  Atunci supraveghetorul le-a înlocuit mâncarea lor și vinul - băutura dor - și le-a dat mâncăruri de legume. </p>
<p id="v17"><sup><small>17</small></sup>  Și acestor patru tineri le-a dat Dumnezeu știință și pricepere în oricare scriere, precum și înțelepciune, încât Daniel putea să tâlcuiască vedeniile și visele. <sup id="cite1"><a href="#fn1">[1]</a></sup></p>
<p id="v18"><sup><small>18</small></sup>  Și după acel răstimp hotărât de rege ca să-i aducă, i-a înfățișat căpetenia famenilor înaintea lui Nabucodonosor. </p>
<p id="v19"><sup><small>19</small></sup>  Și a grăit regele cu ei, dar n-a aflat pe nimeni printre ei toți ca pe Daniel, Anania, Misael și Azaria. Și ei au început să slujească pe rege. </p>
<p id="v20"><sup><small>20</small></sup>  Și în toate întrebările, asupra cărora regele le cerea dezlegarea, când era vorba de înțelepciune și de pricepere, îi găsea pe ei de zece ori mai isteți decât magii și prezicătorii din tot regatul lui. </p>
<p id="v21"><sup><small>21</small></sup>  Și a rămas Daniel acolo până în anul întâi al domniei lui Cirus. </p>
<br/>
<figure class="table chapter-navigator">
  <table>
    <tbody>
      <tr>
        <td>
        </td>
        <td>
        <a href="/ro/Bible/Daniel/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/Daniel/2">
          <span class="pr-2">Daniel - Capitol 2</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Referințe</h2>
<div>
<ol>
  <li id="fn1"><a href="#cite1">↑</a> 1:17 <i>Dumnezeu „vorbește” în vise</i>: <a href="/ro/The_Urantia_Book/86#p5_7">CU 86:5.7</a>. </li>
</ol>
</div>
