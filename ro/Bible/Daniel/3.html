<!--
title: Daniel - Capitol 3
description: 
published: true
date: 2022-10-8T9:56:58Z
tags: bible, bible—daniel
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td><a href="/ro/Bible/Daniel/2">Daniel - Capitol 2</a></td>
        <td><a href="/ro/Bible/Daniel/Index">Index</a></td>
        <td><a href="/ro/Bible/Daniel/4">Daniel - Capitol 4</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Regele Nabucodonosor a făcut un chip de aur înalt de șaizeci de coți, lat de șase coți și 1-a așezat în câmpia Dura (Deir) din ținutul Babilonului. </p>
<p id="v2"><sup><small>2</small></sup>  Și regele Nabucodonosor a trimis să adune pe satrapi, pe mai-marii dregători, pe cârmuitori, pe conducătorii oștirilor, pe vistiernici, pe cunoscătorii de legi, pe judecători și pe toți ceilalți dregători ai ținuturilor, ca să vină la sfințirea chipului pe care îl ridicase regele Nabucodonosor. </p>
<p id="v3"><sup><small>3</small></sup>  Atunci s-au adunat satrapii, dregătorii cei mari, cârmuitorii, conducătorii oștirilor, vistiernicii, legiuitorii, judecătorii și toți ceilalți dregători ai ținuturilor la sfințirea chipului pe care îl ridicase Nabucodonosor și au stat înaintea chipului ridicat de Nabucodonosor. </p>
<p id="v4"><sup><small>4</small></sup>  Și îndată un crainic a strigat cu glas tare: "Iată ce vi se poruncește vouă, popoarelor, neamurilor și limbilor: </p>
<p id="v5"><sup><small>5</small></sup>  De îndată ce veți auzi glasul trâmbiței, flautului, chitarei, harpei, psalterionului, cimpoiului și al tuturor instrumentelor muzicale, veți cădea la pământ și vă veți închina chipului de aur pe care 1-a ridicat regele Nabucodonosor; </p>
<p id="v6"><sup><small>6</small></sup>  Iar cine nu va cădea la pământ și nu se va închina, chiar în acea clipă va fi aruncat în mijlocul unui cuptor cu foc arzător!" </p>
<p id="v7"><sup><small>7</small></sup>  De aceea, când toate popoarele au auzit glasul trâmbiței, al flautului, al chitarei, al harpei, al psalterionului și al tuturor instrumentelor muzicale, toate popoarele, neamurile și limbile au căzut la pământ și s-au închinat chipului de aur pe care îl ridicase regele Nabucodonosor. </p>
<p id="v8"><sup><small>8</small></sup>  În același timp s-au apropiat câțiva bărbați caldei, care au pârât pe iudei. </p>
<p id="v9"><sup><small>9</small></sup>  Ei au început să spună regelui Nabucodonosor: "O, rege, să trăiești în veac! </p>
<p id="v10"><sup><small>10</small></sup>  Tu poruncă ai dat, ca oricine va auzi glasul trâmbiței, al flautului, al chitarei, al harpei, al psalterionului, al cimpoiului și al altor instrumente muzicale, să cadă la pământ și să se închine chipului de aur. </p>
<p id="v11"><sup><small>11</small></sup>  Iar cine nu va cădea la pământ, nici se va închina, să fie aruncat în mijlocul unui cuptor cu foc arzător. </p>
<p id="v12"><sup><small>12</small></sup>  Dar sunt niște iudei, pe care i-ai pus cârmuitori peste ținutul Babilonului: Șadrac, Meșac și Abed-Nego. Acești bărbați, nici că au luat în seamă porunca ta, o, rege; dumnezeului tău nu-i slujesc și chipului de aur pe care tu l-ai înălțat nu-i aduc închinare!" </p>
<p id="v13"><sup><small>13</small></sup>  Atunci regele Nabucodonosor, plin de mânie și de zbucium, a poruncit să i se aducă înainte Șadrac, Meșac și Abed-Nego. Îndată au adus pe acești bărbați înaintea regelui. </p>
<p id="v14"><sup><small>14</small></sup>  Nabucodonosor le-a zis: "Este, oare, adevărat, Șadrac, Meșac și Abed-Nego, că voi nu slujiți dumnezeului meu și chipului de aur pe care eu l-am așezat și nu-i cădeți la pământ cu rugăciuni? </p>
<p id="v15"><sup><small>15</small></sup>  Acum, fiți gata și atunci când veți auzi glasul trâmbiței, al flautului, al chitarei, al harpei, al psalterionului, al cimpoiului și al altor instrumente muzicale, să cădeți la pământ și să vă închinați chipului pe care eu l-am făcut; iar dacă nu vreți să vă închinați, într-o clipă veți fi aruncați în mijlocul unui cuptor cu foc arzător. Și care dumnezeu vă va scăpa din mâna mea?" </p>
<p id="v16"><sup><small>16</small></sup>  Răspuns-au Șadrac, Meșac și Abed-Nego și au zis regelui: O, Nabucodonosor, noi n-avem nevoie ca la aceasta să-ți dăm un răspuns! </p>
<p id="v17"><sup><small>17</small></sup>  Dacă, într-adevăr, Dumnezeul nostru Căruia Îi slujim poate să ne scape, El ne va scăpa din cuptorul cel cu foc arzător și din mâna ta, o, rege! </p>
<p id="v18"><sup><small>18</small></sup>  Și chiar dacă nu ne va scăpa, știut să fie de tine, o, rege, că noi nu vom sluji dumnezeilor tăi și înaintea chipului de aur pe care tu l-ai așezat nu vom cădea la pământ!" </p>
<p id="v19"><sup><small>19</small></sup>  Atunci Nabucodonosor s-a umplut de mânie și și-a schimbat înfățișarea feței sale față de Șadrac, Meșac și Abed-Nego. Și începând iarăși a grăi, a poruncit să încălzească cuptorul de șapte ori mai mult decât era de obicei. </p>
<p id="v20"><sup><small>20</small></sup>  Și a poruncit celor mai puternici oameni din oștirea lui să lege pe Șadrac, Meșac și Abed-Nego și să-i arunce în cuptorul cel cu foc arzător. </p>
<p id="v21"><sup><small>21</small></sup>  Atunci acești oameni, îmbrăcați cum erau, cu mantie, încălțăminte, pălărie și cu toată îmbrăcămintea lor, au fost legați și aruncați în mijlocul cuptorului cu foc arzător. </p>
<p id="v22"><sup><small>22</small></sup>  Fiindcă porunca regelui era grabnică și cuptorul foarte înfierbântat, acei oameni care au aruncat pe Șadrac, Meșac și Abed-Nego au fost mistuiți de văpaia focului. </p>
<p id="v23"><sup><small>23</small></sup>  Și acești trei bărbați, Șadrac, Meșac și Abed-Nego au căzut legați în mijlocul cuptorului cu foc arzător. </p>
<p id="v24"><sup><small>24</small></sup>  Atunci regele Nabucodonosor a fost cuprins de spaimă și s-a sculat în grabă. El a început a grăi și a zis către sfetnicii săi: "Oare, n-am aruncat noi trei bărbați legați în mijlocul cuptorului cu foc arzător?" Răspuns-au și i-au zis: "Cu adevărat, așa este, o, rege!" </p>
<p id="v25"><sup><small>25</small></sup>  Și începând din nou a grăi, a zis: "Iată, eu văd patru bărbați dezlegați, umblând prin mijlocul cuptorului, nevătămați, iar chipul celui de al patrulea, ca fața unuia dintre fiii zeilor". </p>
<p id="v26"><sup><small>26</small></sup>  Atunci s-a apropiat Nabucodonosor de gura cuptorului cu foc arzător și, începând a grăi, a zis: "Șadrac, Meșac și Abed-Nego, slujitorii mei, ieșiți afară și veniți la mine!" Atunci Șadrac, Meșac și Abed-Nego au ieșit dinăuntrul cuptorului. <sup id="cite1"><a href="#fn1">[1]</a></sup></p>
<p id="v27"><sup><small>27</small></sup>  Și adunându-se satrapii, dregătorii cei mai mari, cârmuitorii și sfetnicii regelui, au văzut că focul nu pricinuise nici o vătămare trupului acestor oameni, că nici perii capului nu se pârliseră și că hainele lor erau neschimbate și că nici măcar nu miroseau a foc. </p>
<p id="v28"><sup><small>28</small></sup>  Răspuns-a Nabucodonosor și a zis: "Binecuvântat să fie Dumnezeul lui Șadrac, Meșac și Abed-Nego, Care a trimis pe îngerul Său și a izbăvit pe servii Săi, care își puseseră nădejdea în El și care au călcat porunca regelui și și-au dat trupurile lor ca să nu slujească și să nu se închine altor dumnezei decât Dumnezeului lor. </p>
<p id="v29"><sup><small>29</small></sup>  Și poruncesc: Popoare, neamuri și limbi, toți aceia care ar vorbi de rău pe Dumnezeul lui Șadrac, Meșac și Abed-Nego, să fie tăiați în bucăți și casele lor să fie nimicite, fiindcă nu este un alt dumnezeu care să-i poată izbăvi într-acest chip". </p>
<p id="v30"><sup><small>30</small></sup>  După aceasta a întărit regele în slujbele lor pe Șadrac, Meșac și Abed-Nego, peste ținutul Babilonului. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/ro/Bible/Daniel/2">Daniel - Capitol 2</a></td>
        <td><a href="/ro/Bible/Daniel/Index">Index</a></td>
        <td><a href="/ro/Bible/Daniel/4">Daniel - Capitol 4</a></td>
      </tr>
    </tbody>
  </table>
</figure>
<h2>Referințe</h2>
<div>
<ol>
  <li id="fn1"><a href="#cite1">↑</a> 3:26 <i>Cel mai înalt</i>: <a href="/ro/The_Urantia_Book/93#p3_2">CU 93:3.2</a>.  <i>Cele mai mari</i>: <a href="/ro/The_Urantia_Book/43#p3_1">CU 43:3.1</a>.  <i>Dumnezeu Preaînalt</i>: <a href="/ro/The_Urantia_Book/93#p2_3">CU 93:2.3</a>. </li>
</ol>
</div>
