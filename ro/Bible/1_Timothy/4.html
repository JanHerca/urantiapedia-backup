<!--
title: 1 Timotei - Capitol 4
description: 
published: true
date: 2023-11-8T21:58:28Z
tags: bible, bible—1 timothy
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/ro/Bible/1_Timothy/3">
          <span class="mdi mdi-arrow-left-drop-circle"></span><span class="pl-2">1 Timotei - Capitol 3</span>
        </a>
        </td>
        <td>
        <a href="/ro/Bible/1_Timothy/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/1_Timothy/5">
          <span class="pr-2">1 Timotei - Capitol 5</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Dar Duhul grăiește lămurit că, în vremurile cele de apoi, unii se vor depărta de la credință, luând aminte la duhurile cele înșelătoare și la învățăturile demonilor, </p>
<p id="v2"><sup><small>2</small></sup>  Prin fățărnicia unor mincinoși, care sunt înfierați în cugetul lor. </p>
<p id="v3"><sup><small>3</small></sup>  Aceștia opresc de la căsătorie și de la unele bucate, pe care Dumnezeu le-a făcut, spre gustare cu mulțumire, pentru cei credincioși și pentru cei ce au cunoscut adevărul, </p>
<p id="v4"><sup><small>4</small></sup>  Pentru că orice făptură a lui Dumnezeu este bună și nimic nu este de lepădat, dacă se ia cu mulțumire; </p>
<p id="v5"><sup><small>5</small></sup>  Căci se sfințește prin cuvântul lui Dumnezeu și prin rugăciune. </p>
<p id="v6"><sup><small>6</small></sup>  Punându-le înaintea fraților acestea, vei fi bun slujitor al lui Hristos Iisus, hrănindu-te cu cuvintele credinței și ale bunei învățături căreia ai urmat; </p>
<p id="v7"><sup><small>7</small></sup>  Iar de basmele cele lumești și băbești, ferește-te și deprinde-te cu dreapta credință. </p>
<p id="v8"><sup><small>8</small></sup>  Căci deprinderea trupească la puțin folosește, dar dreapta credință spre toate este de folos, având făgăduința vieții de acum și a celei ce va să vină. </p>
<p id="v9"><sup><small>9</small></sup>  Vrednic de credință este acest cuvânt și vrednic de toată primirea, </p>
<p id="v10"><sup><small>10</small></sup>  Fiindcă pentru aceasta ne și ostenim și suntem ocărâți și ne luptăm, căci ne-am pus nădejdea în Dumnezeul cel viu, Care este Mântuitorul tuturor oamenilor, mai ales al credincioșilor. </p>
<p id="v11"><sup><small>11</small></sup>  Acestea să le poruncești și să-i înveți. </p>
<p id="v12"><sup><small>12</small></sup>  Nimeni să nu disprețuiască tinerețile tale, ci fă-te pildă credincioșilor cu cuvântul, cu purtarea, cu dragostea, cu duhul, cu credința, cu curăția. </p>
<p id="v13"><sup><small>13</small></sup>  Până voi veni eu, ia aminte la citit, la îndemnat, la învățătură. </p>
<p id="v14"><sup><small>14</small></sup>  Nu fi nepăsător față de harul care este întru tine, care ți s-a dat prin proorocie, cu punerea mâinilor mai-marilor preoților. </p>
<p id="v15"><sup><small>15</small></sup>  Cugetă la acestea, ține-te de acestea, ca propășirea ta să fie vădită tuturor. </p>
<p id="v16"><sup><small>16</small></sup>  Ia aminte la tine însuți și la învățătură; stăruie în acestea, căci, făcând aceasta, și pe tine te vei mântui și pe cei care te ascultă. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/ro/Bible/1_Timothy/3">
          <span class="mdi mdi-arrow-left-drop-circle"></span><span class="pl-2">1 Timotei - Capitol 3</span>
        </a>
        </td>
        <td>
        <a href="/ro/Bible/1_Timothy/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/1_Timothy/5">
          <span class="pr-2">1 Timotei - Capitol 5</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
