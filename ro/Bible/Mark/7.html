<!--
title: Marcu - Capitol 7
description: 
published: true
date: 2022-10-8T9:56:58Z
tags: bible, bible—mark
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td><a href="/ro/Bible/Mark/6">Marcu - Capitol 6</a></td>
        <td><a href="/ro/Bible/Mark/Index">Index</a></td>
        <td><a href="/ro/Bible/Mark/8">Marcu - Capitol 8</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Și s-au adunat la El fariseii și unii dintre cărturari, care veniseră din Ierusalim. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v2"><sup><small>2</small></sup>  Și văzând pe unii din ucenicii Lui că mănâncă cu mâinile necurate, adică nespălate, cârteau; </p>
<p id="v3"><sup><small>3</small></sup>  Căci fariseii și toți iudeii, dacă nu-și spală mâinile până la cot, nu mănâncă, ținând datina bătrânilor. </p>
<p id="v4"><sup><small>4</small></sup>  Și când vin din piață, dacă nu se spală, nu mănâncă; și alte multe sunt pe care au primit să le țină: spălarea paharelor și a urcioarelor și a vaselor de aramă și a paturilor. </p>
<p id="v5"><sup><small>5</small></sup>  Și L-au întrebat pe El fariseii și cărturarii: Pentru ce nu umblă ucenicii Tăi după datina bătrânilor, ci mănâncă cu mâinile nespălate? </p>
<p id="v6"><sup><small>6</small></sup>  Iar El le-a zis: Bine a proorocit Isaia despre voi, fățarnicilor, precum este scris: "Acest popor Mă cinstește cu buzele, dar inima lui este departe de Mine". </p>
<p id="v7"><sup><small>7</small></sup>  Dar în zadar Mă cinstesc, învățând învățături care sunt porunci omenești. </p>
<p id="v8"><sup><small>8</small></sup>  Căci lăsând porunca lui Dumnezeu, țineți datina oamenilor: spălarea urcioarelor și a paharelor și altele ca acestea multe, pe care le faceți. </p>
<p id="v9"><sup><small>9</small></sup>  Și le zicea lor: Bine, ați lepădat porunca lui Dumnezeu, ca să țineți datina voastră! </p>
<p id="v10"><sup><small>10</small></sup>  Căci Moise a zis: "Cinstește pe tatăl tău și pe mama ta", și "cel ce va grăi de rău pe tatăl său, sau pe mama sa, cu moarte să se sfârșească". </p>
<p id="v11"><sup><small>11</small></sup>  Voi însă ziceți: Dacă un om va spune tatălui sau mamei: Corban! adică: Cu ce te-aș fi putut ajuta este dăruit lui Dumnezeu, </p>
<p id="v12"><sup><small>12</small></sup>  Nu-l mai lăsați să facă nimic pentru tatăl său sau pentru mama sa. </p>
<p id="v13"><sup><small>13</small></sup>  Și astfel desființați cuvântul lui Dumnezeu cu datina voastră pe care singuri ați dat-o. Și faceți multe asemănătoare cu acestea. </p>
<p id="v14"><sup><small>14</small></sup>  Și chemând iarăși mulțimea la El, le zicea: Ascultați-Mă toți și înțelegeți: <sup id="cite3"><a href="#fn3">[3]</a></sup></p>
<p id="v15"><sup><small>15</small></sup>  Nu este nimic din afară de om care, intrând în el, să poată să-l spurce. Dar cele ce ies din om, acelea sunt care îl spurcă. </p>
<p id="v16"><sup><small>16</small></sup>  De are cineva urechi de auzit să audă. </p>
<p id="v17"><sup><small>17</small></sup>  Și când a intrat în casă de la mulțime, L-au întrebat ucenicii despre această pildă. </p>
<p id="v18"><sup><small>18</small></sup>  Și El le-a zis: Așadar și voi sunteți nepricepuți? Nu înțelegeți, oare, că tot ce intră în om, din afară, nu poate să-l spurce? </p>
<p id="v19"><sup><small>19</small></sup>  Că nu intră în inima lui, ci în pântece, și iese afară, pe calea sa, bucatele fiind toate curate. </p>
<p id="v20"><sup><small>20</small></sup>  Dar zicea că ceea ce iese din om, aceea spurcă pe om. </p>
<p id="v21"><sup><small>21</small></sup>  Căci dinăuntru, din inima omului, ies cugetele cele rele, desfrânările, hoțiile, uciderile, </p>
<p id="v22"><sup><small>22</small></sup>  Adulterul, lăcomiile, vicleniile, înșelăciunea, nerușinarea, ochiul pizmaș, hula, trufia, ușurătatea. <sup id="cite4"><a href="#fn4">[4]</a></sup></p>
<p id="v23"><sup><small>23</small></sup>  Toate aceste rele ies dinăuntru și spurcă pe om. </p>
<p id="v24"><sup><small>24</small></sup>  Și ridicându-Se de acolo, S-a dus în hotarele Tirului și ale Sidonului și, intrând într-o casă, voia ca nimeni să nu știe, dar n-a putut să rămână tăinuit. <sup id="cite5"><a href="#fn5">[5]</a></sup> <sup id="cite6"><a href="#fn6">[6]</a></sup></p>
<p id="v25"><sup><small>25</small></sup>  Căci îndată auzind despre El o femeie, a cărei fiică avea duh necurat, a venit și a căzut la picioarele Lui. <sup id="cite7"><a href="#fn7">[7]</a></sup> <sup id="cite8"><a href="#fn8">[8]</a></sup></p>
<p id="v26"><sup><small>26</small></sup>  Și femeia era păgână, de neam din Fenicia Siriei. Și Îl ruga să alunge demonii din fiica ei. <sup id="cite9"><a href="#fn9">[9]</a></sup></p>
<p id="v27"><sup><small>27</small></sup>  Dar Iisus i-a vorbit: Lasă întâi să se sature copiii. Căci nu este bine să iei pâinea copiilor și s-o arunci câinilor. <sup id="cite10"><a href="#fn10">[10]</a></sup></p>
<p id="v28"><sup><small>28</small></sup>  Ea însă a răspuns și I-a zis: Da, Doamne, dar și câinii, sub masă, mănâncă din fărâmiturile copiilor. </p>
<p id="v29"><sup><small>29</small></sup>  Și Iisus i-a zis: Pentru acest cuvânt, mergi. A ieșit demonul din fiica ta. <sup id="cite11"><a href="#fn11">[11]</a></sup></p>
<p id="v30"><sup><small>30</small></sup>  Iar ea, ducându-se acasă, a găsit pe copilă culcată în pat, iar demonul ieșise. </p>
<p id="v31"><sup><small>31</small></sup>  Și, ieșind din părțile Tirului, a venit, prin Sidon, la Marea Galileii, prin mijlocul hotarelor Decapolei. </p>
<p id="v32"><sup><small>32</small></sup>  Și I-au adus un surd, care era și gângav, și L-au rugat ca să-Și pună mâna peste el. </p>
<p id="v33"><sup><small>33</small></sup>  Și luându-l din mulțime, la o parte, Și-a pus degetele în urechile lui, și scuipând, S-a atins de limba lui. </p>
<p id="v34"><sup><small>34</small></sup>  Și privind la cer, a suspinat și a zis lui: Effatta! ceea ce înseamnă: Deschide-te! </p>
<p id="v35"><sup><small>35</small></sup>  Și urechile lui s-au deschis, iar legătura limbii lui îndată s-a dezlegat, și vorbea bine. </p>
<p id="v36"><sup><small>36</small></sup>  Și le poruncea să nu spună nimănui. Dar, cu cât le poruncea, cu atât mai mult ei Îl vesteau. <sup id="cite12"><a href="#fn12">[12]</a></sup></p>
<p id="v37"><sup><small>37</small></sup>  Și erau uimiți peste măsură, zicând: Toate le-a făcut bine: pe surzi îi face să audă și pe muți să vorbească. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/ro/Bible/Mark/6">Marcu - Capitol 6</a></td>
        <td><a href="/ro/Bible/Mark/Index">Index</a></td>
        <td><a href="/ro/Bible/Mark/8">Marcu - Capitol 8</a></td>
      </tr>
    </tbody>
  </table>
</figure>
<h2>Referințe</h2>
<div style="column-width: 30em;">
<ol>
  <li id="fn1"><a href="#cite1">↑</a> 7:1-6 <i>Apostolii nu s-au spălat pe mâini</i>: <a href="/ro/The_Urantia_Book/169#p0_6">CU 169:0.6</a>. </li>
  <li id="fn2"><a href="#cite2">↑</a> 7:1-13 <i>Spălarea ceremonială a mâinilor</i>: <a href="/ro/The_Urantia_Book/153#p3_3">CU 153:3.3</a>. </li>
  <li id="fn3"><a href="#cite3">↑</a> 7:14-23 <i>Pângărirea provine din inimă</i>: <a href="/ro/The_Urantia_Book/153#p3_5">CU 153:3.5</a>.  <i>Inimi curate</i>: <a href="/ro/The_Urantia_Book/149#p2_11">CU 149:2.11</a>. </li>
  <li id="fn4"><a href="#cite4">↑</a> 7:22 <i>Ochiul rău</i>: <a href="/ro/The_Urantia_Book/87#p5_4">CU 87:5.4</a>. </li>
  <li id="fn5"><a href="#cite5">↑</a> 7:24 <i>Nu spune nimănui, Isus se odihnește</i>: <a href="/ro/The_Urantia_Book/156#p1_2">CU 156:1.2</a>. </li>
  <li id="fn6"><a href="#cite6">↑</a> 7:24a <i>Sosire în zona Sidonului</i>: <a href="/ro/The_Urantia_Book/156#p0_1">CU 156:0.1</a>. </li>
  <li id="fn7"><a href="#cite7">↑</a> 7:25-26a <i>Siriană</i>: <a href="/ro/The_Urantia_Book/156#p1_1">CU 156:1.1</a>. </li>
  <li id="fn8"><a href="#cite8">↑</a> 7:25-30 <i>Vindecat prin credință</i>: <a href="/ro/The_Urantia_Book/175#p1_1">CU 175:1.1</a>. </li>
  <li id="fn9"><a href="#cite9">↑</a> 7:26b <i>Ea cere vindecarea fiicei</i>: <a href="/ro/The_Urantia_Book/156#p1_3">CU 156:1.3</a>. </li>
  <li id="fn10"><a href="#cite10">↑</a> 7:27-28 <i>Chiar și câinii mănâncă firimituri</i>: <a href="/ro/The_Urantia_Book/156#p1_5">CU 156:1.5</a>.  <i>câini neamuri</i>: <a href="/ro/The_Urantia_Book/164#p1_2">CU 164:1.2</a>. </li>
  <li id="fn11"><a href="#cite11">↑</a> 7:29-30 <i>Fiica vindecată</i>: <a href="/ro/The_Urantia_Book/156#p1_7">CU 156:1.7</a>. </li>
  <li id="fn12"><a href="#cite12">↑</a> 7:36 <i>Nu-i spune omului de scurtarea timpului</i>: <a href="/ro/The_Urantia_Book/136#p8_1">CU 136:8.1</a>.  <i>Nu-i spune bărbatului</i>: <a href="/ro/The_Urantia_Book/149#p1_2">CU 149:1.2</a>. </li>
</ol>
</div>
