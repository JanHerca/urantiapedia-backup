<!--
title: Osea - Capitol 8
description: 
published: true
date: 2022-8-28T15:50:57Z
tags: 
editor: ckeditor
dateCreated: 2022-8-28T15:50:57Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/ro/Bible/Hosea/7">Osea - Capitol 7</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/ro/Bible/Hosea/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/ro/Bible/Hosea/9">Osea - Capitol 9</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Sună din trâmbiță! Vrăjmașul vine ca un vultur asupra templului Domnului!... Pentru că ei au călcat legământul cu Mine; împotriva legii Mele au păcătuit laolaltă. </p>
<p id="v2"><sup><small>2</small></sup>  Cu toate acestea ei strigă: "Dumnezeul meu, noi cei din Israel Te-am cunoscut pe Tine!" </p>
<p id="v3"><sup><small>3</small></sup>  Israel a disprețuit milostivirea mântuitoare; dușmanul să-l urmărească! </p>
<p id="v4"><sup><small>4</small></sup>  Ei și-au ales rege fără voința Mea, și-au pus căpetenii fără ca Eu să fi știut. Din aurul și din argintul lor și-au făcut idoli, ca ei să se prăbușească. </p>
<p id="v5"><sup><small>5</small></sup>  Samaria aduce jertfă unui vițel; mânia Mea stă aprinsă împotriva lor. Până când pot să rămână ei nepedepsiți? </p>
<p id="v6"><sup><small>6</small></sup>  Că el este din Israel, un meșter l-a lucrat, dar el nu este Dumnezeu. Să fie sfărâmat în bucăți vițelul Samariei! </p>
<p id="v7"><sup><small>7</small></sup>  Pentru că ei au semănat vânt, vor culege furtună; o semănătură care nu rodește spice și care nu au nici un grăunte în ele! Și dacă ar avea ceva în ele, străinii să le mănânce! </p>
<p id="v8"><sup><small>8</small></sup>  Israel va fi nimicit, va fi socotit printre neamuri ca un vas fără preț. </p>
<p id="v9"><sup><small>9</small></sup>  Că ei și-au îndreptat ochii spre Asirieni, au dat daruri de dragoste... </p>
<p id="v10"><sup><small>10</small></sup>  - Chiar când ei vor fi împrăștiați printre neamuri, Eu îi voi aduna laolaltă - și ei vor înceta ca să-și ungă regi și căpetenii. </p>
<p id="v11"><sup><small>11</small></sup>  Efraim și-a clădit multe altare - cu gând de păcat au fost ridicate! </p>
<p id="v12"><sup><small>12</small></sup>  Dacă Eu aș scrie pentru el o mie de porunci ale legii Mele, ele sunt privite ca ale unui străin. </p>
<p id="v13"><sup><small>13</small></sup>  Le plac jertfe și ei le aduc, carne vor și o mănâncă. Domnul nu le binevoiește. Și acum Îmi voi aduce aminte de fărădelegile lor și voi pedepsi păcatele lor. Să se întoarcă în Egipt! </p>
<p id="v14"><sup><small>14</small></sup>  Israel a uitat pe Ziditorul său și și-a clădit palate, și Iuda și-a înmulțit întăriturile sale; de aceea voi trimite foc în cetățile lui care îi va mistui palatele. </p>
