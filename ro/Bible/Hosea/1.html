<!--
title: Osea - Capitol 1
description: 
published: true
date: 2022-10-8T9:56:58Z
tags: bible, bible—hosea
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td> </td>
        <td><a href="/ro/Bible/Hosea/Index">Index</a></td>
        <td><a href="/ro/Bible/Hosea/2">Osea - Capitol 2</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Cuvântul Domnului care a fost către Osea, feciorul lui Beeri, în vremea domniei lui Ozia, Iotam, Ahaz și Iezechia, regii din Iuda, și în zilele lui Ieroboam, fiul lui Ioaș, regele din Israel. </p>
<p id="v2"><sup><small>2</small></sup>  Începutul cuvântului Domnului către Osea. Și a grăit Domnul către Osea: "Ia-ți de nevastă o femeie desfrânată și să ai copii de desfrânată! Căci iată a desfrânat pământul lui Israel, abătându-se de la Domnul". </p>
<p id="v3"><sup><small>3</small></sup>  Atunci s-a dus el și și-a luat de soție pe Gomer, fiica lui Diblaim, și ea a rămas însărcinată și i-a născut un fiu. </p>
<p id="v4"><sup><small>4</small></sup>  Și a zis Domnul către acesta: "Pune-i numele Izreel! Căci iată puțină vreme mai este și Eu voi răzbuna vărsările de sânge ale lui Israel asupra casei lui Iehu și voi sfârși regatul casei lui Israel. </p>
<p id="v5"><sup><small>5</small></sup>  Și atunci voi sfărâma arcul lui Israel în valea lui Izreel!" </p>
<p id="v6"><sup><small>6</small></sup>  Și ea a rămas însărcinată și a mai născut o fiică. Și i-a zis atunci Domnul: "Pune-i numele Lo-Ruhama (Cea neiubită), căci de acum încolo nu voi mai avea milă de casa lui Israel, ca să-i iert păcatele. </p>
<p id="v7"><sup><small>7</small></sup>  Dar de casa lui Iuda Mă voi milostivi și o voi mântui prin Domnul Dumnezeul lui Israel, și nu-i voi mântui pe ei nici cu arcul, nici cu sabia, nici prin luptă, nici prin puterea cailor sau a călăreților". </p>
<p id="v8"><sup><small>8</small></sup>  Și ea a înțărcat pe Lo-Ruhama și a rămas însărcinată și a născut încă un fiu. </p>
<p id="v9"><sup><small>9</small></sup>  Și a zis: "Pune-i numele: Lo-Ami (Nu este poporul Meu), căci voi nu sunteți poporul Meu, iar Eu nu sunt Dumnezeul vostru!" </p>
<p id="v10"><sup><small>10</small></sup>  Iar numărul fiilor lui Israel va fi ca nisipul mării, care nu se socotește, nici nu se numără. Și în loc să vă zică vouă: "Voi nu sunteți poporul Meu", vi se spune: "Voi sunteți fiii Dumnezeului celui viu!" </p>
<p id="v11"><sup><small>11</small></sup>  Și se vor aduna Iudeii și fiii lui Israel laolaltă și își vor alege o căpetenie și vor ieși din țara robiei și Izreel se va face mare </p>
<br/>
<figure class="table chapter-navigator">
  <table>
    <tbody>
      <tr>
        <td> </td>
        <td><a href="/ro/Bible/Hosea/Index">Index</a></td>
        <td><a href="/ro/Bible/Hosea/2">Osea - Capitol 2</a></td>
      </tr>
    </tbody>
  </table>
</figure>
