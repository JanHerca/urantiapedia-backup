<!--
title: Osea - Capitol 12
description: 
published: true
date: 2022-10-8T9:56:58Z
tags: bible, bible—hosea
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td><a href="/ro/Bible/Hosea/11">Osea - Capitol 11</a></td>
        <td><a href="/ro/Bible/Hosea/Index">Index</a></td>
        <td><a href="/ro/Bible/Hosea/13">Osea - Capitol 13</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Lui Efraim îi place vântul și după vântul de răsărit aleargă; grămădește minciună și deșertăciune, încheie legământ cu Asiria și duce untdelemn în Egipt. </p>
<p id="v2"><sup><small>2</small></sup>  Și Domnul dojenește cu ceartă pe Iuda: "Pedepsi-voi pe Iacov pentru purtările lui și-i voi răsplăti după faptele lui!" </p>
<p id="v3"><sup><small>3</small></sup>  În pântecele maicii sale, Iacov a ținut de călcâi pe fratele său, și ca un viteaz s-a luptat el cu Dumnezeu. </p>
<p id="v4"><sup><small>4</small></sup>  Cu îngerul s-a luptat și l-a biruit; a plâns și l-a rugat să se milostivească spre el; apoi l-a aflat la Betel și acolo Dumnezeu a grăit cu el. </p>
<p id="v5"><sup><small>5</small></sup>  Dar Dumnezeu este Domnul Savaot, Domnul este numele Lui. </p>
<p id="v6"><sup><small>6</small></sup>  Întoarce-te în cortul tău! Păzește dragostea și dreptatea Lui și nădăjduiește totdeauna în Dumnezeul tău! </p>
<p id="v7"><sup><small>7</small></sup>  Canaan tine în mână un cântar strâmb și la cântărire îi place să înșele! </p>
<p id="v8"><sup><small>8</small></sup>  Dar Efraim zice: "Am ajuns bogat și averi mi-am strâns!" Dar câștigul lui nu-i este de ajuns pentru fărădelegea pe care a făptuit-o. </p>
<p id="v9"><sup><small>9</small></sup>  Eu sunt Domnul Dumnezeul tău, din pământul Egiptului și până acum. Te voi face să mai locuiești în corturi ca în zilele de sărbătoare. </p>
<p id="v10"><sup><small>10</small></sup>  Eu am vorbit către prooroci și le-am înmulțit vedeniile și tot prin prooroci am grăit în pilde. </p>
<p id="v11"><sup><small>11</small></sup>  În Galaad au săvârșit închinări la idoli, în Ghilgal au jertfit demonilor. Jertfelnicele lor să fie dărâmate - grămezi de pietre pe brazdele ogorului! </p>
<p id="v12"><sup><small>12</small></sup>  Când Iacov a fugit în Mesopotamia, atunci Israel pentru o femeie a fost slugă, iar pentru alta a păzit turmele. </p>
<p id="v13"><sup><small>13</small></sup>  Și printr-un prooroc Dumnezeu a scos pe Israel din Egipt și printr-un prooroc l-a păzit. </p>
<p id="v14"><sup><small>14</small></sup>  Efraim însă a întărâtat urgia Lui. Vărsările de sânge le va aduce Domnul asupra lui și va prăvăli peste el batjocura lui. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/ro/Bible/Hosea/11">Osea - Capitol 11</a></td>
        <td><a href="/ro/Bible/Hosea/Index">Index</a></td>
        <td><a href="/ro/Bible/Hosea/13">Osea - Capitol 13</a></td>
      </tr>
    </tbody>
  </table>
</figure>
