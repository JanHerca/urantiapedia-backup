<!--
title: Osea - Capitol 7
description: 
published: true
date: 2023-11-8T21:58:28Z
tags: bible, bible—hosea
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/ro/Bible/Hosea/6">
          <span class="mdi mdi-arrow-left-drop-circle"></span><span class="pl-2">Osea - Capitol 6</span>
        </a>
        </td>
        <td>
        <a href="/ro/Bible/Hosea/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/Hosea/8">
          <span class="pr-2">Osea - Capitol 8</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Când am voit să tămăduiesc pe Israel, atunci s-au dat pe față păcatele lui Efraim și ticăloșiile Samariei, că toți laolaltă săvârșesc fărădelegi: tâlharii intră prin case, hoții pradă la drumul mare. </p>
<p id="v2"><sup><small>2</small></sup>  Dar ei nici nu cugetă în inimile lor că Eu Îmi aduc aminte de răutățile lor. Faptele lor Mă împresoară; ele se întâmplă înaintea ochilor Mei. </p>
<p id="v3"><sup><small>3</small></sup>  Prin fărădelegile lor înveselesc pe rege și pe căpetenii prin graiurile lor mincinoase; </p>
<p id="v4"><sup><small>4</small></sup>  Ei sunt toți desfrânați, ei ard ca un cuptor aprins de brutar pe care el nu-l mai încinge de când a frământat aluatul și până ce acesta s-a ridicat. </p>
<p id="v5"><sup><small>5</small></sup>  La ziua regelui căpeteniile s-au îmbolnăvit de prea mult vin, și regele și-a dat mâna cu batjocoritorii. </p>
<p id="v6"><sup><small>6</small></sup>  Toată noaptea mânia lor stă potolită, iar dimineața arde ca văpaia focului. </p>
<p id="v7"><sup><small>7</small></sup>  Ei toți sunt ca un cuptor încins și mistuie pe judecătorii lor. Toți regii lor s-au prăbușit și nici unul din ei nu M-a chemat pe Mine! </p>
<p id="v8"><sup><small>8</small></sup>  Efraim s-a ofilit printre neamuri, el este ca o turtă pe care nimeni n-a întors-o la foc. </p>
<p id="v9"><sup><small>9</small></sup>  Cei de alt neam i-au stors vlaga lui, iar el nu bagă de seamă! Păr alb îi crește, și el tot nu simte. </p>
<p id="v10"><sup><small>10</small></sup>  Cu toate că trufia lui Israel mărturisește împotriva lui, el nu se întoarce către Domnul Dumnezeul lui și nu-L caută. </p>
<p id="v11"><sup><small>11</small></sup>  Și Efraim s-a purtat ca un porumbel, nepriceput și neștiutor; au chemat pe Egipteni și s-au îndreptat către Asirieni; </p>
<p id="v12"><sup><small>12</small></sup>  În vreme ce se duc acolo, Eu întind asupra lor lațul Meu; ca pe păsările cerului îi voi doborî, îi voi pedepsi precum s-a dat de știre în obștea lor. </p>
<p id="v13"><sup><small>13</small></sup>  Vai de ei, căci au fugit de Mine! Prăpăd să vină peste ei, căci au păcătuit împotriva Mea! Eu aș vrea să-i răscumpăr, dar ei grăiesc minciuni împotriva Mea. </p>
<p id="v14"><sup><small>14</small></sup>  Și nu strigă către Mine din toată inima lor, ci se tânguiesc pentru jertfelnicele lor. Ei se iau la harță pentru grâu și pentru must, și își întorc privirea de la Mine. </p>
<p id="v15"><sup><small>15</small></sup>  Dacă îi învăț și le întăresc brațul lor, atunci gândesc lucruri rele împotriva Mea: </p>
<p id="v16"><sup><small>16</small></sup>  Ei se îndreaptă către Baal. Ei sunt asemenea unui arc care scapă din mână. Căpeteniile lor au căzut în ascuțișul sabiei, din pricina iuțimii lor. Limba lor M-a făcut de ocară în țara Egiptului. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/ro/Bible/Hosea/6">
          <span class="mdi mdi-arrow-left-drop-circle"></span><span class="pl-2">Osea - Capitol 6</span>
        </a>
        </td>
        <td>
        <a href="/ro/Bible/Hosea/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/Hosea/8">
          <span class="pr-2">Osea - Capitol 8</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
