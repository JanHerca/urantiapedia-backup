<!--
title: Ieremia - Capitol 12
description: 
published: true
date: 2022-8-28T15:50:57Z
tags: 
editor: ckeditor
dateCreated: 2022-8-28T15:50:57Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/ro/Bible/Jeremiah/11">Ieremia - Capitol 11</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/ro/Bible/Jeremiah/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/ro/Bible/Jeremiah/13">Ieremia - Capitol 13</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  De voi intra la judecată cu Tine, Doamne, dreptatea va fi de partea Ta, și totuși, despre dreptate vreau să grăiesc cu Tine: "Pentru ce calea necredincioșilor este cu izbândă și pentru ce toți călcătorii de lege sunt în fericire? <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Tu i-ai sădit și ei au prins rădăcini, au crescut și au făcut roade; Tu ești aproape numai de buzele lor, iar de inima lor ești departe. <sup id="cite2"><a href="#fn2">[2]</a></sup></p>
<p id="v3"><sup><small>3</small></sup>  Pe mine însă mă cunoști, Doamne, mă vezi și cercetezi dacă inima mea este cu Tine. Osebește-i dară, ca pe niște oi de junghiat, și pregătește-i pentru ziua junghierii. </p>
<p id="v4"><sup><small>4</small></sup>  Până când va jeli țara și iarba de prin toate țarinile se va usca? Dobitoacele și păsările pier pentru necredința locuitorilor ei, că aceștia zic: "Domnul nu vede căile noastre!" </p>
<p id="v5"><sup><small>5</small></sup>  "Dacă alergând cu cei ce merg pe jos, ai ostenit, cum te vei lua la întrecere cu caii? Și dacă nu ești în siguranță intr-o țară pașnică, ce vei face în hățișurile Iordanului? </p>
<p id="v6"><sup><small>6</small></sup>  Că și frații tăi și casa tatălui tău se poartă necredincios cu tine și strigă tare în urma ta. Și chiar când îți grăiesc bine nu te încrede în ei", zice Domnul. </p>
<p id="v7"><sup><small>7</small></sup>  "Părăsit-am casa Mea și moștenirea Mea am lăsat-o; dat-am pe iubita sufletului Meu în mâinile vrăjmașilor ei. </p>
<p id="v8"><sup><small>8</small></sup>  Făcutu-s-a moștenirea Mea pentru Mine ca un leu din pădure, ridicându-și glasul împotriva Mea, și de aceea am urât-o. </p>
<p id="v9"><sup><small>9</small></sup>  Moștenirea Mea s-a făcut pentru Mine ca o pasăre de pradă pestriță, asupra căreia au năvălit din toate părțile celelalte păsări de pradă. Strângeți-vă și vă duceți toate fiarele câmpului, duceți-vă și o mâncați. </p>
<p id="v10"><sup><small>10</small></sup>  Mulțime de păstori au călcat via Mea, călcat-au cu picioarele lor partea Mea; partea Mea cea iubită au făcut-o deșert neroditor. </p>
<p id="v11"><sup><small>11</small></sup>  Pustietate au făcut-o, și ea, în pustiirea sa, plânge înaintea Mea. Toată țara e pustiită, pentru că pe nici un om nu-l doare inima de aceasta. </p>
<p id="v12"><sup><small>12</small></sup>  Pe toate dealurile din pustiu au venit prădători, că sabia Domnului mistuie totul de la o margine la alta a țării și nici un muritor n-are pace. </p>
<p id="v13"><sup><small>13</small></sup>  Semănat-au grâu și au secerat spini! Muncit-au și n-au avut nici un folos! Rușinați-vă dar de asemenea venituri ale voastre, pe care le aveți din pricina mâniei celei aprinse a Domnului!" </p>
<p id="v14"><sup><small>14</small></sup>  Așa zice Domnul despre toți vecinii mei cei răi, care năpădesc asupra părții pe care El a dat-o de moștenire poporului Său Israel: "Iată, îi voi smulge din țara lor și casa lui Iuda o voi înlătura din mijlocul lor. </p>
<p id="v15"><sup><small>15</small></sup>  Dar după ce îi voi smulge, iarăși ,i voi întoarce și-i voi milui și voi aduce pe fiecare la țarina sa și la ogorul său. </p>
<p id="v16"><sup><small>16</small></sup>  Și dacă vor învăța ei căile poporului Meu, ca să jure pe numele Meu, zicând: "Viu este Domnul", cum au învățat pe poporul Meu să jure pe Baal, atunci vor fi așezați în mijlocul poporului Meu. </p>
<p id="v17"><sup><small>17</small></sup>  Iar de nu vor asculta, atunci îi voi dezrădăcina și voi pierde cu totul poporul acesta", zice Domnul. </p>
<h2>Referințe</h2>
<div>
<ol>
  <li id="fn1"><a href="#cite1">↑</a> 12:1 <i>Partea 1: Dreptul este Domnul</i>: <a href="/ro/The_Urantia_Book/97#p6_4">CU 97:6.4</a>. </li>
  <li id="fn2"><a href="#cite2">↑</a> 12:2 <i>Aproape la gură, departe la inimă</i>: <a href="/ro/The_Urantia_Book/149#p6_12">CU 149:6.12</a>. </li>
</ol>
</div>
