<!--
title: Ieremia - Capitol 11
description: 
published: true
date: 2022-10-8T9:56:58Z
tags: bible, bible—jeremiah
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td><a href="/ro/Bible/Jeremiah/10">Ieremia - Capitol 10</a></td>
        <td><a href="/ro/Bible/Jeremiah/Index">Index</a></td>
        <td><a href="/ro/Bible/Jeremiah/12">Ieremia - Capitol 12</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Cuvântul ce a fost de la Domnul către Ieremia: </p>
<p id="v2"><sup><small>2</small></sup>  "Ascultă cuvintele legământului acestuia și spune bărbaților lui Iuda și celor ce locuiesc în Ierusalim și le zi: </p>
<p id="v3"><sup><small>3</small></sup>  Așa zice Domnul Dumnezeul lui Israel: Blestemat să fie omul care nu ascultă cuvintele acestui legământ, </p>
<p id="v4"><sup><small>4</small></sup>  Pe care l-am dat Eu părinților voștri când i-am scos din pământul Egiptului și din cuptorul cel de fier și le-am zis: Ascultați glasul Meu și faceți tot ce v-am poruncit, și veți fi poporul Meu, iar Eu voi fi Dumnezeul vostru, </p>
<p id="v5"><sup><small>5</small></sup>  Ca să împlinesc jurământul cu care M-am jurat părinților voștri, că le voi da o țară în care curge lapte și miere, cum este astăzi". Și eu am răspuns: "Așa, Doamne!" </p>
<p id="v6"><sup><small>6</small></sup>  Iar Domnul mi-a zis iarăși: "Vestește toate cuvintele acestea în cetățile lui Iuda și pe ulițele Ierusalimului și zi: ascultați cuvintele lgământului acestuia și le împliniți! </p>
<p id="v7"><sup><small>7</small></sup>  Căci am înștiințat necontenit pe părinții voștri, din ziua în care i-am scos din țara Egiptului și până astăzi; i-am înștiințat fără încetare și le-am zis: Ascultați glasul Meu! </p>
<p id="v8"><sup><small>8</small></sup>  Dar ei n-au ascultat și nu și-au plecat urechea, ci au umblat fiecare după inima sa cea rea și îndărătnică. De aceea am adus asupra lor toate cele spuse în legământul acesta pe care l-am poruncit să-l țină, și nu l-au ținut". </p>
<p id="v9"><sup><small>9</small></sup>  Și iarăși mi-a zis Domnul: "Între bărbații lui Iuda și locuitorii Ierusalimului se pune la cale răzvrătire; </p>
<p id="v10"><sup><small>10</small></sup>  Ei s-au întors iarăși la fărădelegile strămoșilor lor, care n-au voit să asculte cuvintele Mele și au mers după dumnezei străini, slujind acelora. Casa lui Israel și casa lui Iuda au călcat legământul Meu, pe care l-am încheiat cu părinții lor. </p>
<p id="v11"><sup><small>11</small></sup>  De aceea, așa zice Domnul: Iată voi aduce asupra lor nenorociri, de care nu se vor putea izbăvi și, când vor striga către Mine, nu-i voi auzi. </p>
<p id="v12"><sup><small>12</small></sup>  Atunci cetățile lui Iuda și locuitorii Ierusalimului vor alerga și vor striga către dumnezeii pe care-i tămâiază, dar aceia nu le vor ajuta în vremea nenorocirii lor. </p>
<p id="v13"><sup><small>13</small></sup>  Căci câte cetăți ai, tot atâția dumnezei ai, Iuda, și câte uliți sunt în Ierusalim, tot atâtea sunt și jertfelnicele celui de rușine, jertfelnicele pentru tămâierea lui Baal. </p>
<p id="v14"><sup><small>14</small></sup>  Tu însă nu te ruga pentru poporul acesta și nu înălța pentru e! rugăciune și cereri, căci nu voi auzi când vor striga către Mine în vremea nenorocirii lor. </p>
<p id="v15"><sup><small>15</small></sup>  Ce cauți, iubitul Meu popor, în templul Meu, când în acesta se săvârșesc atâtea netrebnicii? Jertfele nu-li vor ajuta când, făcând rău, te bucuri. </p>
<p id="v16"><sup><small>16</small></sup>  Măslin verde, împodobit cu roade frumoase, te-a numit Domnul. Iar acum în zgomotul cumplitei tulburări a aprins foc împrejurul lui și ramurile lui s-au stricat. </p>
<p id="v17"><sup><small>17</small></sup>  Domnul Savaot, Cel ce te-a sădit, a hotărât asupra ta nenorocirea pentru răutatea pe care casa lui Israel și casa lui Iuda și-au pricinuit-o singure, împingându-Mă la mânie prin tămâierea lui Baal". </p>
<p id="v18"><sup><small>18</small></sup>  Domnul mi-a descoperit ca să știu și mi-a arătat faptele lor. </p>
<p id="v19"><sup><small>19</small></sup>  Eu insă, ca un miel blând, dus la junghiere, nici nu știam că ei urzesc gânduri rele împotriva mea, zicând: "Să-i punem lemn otrăvit în mâncarea lui și să-l smulgem de pe pământul celor vii, pentru ca nici numele să nu i se mai pomenească". </p>
<p id="v20"><sup><small>20</small></sup>  Dar Tu, Doamne al puterilor, Judecătorul cel drept, Care cercetezi inimile și rărunchii, dă-mi să văd răzbunarea Ta asupra lor, pentru că ți-am încredințat pricina mea. </p>
<p id="v21"><sup><small>21</small></sup>  Pentru aceasta, așa zice Domnul despre oamenii din Anatot care caută sufletul meu și zic: "Nu mai prooroci în numele Domnului, ca să nu mori de mâinile noastre!" </p>
<p id="v22"><sup><small>22</small></sup>  De aceea, așa zice Domnul Savaot: "Iată, îi voi pedepsi și tinerii lor vor muri de sabie, iar fiii lor și fiicele lor vor muri de foame; </p>
<p id="v23"><sup><small>23</small></sup>  Nu va scăpa niciunul, din ei, căci voi aduce nenorocirea asupra oamenilor din Anatot, în anul când îi voi pedepsi. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/ro/Bible/Jeremiah/10">Ieremia - Capitol 10</a></td>
        <td><a href="/ro/Bible/Jeremiah/Index">Index</a></td>
        <td><a href="/ro/Bible/Jeremiah/12">Ieremia - Capitol 12</a></td>
      </tr>
    </tbody>
  </table>
</figure>
