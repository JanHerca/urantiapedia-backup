<!--
title: Ieremia - Capitol 36
description: 
published: true
date: 2022-10-8T9:56:58Z
tags: bible, bible—jeremiah
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td><a href="/ro/Bible/Jeremiah/35">Ieremia - Capitol 35</a></td>
        <td><a href="/ro/Bible/Jeremiah/Index">Index</a></td>
        <td><a href="/ro/Bible/Jeremiah/37">Ieremia - Capitol 37</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  În anul al patrulea al lui Ioiachim, fiul lui Iosia, regele lui Iuda, a fost de la Domnul către Ieremia cuvântul acesta: </p>
<p id="v2"><sup><small>2</small></sup>  "Ia-ți un sul de hârtie și scrie pe el toate cuvintele pe care ți le-am grăit Eu despre Israel, despre Iuda și despre toate popoarele, din ziua de când am început a-ți grăi, din zilele lui Iosia și până în ziua de astăzi; </p>
<p id="v3"><sup><small>3</small></sup>  Că poate va auzi casa lui Iuda tot răul ce Mi-am pus în gând să i-l fac, ca să se întoarcă fiecare de la calea sa cea rea, pentru ca Eu să le iert nedreptățile lor și păcatele lor". <sup id="cite1"><a href="#fn1">[1]</a></sup></p>
<p id="v4"><sup><small>4</small></sup>  Atunci a chemat Ieremia pe Baruh, fiul lui Neria, și după spusa lui Ieremia a scris Baruh pe hârtia sulului toate cuvintele Domnului pe care le grăise El aceluia. </p>
<p id="v5"><sup><small>5</small></sup>  Și a poruncit Ieremia lui Baruh și a zis: "Eu sunt închis și nu mă pot duce în templul Domnului. </p>
<p id="v6"><sup><small>6</small></sup>  Deci, du-te tu și cuvintele Domnului din gura mea scrise de tine în sul, citește-le în templul Domnului, în ziua postului, în auzul poporului; citește-le de asemenea și în auzul tuturor acelora din Iuda, care sunt veniți de prin toate cetățile; </p>
<p id="v7"><sup><small>7</small></sup>  Poate vor înălța rugă smerită înaintea feței Domnului și se va întoarce fiecare de la calea sa cea rea, căci mare este mânia și supărarea pe care a arătat-o Domnul asupra poporului acestuia". </p>
<p id="v8"><sup><small>8</small></sup>  Și a făcut Baruh, fiul lui Neria, tot ce i-a poruncit Ieremia, citind în templul Domnului cuvintele Domnului cele scrise în sul. </p>
<p id="v9"><sup><small>9</small></sup>  În anul al cincilea al lui Ioiachim, fiul lui Iosia, regele lui Iuda, în luna a opta, a vestit post înaintea feței Domnului pentru tot poporul din Ierusalim și pentru tot poporul care venise la Ierusalim de prin orașele lui Iuda. </p>
<p id="v10"><sup><small>10</small></sup>  și cuvintele lui Ieremia, cele scrise în sul, le-a citit Baruh în templul Domnului, în camera lui Ghemaria, fiul lui Șafan, scriitorul, în curtea de sus, la intrarea de la poarta cea nouă a templului Domnului, în auzul poporului. </p>
<p id="v11"><sup><small>11</small></sup>  Iar Miheia, fiul lui Ghemaria, fiul lui Șafan, a auzit toate cuvintele Domnului cele scrise în sul. </p>
<p id="v12"><sup><small>12</small></sup>  Și s-a coborât în casa regelui, în camera secretarului regelui și iată acolo stăteau toți dregătorii: Elișama, secretarul regelui, Delaia, fiul lui Șemaia, Elnatan, fiul lui Acbor, Ghemaria, fiul lui Șafan, Sedechia, fiul lui Hanania și toți ceilalți dregători. </p>
<p id="v13"><sup><small>13</small></sup>  Și le-a povestit acestora Miheia toate cuvintele ce le auzise, când a citit Baruh cartea în auzul poporului. </p>
<p id="v14"><sup><small>14</small></sup>  Atunci dregătorii au trimis la Baruh pe Iehudi, fiul lui Netania, fiul lui Șelemia, fiul lui Cuși, ca să-i spună: "Cartea pe care tu ai citit-o în auzul poporului, să o iei în mâna ta și să vii". </p>
<p id="v15"><sup><small>15</small></sup>  Atunci Baruh, fiul lui Neria, a luat cartea în mâna sa și a venit la ei. Iar ei i-au zis: "Șezi și ne citește în auz!" Și a citit Baruh în auzul lor. </p>
<p id="v16"><sup><small>16</small></sup>  Iar dacă au ascultat ei toate cuvintele, s-au uitat cu groază unii la alții și au zis către Baruh: "Vom spune numaidecât regelui toate cuvintele acestea!" </p>
<p id="v17"><sup><small>17</small></sup>  Și apoi au întrebat pe Baruh: "Spune-ne insă cum ai scris tu din gura lui toate cuvintele acestea?" </p>
<p id="v18"><sup><small>18</small></sup>  Și Baruh le-a spus: "El mia rostit cu gura sa toate cuvintele acestea, iar eu le-am scris cu cerneală în sulul acesta". </p>
<p id="v19"><sup><small>19</small></sup>  Atunci au zis dregătorii către Baruh: "Du-te și te ascunde și tu și Ieremia, ca nimeni să nu știe unde sunteți!" </p>
<p id="v20"><sup><small>20</small></sup>  Apoi ei s-au dus la rege în palat, iar cartea au lăsat-o în odaia lui Elișama, secretarul regelui, și au spus în auzul regelui toate cuvintele acestea. </p>
<p id="v21"><sup><small>21</small></sup>  Și a trimis regele pe Iehudi să aducă îndată cartea, și acesta a luat-o din camera lui Elișama, secretarul regelui; și a citit-o Iehudi în auzul regelui și în auzul tuturor dregătorilor care stăteau lângă rege. </p>
<p id="v22"><sup><small>22</small></sup>  În vremea aceea, în luna a noua, regele ședea în palatul de iarnă și înaintea lui ardea o tavă cu jeratic. </p>
<p id="v23"><sup><small>23</small></sup>  După ce a citit Iehudi trei sau patru coloane, regele a tăiat cu cuțitașul secretarului cartea și a aruncat-o în focul de pe tavă, nimicind-o toată. </p>
<p id="v24"><sup><small>24</small></sup>  Și nu s-au temut, nici și-au sfâșiat hainele lor, nici regele, nici toți slujitorii lui, care au auzit toate cuvintele acestea. </p>
<p id="v25"><sup><small>25</small></sup>  Deși Elnatan, Delaia și Ghemaria au rugat pe rege să nu ardă cartea, el însă nu i-a ascultat. </p>
<p id="v26"><sup><small>26</small></sup>  Și a poruncit regele lui Ierahmeel, fiul regelui, și lui Seraia, fiul lui Azirel, și lui Șelemia, fiul lui Abdeel, să prindă pe scriitorul Baruh și pe Ieremia proorocul. Dar Domnul i-a ascuns. </p>
<p id="v27"><sup><small>27</small></sup>  Atunci a fost cuvântul Domnului către Ieremia, după ce regele a ars cartea și cuvintele pe care Baruh le scrisese din gura lui Ieremia, și i-a zis: </p>
<p id="v28"><sup><small>28</small></sup>  "Ia-ți alt sul de hârtie și scrie în el toate cuvintele de mai înainte, care au fost în celălalt sul, pe care l-a ars Ioiachim, regele lui Iuda, iar regelui lui Iuda, Ioiachim, să-i spui: </p>
<p id="v29"><sup><small>29</small></sup>  Așa zice Domnul: Tu ai ars cartea aceasta, zicând: Pentru ce ai scris în ea: Va veni îndată regele Babilonului și va pustii țara aceasta și va pierde oamenii și dobitoacele din ea? </p>
<p id="v30"><sup><small>30</small></sup>  De aceea, așa zice Domnul despre Ioiachim, regele lui Iuda: Nu va mai fi din el urmaș care să șadă pe scaunul lui David; trupul lui va fi aruncat în arșița zilei și în frigul nopții </p>
<p id="v31"><sup><small>31</small></sup>  Și-l voi pedepsi pe el și neamul lui și slugile lui pentru nedreptatea lor; voi aduce asupra lor și asupra locuitorilor Ierusalimului și asupra oamenilor lui Iuda tot răul pe care l-am rostit asupra lor și ei n-au ascultat". </p>
<p id="v32"><sup><small>32</small></sup>  Și a luat Ieremia alt sul de hârtie și l-a dat lui Baruh scriitorul, fiul lui Neria, și acesta a scris în el, din gura lui Ieremia, toate cuvintele din sulul ce-l aruncase în foc Ioiachim, regele lui Iuda, și a mai adăugat la ele multe cuvinte asemenea acelora. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/ro/Bible/Jeremiah/35">Ieremia - Capitol 35</a></td>
        <td><a href="/ro/Bible/Jeremiah/Index">Index</a></td>
        <td><a href="/ro/Bible/Jeremiah/37">Ieremia - Capitol 37</a></td>
      </tr>
    </tbody>
  </table>
</figure>
<h2>Referințe</h2>
<div>
<ol>
  <li id="fn1"><a href="#cite1">↑</a> 36:3 <i>Pocăiți-vă pentru iertare (Vechiul Testament)</i>: <a href="/ro/The_Urantia_Book/159#p5_13">CU 159:5.13</a>. </li>
</ol>
</div>
