<!--
title: Ieremia - Capitol 1
description: 
published: true
date: 2022-10-8T9:56:58Z
tags: bible, bible—jeremiah
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td> </td>
        <td><a href="/ro/Bible/Jeremiah/Index">Index</a></td>
        <td><a href="/ro/Bible/Jeremiah/2">Ieremia - Capitol 2</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Cuvintele lui Ieremia, fiul lui Hilchia, dintre preoții de la Anatot, din pământul lui Veniamin, </p>
<p id="v2"><sup><small>2</small></sup>  Către care a fost cuvântul Domnului, în zilele lui Iosia, fiul lui Amon, regele lui Iuda, în anul al treisprezecelea al domniei acestuia, </p>
<p id="v3"><sup><small>3</small></sup>  Precum și în zilele lui Ioiachim, fiul lui Iosia, regele lui Iuda, până în luna a cincea din anul al unsprezecelea al lui Sedechia, fiul lui Iosia, regele lui Iuda, adică până la robirea Ierusalimului. </p>
<p id="v4"><sup><small>4</small></sup>  Fost-a cuvântul Domnului către mine și mi-a zis: </p>
<p id="v5"><sup><small>5</small></sup>  "Înainte de a te fi zămislit în pântece, te-am cunoscut, și înainte de a ieși din pântece, te-am sfințit și te-am rânduit prooroc pentru popoare". </p>
<p id="v6"><sup><small>6</small></sup>  Iar eu am răspuns: "O, Doamne, Dumnezeule, eu nu știu să vorbesc, pentru că sunt încă tânăr". </p>
<p id="v7"><sup><small>7</small></sup>  Domnul însă mi-a zis: "Să nu zici: Sunt încă tânăr; căci la câți te voi trimite, la toți vei merge și tot ce-ți voi porunci vei spune. </p>
<p id="v8"><sup><small>8</small></sup>  Să nu te temi de dânșii, căci Eu sunt cu tine, ca să te izbăvesc", zice Domnul. </p>
<p id="v9"><sup><small>9</small></sup>  Și Domnul mi-a întins mâna, mi-a atins gura și mi-a zis: "Iată am pus cuvintele Mele în gura ta! </p>
<p id="v10"><sup><small>10</small></sup>  Iată te-am pus în ziua aceasta peste popoare și peste regate, ca să smulgi și să arunci la pământ, să pierzi și să dărâmi, să zidești și să sădești!" </p>
<p id="v11"><sup><small>11</small></sup>  Apoi a fost cuvântul Domnului către mine și mi-a zis: "Ieremia, ce vezi tu?" Și eu am răspuns: "Văd un toiag din lemn de migdal". </p>
<p id="v12"><sup><small>12</small></sup>  Zisu-mi-a Domnul: "Tu ai văzut bine, că Eu priveghez asupra cuvântului Meu, ca să-l împlinesc!" </p>
<p id="v13"><sup><small>13</small></sup>  Și iar a fost cuvântul Domnului către mine și mi-a zis: "Ce vezi tu?" Și eu am răspuns: "Văd un cazan clocotind, care e gata să se verse dinspre miazănoapte". </p>
<p id="v14"><sup><small>14</small></sup>  Iar Domnul mi-a zis: De la miazănoapte se va deschide nenorocire asupra tuturor locuitorilor țării acesteia. </p>
<p id="v15"><sup><small>15</small></sup>  Că iată voi chema toate popoarele țărilor de la miazănoapte, zice Domnul, și vor veni acelea și își vor pune fiecare din ele scaunul său la poarta de intrare a Ierusalimului, pe lângă toate zidurile lui și în toate cetățile lui Iuda; </p>
<p id="v16"><sup><small>16</small></sup>  Și voi rosti asupra lor judecata Mea pentru toate fărădelegile lor, pentru că M-au părăsit, au aprins tămâie înaintea altor dumnezei și s-au închinat la lucrurile mâinilor lor. </p>
<p id="v17"><sup><small>17</small></sup>  Dar tu, încinge-ți coapsele tale și scoală de le spune tot ce-ți voi porunci. Nu tremura înaintea lor, fiindcă nu vreau să tremuri înaintea lor. </p>
<p id="v18"><sup><small>18</small></sup>  Că iată, Eu te-am făcut astăzi cetate întărită, stâlp de fier și zid de aramă înaintea acestei țări întregi: înaintea regilor lui Iuda, înaintea căpeteniilor ei, înaintea preoților ei și înaintea poporului țării. </p>
<p id="v19"><sup><small>19</small></sup>  Ei se vor lupta împotriva ta, dar nu te vor birui că Eu sunt cu tine, ca să te izbăvesc", zice Domnul. </p>
<br/>
<figure class="table chapter-navigator">
  <table>
    <tbody>
      <tr>
        <td> </td>
        <td><a href="/ro/Bible/Jeremiah/Index">Index</a></td>
        <td><a href="/ro/Bible/Jeremiah/2">Ieremia - Capitol 2</a></td>
      </tr>
    </tbody>
  </table>
</figure>
