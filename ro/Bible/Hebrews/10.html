<!--
title: Evrei - Capitol 10
description: 
published: true
date: 2022-8-28T15:50:57Z
tags: 
editor: ckeditor
dateCreated: 2022-8-28T15:50:57Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/ro/Bible/Hebrews/9">Evrei - Capitol 9</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/ro/Bible/Hebrews/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/ro/Bible/Hebrews/11">Evrei - Capitol 11</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  În adevăr, Legea având umbra bunurilor viitoare, iar nu însuși chipul lucrurilor, nu poate niciodată - cu aceleași jertfe, aduse neîncetat în fiecare an - să facă desăvârșiți pe cei ce se apropie. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v2"><sup><small>2</small></sup>  Altfel, n-ar fi încetat oare jertfele aduse, dacă cei ce săvârșesc slujba dumnezeiască, fiind o dată curățiți, n-ar mai avea nici o conștiință a păcatelor? </p>
<p id="v3"><sup><small>3</small></sup>  Ci prin ele, an de an, se face amintirea păcatelor. </p>
<p id="v4"><sup><small>4</small></sup>  Pentru că este cu neputință ca sângele de tauri și de țapi să înlăture păcatele. </p>
<p id="v5"><sup><small>5</small></sup>  Drept aceea, intrând în lume, zice: "Jertfă și prinos n-ai voit, dar mi-ai întocmit trup. </p>
<p id="v6"><sup><small>6</small></sup>  Arderi de tot și jertfe pentru păcat nu ți-au plăcut; </p>
<p id="v7"><sup><small>7</small></sup>  Atunci am zis: Iată vin, în sulul cărții este scris despre mine, să fac voia Ta, Dumnezeule". </p>
<p id="v8"><sup><small>8</small></sup>  Zicând mai sus că: "Jertfă și prinoase și arderile de tot și jertfele pentru păcat n-ai voit, nici nu Ți-au plăcut", care se aduc după Lege, </p>
<p id="v9"><sup><small>9</small></sup>  Atunci a zis: "Iată vin ca să fac voia Ta, Dumnezeule". El desființează deci pe cei dintâi ca să statornicească pe al doilea. </p>
<p id="v10"><sup><small>10</small></sup>  Întru această voință suntem sfințiți, prin jertfa trupului lui Iisus Hristos, o dată pentru totdeauna. </p>
<p id="v11"><sup><small>11</small></sup>  Și orice preot stă și slujește în fiecare zi și aceleași jertfe aduce de multe ori, ca unele care niciodată nu pot să înlăture păcatele. </p>
<p id="v12"><sup><small>12</small></sup>  Acesta dimpotrivă, aducând o singură jertfă pentru păcate, a șezut în vecii vecilor, de-a dreapta lui Dumnezeu, <sup id="cite3"><a href="#fn3">[3]</a></sup></p>
<p id="v13"><sup><small>13</small></sup>  Și așteaptă până ce vrăjmașii Lui vor fi puși așternut picioarelor Lui. </p>
<p id="v14"><sup><small>14</small></sup>  Căci printr-o singură jertfă adusă, a adus la veșnică desăvârșire pe cei ce se sfințesc; </p>
<p id="v15"><sup><small>15</small></sup>  Dar și Duhul cel Sfânt ne mărturisește aceasta, fiindcă după ce a zis: </p>
<p id="v16"><sup><small>16</small></sup>  "Acesta este așezământul pe care îl voi întocmi cu ei, după acele zile - zice Domnul: Da-voi legile Mele în inimile lor și le voi scrie în cugetele lor". </p>
<p id="v17"><sup><small>17</small></sup>  Și adaugă: "Iar de păcatele lor și de fărădelegile lor nu-Mi voi mai aduce aminte". </p>
<p id="v18"><sup><small>18</small></sup>  Unde este dar iertarea acestora, nu mai este jertfă pentru păcate. </p>
<p id="v19"><sup><small>19</small></sup>  Drept aceea, fraților, având îndrăzneală, să intrăm în Sfânta Sfintelor, prin sângele lui Iisus, </p>
<p id="v20"><sup><small>20</small></sup>  Pe calea cea nouă și vie pe care pentru noi a înnoit-o, prin catapeteasmă, adică prin trupul Său, <sup id="cite4"><a href="#fn4">[4]</a></sup></p>
<p id="v21"><sup><small>21</small></sup>  Și având mare preot peste casa lui Dumnezeu, </p>
<p id="v22"><sup><small>22</small></sup>  Să ne apropiem cu inimă curată, întru plinătatea credinței, curățindu-ne prin stropire inimile de orice cuget rău, și spălându-ne trupul în apă curată, <sup id="cite5"><a href="#fn5">[5]</a></sup></p>
<p id="v23"><sup><small>23</small></sup>  Să ținem mărturisirea nădejdii cu neclintire, pentru că credincios este Cel ce a făgăduit, </p>
<p id="v24"><sup><small>24</small></sup>  Și să luăm seama unul altuia, ca să ne îndemnăm la dragoste și la fapte bune, </p>
<p id="v25"><sup><small>25</small></sup>  Fără să părăsim Biserica noastră, precum le este obiceiul unora, ci îndemnători făcându-ne, cu atât mai mult, cu cât vedeți că se apropie ziua aceea. </p>
<p id="v26"><sup><small>26</small></sup>  Căci dacă păcătuim de voia noastră, după ce am luat cunoștiință despre adevăr, nu ne mai rămâne, pentru păcate, nici o jertfă, </p>
<p id="v27"><sup><small>27</small></sup>  Ci o înfricoșată așteptare a judecății și iuțimea focului care va mistui pe cei potrivnici. </p>
<p id="v28"><sup><small>28</small></sup>  Călcând cineva Legea lui Moise, e ucis fără de milă, pe cuvântul a doi sau trei martori; </p>
<p id="v29"><sup><small>29</small></sup>  Gândiți-vă: cu cât mai aspră fi-va pedeapsa cuvenită celui ce a călcat în picioare pe Fiul lui Dumnezeu, și a nesocotit sângele testamentului cu care s-a sfințit, și a batjocorit duhul harului. </p>
<p id="v30"><sup><small>30</small></sup>  Căci cunoaștem pe Cel ce a zis: "A Mea este răzbunarea; Eu voi răsplăti". Și iarăși: "Domnul va judeca pe poporul Său". <sup id="cite6"><a href="#fn6">[6]</a></sup></p>
<p id="v31"><sup><small>31</small></sup>  Înfricoșător lucru este să cădem în mâinile Dumnezeului celui viu. </p>
<p id="v32"><sup><small>32</small></sup>  Aduceți-vă, dar, aminte mai întâi de zilele în care, după ce ați fost luminați, ați răbdat luptă grea de suferințe, </p>
<p id="v33"><sup><small>33</small></sup>  Parte făcându-vă priveliște cu ocările și cu necazurile îndurate, parte suferind împreună cu cei ce treceau prin unele ca acestea, </p>
<p id="v34"><sup><small>34</small></sup>  Căci ați avut milă de cei închiși, iar răpirea averilor voastre ați primit-o cu bucurie, bine știind că voi aveți o mai bună și statornică avere. <sup id="cite7"><a href="#fn7">[7]</a></sup></p>
<p id="v35"><sup><small>35</small></sup>  Nu lepădați dar încrederea voastră, care are mare răsplătire. </p>
<p id="v36"><sup><small>36</small></sup>  Căci aveți nevoie de răbdare ca, făcând voia lui Dumnezeu, să dobândiți făgăduința. </p>
<p id="v37"><sup><small>37</small></sup>  "Căci mai este puțin timp, prea puțin, și Cel ce e să vină, va veni și nu va întârzia; </p>
<p id="v38"><sup><small>38</small></sup>  Iar dreptul din credință va fi viu; și de se va îndoi cineva, nu va binevoi sufletul Meu întru el". </p>
<p id="v39"><sup><small>39</small></sup>  Noi nu suntem (fii) ai îndoielii spre pieire, ci ai credinței spre dobândirea sufletului. </p>
<h2>Referințe</h2>
<div>
<ol>
  <li id="fn1"><a href="#cite1">↑</a> 10:1 <i>Natural ca umbra spirituală</i>: <a href="/ro/The_Urantia_Book/170#p5_2">CU 170:5.2</a>. </li>
  <li id="fn2"><a href="#cite2">↑</a> 10:1-20 <i>Isus văzut ca un sacrificiu uman</i>: <a href="/ro/The_Urantia_Book/89#p9_3">CU 89:9.3</a>. </li>
  <li id="fn3"><a href="#cite3">↑</a> 10:12 <i>Mâna dreaptă a lui Dumnezeu</i>: <a href="/ro/The_Urantia_Book/38#p0_1">CU 38:0.1</a>.  <i>Mâna dreaptă a lui Dumnezeu</i>: <a href="/ro/The_Urantia_Book/21#p4_4">CU 21:4.4</a>.  <i>Mâna dreaptă a lui Dumnezeu</i>: <a href="/ro/The_Urantia_Book/13#p2_7">CU 13:2.7</a>.  <i>Mâna dreaptă a Tatălui</i>: <a href="/ro/The_Urantia_Book/5#p2_2">CU 5:2.2</a>. </li>
  <li id="fn4"><a href="#cite4">↑</a> 10:20 <i>Mod nou și viu</i>: <a href="/ro/The_Urantia_Book/52#p5_4">CU 52:5.4</a>.  <i>Eu sunt calea vie</i>: <a href="/ro/The_Urantia_Book/117#p3_3">CU 117:3.3</a>.  <i>Isus: cale nouă și vie</i>: <a href="/ro/The_Urantia_Book/162#p2_7">CU 162:2.7</a>.  <i>Isus, calea nouă și vie</i>: <a href="/ro/The_Urantia_Book/129#p4_7">CU 129:4.7</a>.  <i>Isus, calea vie</i>: <a href="/ro/The_Urantia_Book/147#p5_8">CU 147:5.8</a>.  <i>Mod nou și mai bun</i>: <a href="/ro/The_Urantia_Book/138#p6_4">CU 138:6.4</a>.  <i>Mod nou și viu</i>: <a href="/ro/The_Urantia_Book/101#p6_10">CU 101:6.10</a>.  <i>Mod nou și viu</i>: <a href="/ro/The_Urantia_Book/146#p3_7">CU 146:3.7</a>.  <i>Mod nou și viu</i>: <a href="/ro/The_Urantia_Book/52#p5_5">CU 52:5.5</a>.  <i>Isus, calea nouă și vie</i>: <a href="/ro/The_Urantia_Book/196#p2_4">CU 196:2.4</a>. </li>
  <li id="fn5"><a href="#cite5">↑</a> 10:22 <i>Asigurare profundă</i>: <a href="/ro/The_Urantia_Book/5#p4_2">CU 5:4.2</a>. </li>
  <li id="fn6"><a href="#cite6">↑</a> 10:30 <i>Răzbunarea este a lui Dumnezeu</i>: <a href="/ro/The_Urantia_Book/70#p10_9">CU 70:10.9</a>. </li>
  <li id="fn7"><a href="#cite7">↑</a> 10:34 <i>In rai substanta mai buna</i>: <a href="/ro/The_Urantia_Book/48#p1_7">CU 48:1.7</a>. </li>
</ol>
</div>
