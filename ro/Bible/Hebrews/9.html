<!--
title: Evrei - Capitol 9
description: 
published: true
date: 2022-8-28T15:50:57Z
tags: 
editor: ckeditor
dateCreated: 2022-8-28T15:50:57Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/ro/Bible/Hebrews/8">Evrei - Capitol 8</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/ro/Bible/Hebrews/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/ro/Bible/Hebrews/10">Evrei - Capitol 10</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Deci și cei dintâi (Așezământ) avea orânduieli pentru slujba dumnezeiască și un altar pământesc, </p>
<p id="v2"><sup><small>2</small></sup>  Căci s-a pregătit cortul mărturiei. În el se aflau, mai întâi, sfeșnicul și masa și pâinile punerii înainte; partea aceasta se numește Sfânta. </p>
<p id="v3"><sup><small>3</small></sup>  Apoi, după catapeteasma a doua, era cortul numit Sfânta Sfintelor, </p>
<p id="v4"><sup><small>4</small></sup>  Având altarul tămâierii de aur și chivotul Așezământului ferecat peste tot cu aur, în care era năstrapa de aur, care avea mana, era toiagul lui Aaron ce odrăslise și tablele Legii. <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  Deasupra chivotului erau heruvimii slavei, care umbreau altarul împăcării; despre acestea nu putem acum să vorbim cu de-amănuntul. </p>
<p id="v6"><sup><small>6</small></sup>  Astfel fiind întocmite aceste încăperi, preoții intrau totdeauna în cortul cel dintâi, săvârșind slujbele dumnezeiești; </p>
<p id="v7"><sup><small>7</small></sup>  În cel de-al doilea însă numai arhiereul, o dată pe an, și nu fără de sânge, pe care îl aducea pentru sine însuși și pentru greșealele poporului. </p>
<p id="v8"><sup><small>8</small></sup>  Prin aceasta, Duhul Sfânt ne lămurește că drumul către Sfânta Sfintelor nu era să fie arătat, câtă vreme cortul întâi mai sta în picioare, </p>
<p id="v9"><sup><small>9</small></sup>  Care era o pildă pentru timpul de față și însemna că darurile și jertfele ce se aduceau n-aveau putere să desăvârșească cugetul închinătorului. </p>
<p id="v10"><sup><small>10</small></sup>  Acestea erau numai legiuiri pământești - despre mâncăruri, despre băuturi, despre felurite spălări - și erau porunci până la vremea îndreptării. </p>
<p id="v11"><sup><small>11</small></sup>  Iar Hristos, venind Arhiereu al bunătăților celor viitoare, a trecut prin cortul cel mai mare și mai desăvârșit, nu făcut de mână, adică nu din zidirea aceasta; <sup id="cite2"><a href="#fn2">[2]</a></sup></p>
<p id="v12"><sup><small>12</small></sup>  El a intrat o dată pentru totdeauna în Sfânta Sfintelor, nu cu sânge de țapi și de viței, ci cu însuși sângele Său, și a dobândit o veșnică răscumpărare. <sup id="cite3"><a href="#fn3">[3]</a></sup></p>
<p id="v13"><sup><small>13</small></sup>  Căci dacă sângele țapilor și al taurilor și cenușa junincii, stropind pe cei spurcați, îi sfințește spre curățirea trupului, </p>
<p id="v14"><sup><small>14</small></sup>  Cu cât mai mult sângele lui Hristos, Care, prin Duhul cel veșnic, S-a adus lui Dumnezeu pe Sine, jertfă fără de prihană, va curăți cugetul vostru de faptele cele moarte, ca să slujiți Dumnezeului celui viu? </p>
<p id="v15"><sup><small>15</small></sup>  Și pentru aceasta El este Mijlocitorul unui nou testament, ca prin moartea suferită spre răscumpărarea greșealelor de sub întâiul testament, cei chemați să ia făgăduința moștenirii veșnice. </p>
<p id="v16"><sup><small>16</small></sup>  Căci unde este testament, trebuie neapărat să fie vorba despre moartea celui ce a făcut testamentul. </p>
<p id="v17"><sup><small>17</small></sup>  Un testament ajunge temeinic după moarte, fiindcă nu are nici o putere, câtă vreme trăiește cel ce l-a făcut. </p>
<p id="v18"><sup><small>18</small></sup>  De aceea, nici cel dintâi n-a fost sfințit fără sânge. </p>
<p id="v19"><sup><small>19</small></sup>  Într-adevăr Moise, după ce a rostit față cu tot poporul toate poruncile din Lege, luând sângele cel de viței și de țapi, cu apă și cu lână roșie și cu isop, a stropit și cartea și pe tot poporul, </p>
<p id="v20"><sup><small>20</small></sup>  Și a zis: "Acesta este sângele testamentului pe care l-a poruncit vouă Dumnezeu". </p>
<p id="v21"><sup><small>21</small></sup>  Și a stropit, de asemenea, cu sânge, cortul și toate vasele pentru slujbă. </p>
<p id="v22"><sup><small>22</small></sup>  După Lege, aproape toate se curățesc cu sânge, și fără vărsare de sânge nu se dă iertare. <sup id="cite4"><a href="#fn4">[4]</a></sup></p>
<p id="v23"><sup><small>23</small></sup>  Trebuie dar ca chipurile celor din ceruri să fie curățite prin acestea, iar cele cerești înseși cu jertfe mai bune decât acestea. <sup id="cite5"><a href="#fn5">[5]</a></sup></p>
<p id="v24"><sup><small>24</small></sup>  Căci Hristos n-a intrat într-o Sfântă a Sfintelor făcută de mâini - închipuirea celei adevărate - ci chiar în cer, ca să Se înfățișeze pentru noi înaintea lui Dumnezeu; </p>
<p id="v25"><sup><small>25</small></sup>  Iar nu ca să Se aducă pe Sine însuși jertfă de mai multe ori - ca arhiereul care intră în Sfânta Sfintelor cu sânge străin, în fiecare an. </p>
<p id="v26"><sup><small>26</small></sup>  Altfel, ar fi trebuit să pătimească de mai multe ori, de la întemeierea lumii; ci acum, la sfârșitul veacurilor, S-a arătat o dată, spre ștergerea păcatului, prin jertfa Sa. </p>
<p id="v27"><sup><small>27</small></sup>  Și precum este rânduit oamenilor o dată să moară, iar după aceea să fie judecata, </p>
<p id="v28"><sup><small>28</small></sup>  Tot așa și Hristos, după ce a fost adus o dată jertfă, ca să ridice păcatele multora, a doua oară fără de păcat Se va arăta celor ce cu stăruință Îl așteaptă spre mântuire. </p>
<h2>Referințe</h2>
<div>
<ol>
  <li id="fn1"><a href="#cite1">↑</a> 9:4 <i>Fetișuri noi</i>: <a href="/ro/The_Urantia_Book/88#p2_5">CU 88:2.5</a>. </li>
  <li id="fn2"><a href="#cite2">↑</a> 9:11-28 <i>Isus văzut ca un sacrificiu uman</i>: <a href="/ro/The_Urantia_Book/89#p9_3">CU 89:9.3</a>. </li>
  <li id="fn3"><a href="#cite3">↑</a> 9:12,15,22 <i>Isus ca Răscumpărător al bisericii</i>: <a href="/ro/The_Urantia_Book/170#p5_6">CU 170:5.6</a>. </li>
  <li id="fn4"><a href="#cite4">↑</a> 9:22 <i>Doctrina ispășirii</i>: <a href="/ro/The_Urantia_Book/63#p6_4">CU 63:6.4</a>.  <i>Fără sânge, fără remisiune</i>: <a href="/ro/The_Urantia_Book/4#p5_5">CU 4:5.5</a>. </li>
  <li id="fn5"><a href="#cite5">↑</a> 9:23 <i>Model original</i>: <a href="/ro/The_Urantia_Book/27#p2_1">CU 27:2.1</a>. </li>
</ol>
</div>
