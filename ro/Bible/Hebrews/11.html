<!--
title: Evrei - Capitol 11
description: 
published: true
date: 2022-8-28T15:50:57Z
tags: 
editor: ckeditor
dateCreated: 2022-8-28T15:50:57Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/ro/Bible/Hebrews/10">Evrei - Capitol 10</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/ro/Bible/Hebrews/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/ro/Bible/Hebrews/12">Evrei - Capitol 12</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Iar credința este încredințarea celor nădăjduite, dovedirea lucrurilor celor nevăzute. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Prin ea, cei din vechime au dat buna lor mărturie. </p>
<p id="v3"><sup><small>3</small></sup>  Prin credință înțelegem că s-au întemeiat veacurile prin cuvântul lui Dumnezeu, de s-au făcut din nimic cele ce se văd. </p>
<p id="v4"><sup><small>4</small></sup>  Prin credință, Abel a adus lui Dumnezeu mai bună jertfă decât Cain, pentru care a luat mărturie că este drept, mărturisind Dumnezeu despre darurile lui; și prin credință grăiește și azi, deși a murit. </p>
<p id="v5"><sup><small>5</small></sup>  Prin credință, Enoh a fost luat de pe pământ ca să nu vadă moartea, și nu s-a mai aflat, pentru că Dumnezeu îl strămutase, căci mai înainte de a-l strămuta, el a avut mărturie că a bine-plăcut lui Dumnezeu. <sup id="cite2"><a href="#fn2">[2]</a></sup></p>
<p id="v6"><sup><small>6</small></sup>  Fără credință, dar, nu este cu putință să fim plăcuți lui Dumnezeu, căci cine se apropie de Dumnezeu trebuie să creadă că El este și că Se face răsplătitor celor care Îl caută. </p>
<p id="v7"><sup><small>7</small></sup>  Prin credință, luând Noe înștiințare de la Dumnezeu despre cele ce nu se vedeau încă, a gătit, cu evlavie, o corabie spre mântuirea casei sale; prin credință el a osândit lumea și dreptății celei din credință s-a făcut moștenitor. </p>
<p id="v8"><sup><small>8</small></sup>  Prin credință, Avraam, când a fost chemat, a ascultat și a ieșit la locul pe care era să-l ia spre moștenire și a ieșit neștiind încotro merge. </p>
<p id="v9"><sup><small>9</small></sup>  Prin credință, a locuit vremelnic în pământul făgăduinței, ca într-un pământ străin, locuind în corturi cu Isaac și cu Iacov, cei dimpreună moștenitori ai aceleiași făgăduințe; </p>
<p id="v10"><sup><small>10</small></sup>  Căci aștepta cetatea cu temelii puternice, al cărei meșter și lucrător este Dumnezeu. <sup id="cite3"><a href="#fn3">[3]</a></sup></p>
<p id="v11"><sup><small>11</small></sup>  Prin credință, și Sara însăși a primit putere să zămislească fiu, deși trecuse de vârsta cuvenită, pentru că ea L-a socotit credincios pe Cel ce făgăduise. </p>
<p id="v12"><sup><small>12</small></sup>  Pentru aceea, dintr-un singur om, și acela ca și mort, s-au născut atâția urmași - mulți "ca stelele cerului și ca nisipul cel fără de număr de pe țărmul mării". </p>
<p id="v13"><sup><small>13</small></sup>  Toți aceștia au murit întru credință, fără să primească făgăduințele, ci văzându-le de departe și iubindu-le cu dor și mărturisind că pe pământ ei sunt străini și călători. </p>
<p id="v14"><sup><small>14</small></sup>  Iar cei ce grăiesc unele ca acestea dovedesc că ei își caută lor patrie. </p>
<p id="v15"><sup><small>15</small></sup>  Într-adevăr, dacă ar fi avut în minte pe aceea din care ieșiseră, aveau vreme să se întoarcă. </p>
<p id="v16"><sup><small>16</small></sup>  Dar acum ei doresc una mai bună, adică pe cea cerească. Pentru aceea Dumnezeu nu Se rușinează de ei ca să Se numească Dumnezeul lor, căci le-a gătit lor cetate. <sup id="cite4"><a href="#fn4">[4]</a></sup></p>
<p id="v17"><sup><small>17</small></sup>  Prin credință, Avraam, când a fost încercat, a adus pe Isaac (jertfă). Cel ce primise făgăduințele aducea jertfă pe fiul său unul născut! </p>
<p id="v18"><sup><small>18</small></sup>  Către el grăise Dumnezeu: "Că în Isaac ți se va chema ție urmaș". </p>
<p id="v19"><sup><small>19</small></sup>  Dar Avraam a socotit că Dumnezeu este puternic să-l învieze și din morți; drept aceea l-a dobândit înapoi ca un fel de pildă (a învierii) Lui. </p>
<p id="v20"><sup><small>20</small></sup>  Prin credința despre cele viitoare a binecuvântat Isaac pe Iacov și pe Esau. </p>
<p id="v21"><sup><small>21</small></sup>  Prin credință Iacov, când a fost să moară, a binecuvântat pe fiecare din fiii lui Iosif și s-a închinat, rezemându-se pe vârful toiagului său. </p>
<p id="v22"><sup><small>22</small></sup>  Prin credință Iosif, la sfârșitul vieții, a pomenit despre ieșirea fiilor lui Israel și a dat porunci cu privire la oasele sale. </p>
<p id="v23"><sup><small>23</small></sup>  Prin credință, când s-a născut Moise, a fost ascuns de părinții lui trei luni, căci l-au văzut prunc frumos și nu s-au temut de porunca regelui. </p>
<p id="v24"><sup><small>24</small></sup>  Prin credință, Moise, când s-a făcut mare, n-a vrut să fie numit fiul fiicei lui Faraon, </p>
<p id="v25"><sup><small>25</small></sup>  Ci a ales mai bine să pătimească cu poporul lui Dumnezeu, decât să aibă dulceața cea trecătoare a păcatului, </p>
<p id="v26"><sup><small>26</small></sup>  Socotind că batjocorirea pentru Hristos este mai mare bogăție decât comorile Egiptului, fiindcă se uita la răsplătire. </p>
<p id="v27"><sup><small>27</small></sup>  Prin credință, a părăsit Egiptul, fără să se teamă de urgia regelui, căci a rămas neclintit, ca cel care vede pe Cel nevăzut. <sup id="cite5"><a href="#fn5">[5]</a></sup></p>
<p id="v28"><sup><small>28</small></sup>  Prin credință, a rânduit Paștile și stropirea cu sânge, ca îngerul nimicitor să nu se atingă de cei întâi-născuți ai lor. </p>
<p id="v29"><sup><small>29</small></sup>  Prin credință au trecut israeliții Marea Roșie, ca pe uscat, pe care egiptenii, încercând și ei s-o treacă, s-au înecat. </p>
<p id="v30"><sup><small>30</small></sup>  Prin credință, zidurile Ierihonului au căzut, după ce au fost înconjurate șapte zile. </p>
<p id="v31"><sup><small>31</small></sup>  Prin credință Rahav, desfrânata, fiindcă primise cu pace iscoadele, n-a pierit împreună cu cei neascultători. </p>
<p id="v32"><sup><small>32</small></sup>  Și ce voi mai zice? Căci timpul nu-mi va ajunge, ca să vorbesc de Ghedeon, de Barac, de Samson, de Ieftae, de David, de Samuel și de prooroci, </p>
<p id="v33"><sup><small>33</small></sup>  Care prin credință, au biruit împărății, au făcut dreptate, au dobândit făgăduințele, au astupat gurile leilor, </p>
<p id="v34"><sup><small>34</small></sup>  Au stins puterea focului, au scăpat de ascuțișul sabiei, s-au împuternicit, din slabi ce erau s-au făcut tari în război, au întors taberele vrăjmașilor pe fugă; </p>
<p id="v35"><sup><small>35</small></sup>  Unele femei și-au luat pe morții lor înviați. Iar alții au fost chinuiți, neprimind izbăvirea, ca să dobândească mai bună înviere; </p>
<p id="v36"><sup><small>36</small></sup>  Alții au suferit batjocură și bici, ba chiar lanțuri și închisoare; </p>
<p id="v37"><sup><small>37</small></sup>  Au fost uciși cu pietre, au fost puși la cazne, au fost tăiați cu fierăstrăul, au murit uciși cu sabia, au pribegit în piei de oaie și în piei de capră, lipsiți, strâmtorați, rău primiți. </p>
<p id="v38"><sup><small>38</small></sup>  Ei, de care lumea nu era vrednică, au rătăcit în pustii, și în munți, și în peșteri, și în crăpăturile pământului. </p>
<p id="v39"><sup><small>39</small></sup>  Și toți aceștia, mărturisiți fiind prin credință, n-au primit făgăduința, </p>
<p id="v40"><sup><small>40</small></sup>  Pentru că Dumnezeu rânduise pentru noi ceva mai bun, ca ei să nu ia fără noi desăvârșirea. </p>
<h2>Referințe</h2>
<div>
<ol>
  <li id="fn1"><a href="#cite1">↑</a> 11:1 <i>Credința definită</i>: <a href="/ro/The_Urantia_Book/99#p5_8">CU 99:5.8</a>. </li>
  <li id="fn2"><a href="#cite2">↑</a> 11:5 <i>Traducerea lui Enoh</i>: <a href="/ro/The_Urantia_Book/45#p4_13">CU 45:4.13</a>.  <i>Traducere la statutul moronțial</i>: <a href="/ro/The_Urantia_Book/55#p2_1">CU 55:2.1</a>. </li>
  <li id="fn3"><a href="#cite3">↑</a> 11:10 <i>Ziditorul și făcătorul este Dumnezeu</i>: <a href="/ro/The_Urantia_Book/44#p3_1">CU 44:3.1</a>.  <i>Orașe construite de Dumnezeu</i>: <a href="/ro/The_Urantia_Book/178#p3_4">CU 178:3.4</a>.  <i>City of God</i>: <a href="/ro/The_Urantia_Book/133#p4_6">CU 133:4.6</a>.  <i>Oraș: constructor, făuritor, este Dumnezeu</i>: <a href="/ro/The_Urantia_Book/48#p1_7">CU 48:1.7</a>. </li>
  <li id="fn4"><a href="#cite4">↑</a> 11:16 <i>Tarmurile unei lumi mai bune</i>: <a href="/ro/The_Urantia_Book/112#p7_2">CU 112:7.2</a>.  <i>Cetăţeni ai raiului</i>: <a href="/ro/The_Urantia_Book/140#p3_1">CU 140:3.1</a>.  <i>Țară mai bună —cerească—</i>: <a href="/ro/The_Urantia_Book/48#p1_7">CU 48:1.7</a>. </li>
  <li id="fn5"><a href="#cite5">↑</a> 11:27 <i>Trăiește ca și cum ar fi văzut unul invizibil</i>: <a href="/ro/The_Urantia_Book/102#p2_8">CU 102:2.8</a>.  <i>Dumnezeu invizibil manifestat</i>: <a href="/ro/The_Urantia_Book/32#p4_7">CU 32:4.7</a>.  <i>Văzându-L pe Cel ce este nevăzut</i>: <a href="/ro/The_Urantia_Book/127#p3_15">CU 127:3.15</a>. </li>
</ol>
</div>
