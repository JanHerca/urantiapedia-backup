<!--
title: Estera - Capitol 6
description: 
published: true
date: 2022-10-8T9:56:58Z
tags: bible, bible—esther
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td><a href="/ro/Bible/Esther/5">Estera - Capitol 5</a></td>
        <td><a href="/ro/Bible/Esther/Index">Index</a></td>
        <td><a href="/ro/Bible/Esther/7">Estera - Capitol 7</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  În noaptea aceea Domnul a depărtat somnul de la rege și acesta a poruncit slugii să-i aducă Cronica însemnărilor zilnice și ele au fost citite înaintea regelui. </p>
<p id="v2"><sup><small>2</small></sup>  Acolo se afla scris ce descoperise Mardoheu regelui cu privire la Bigtan și Tereș, cei doi eunuci ai regelui, păzitorii pragului, care uneltiseră să pună mâna pe regele Artaxerxe. </p>
<p id="v3"><sup><small>3</small></sup>  Atunci a zis regele: "Ce cinste și răsplată s-a dat lui Mardoheu pentru aceasta?" Iar oamenii regelui, care-i slujeau, au zis: "Nu i s-a făcut nimic". </p>
<p id="v4"><sup><small>4</small></sup>  Când întreba regele de binefacerile lui Mardoheu, a venit Aman în curte, iar regele a zis: "Cine este în curte?" Aman însă venise în curtea de afară a casei regelui să vorbească cu regele, ca să fie spânzurat Mardoheu în spânzurătoarea pe care i-o pregătise el. </p>
<p id="v5"><sup><small>5</small></sup>  Și oamenii regelui au zis: "Iată Aman stă în curte". Regele a zis: "Să intre! " </p>
<p id="v6"><sup><small>6</small></sup>  Aman a intrat, iar regele i-a zis: "Ce să se facă omului pe care regele vrea să-l cinstească?>> Aman socotea în inima sa: "Pe cine altul voiește regele să cinstească, dacă nu pe mine?" </p>
<p id="v7"><sup><small>7</small></sup>  Și a zis Aman: "Pentru omul pe care vrea să-l cinstească regele, </p>
<p id="v8"><sup><small>8</small></sup>  Să se aducă îmbrăcăminte regească și calul pe care călărește regele și coroană de rege; </p>
<p id="v9"><sup><small>9</small></sup>  Apoi să se dea hainele, coroana și calul unuia dintre cei dintâi dregători ai regelui, ca să îmbrace pe omul acela, pe care vrea regele să-l cinstească și să-l plimbe călare pe cal prin piața cetății și să se strige înaintea lui: Așa se face omului, pe care vrea regele să-l cinstească!" </p>
<p id="v10"><sup><small>10</small></sup>  Atunci regele a zis lui Aman: "Bine ai zis! Ia repede haine și cal, cum ai spus, și fă așa iudeului Mardoheu, care șade la poarta regelui. Să nu lași nimic din toate câte ai zis". </p>
<p id="v11"><sup><small>11</small></sup>  Și a luat Aman haine și cal, a îmbrăcat pe Mardoheu și l-a plimbat călare pe cal prin piața cetății, strigând înaintea lui: "Așa se face omului, pe care regele vrea să-l cinstească!" </p>
<p id="v12"><sup><small>12</small></sup>  Apoi Mardoheu s-a întors la poarta regelui, iar Aman s-a dus repede acasă trist și cu capul în pământ. </p>
<p id="v13"><sup><small>13</small></sup>  și a spus Aman soției sale, Zereș și tuturor prietenilor săi toate câte se petrecuseră cu el. Iar înțelepții lui și Zereș, femeia sa, i-au zis: "Dacă Mardoheu, din pricina căruia a început căderea ta, e din neamul iudeilor, atunci tu nu vei putea face nimic împotriva lui, ci vei cădea sigur înaintea lui, căci cu el este Dumnezeul cel viu>. </p>
<p id="v14"><sup><small>14</small></sup>  Și încă grăind ei cu el, au venit eunucii regelui și-l grăbeau pe Aman să meargă la ospățul pe care-l pregătise Estera. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/ro/Bible/Esther/5">Estera - Capitol 5</a></td>
        <td><a href="/ro/Bible/Esther/Index">Index</a></td>
        <td><a href="/ro/Bible/Esther/7">Estera - Capitol 7</a></td>
      </tr>
    </tbody>
  </table>
</figure>
