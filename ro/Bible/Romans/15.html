<!--
title: Romani - Capitol 15
description: 
published: true
date: 2022-8-28T15:50:57Z
tags: 
editor: ckeditor
dateCreated: 2022-8-28T15:50:57Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/ro/Bible/Romans/14">Romani - Capitol 14</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/ro/Bible/Romans/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/ro/Bible/Romans/16">Romani - Capitol 16</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Datori suntem noi cei tari să purtăm slăbiciunile celor neputincioși și să nu căutăm plăcerea noastră. </p>
<p id="v2"><sup><small>2</small></sup>  Ci fiecare dintre noi să caute să placă aproapelui său, la ce este bine, spre zidire. </p>
<p id="v3"><sup><small>3</small></sup>  Că și Hristos n-a căutat plăcerea Sa, ci, precum este scris: "Ocările celor ce Te ocărăsc pe Tine, au căzut asupra Mea". </p>
<p id="v4"><sup><small>4</small></sup>  Căci toate câte s-au scris mai înainte, s-au scris spre învățătura noastră, ca prin răbdarea și mângâierea, care vin din Scripturi, să avem nădejde. </p>
<p id="v5"><sup><small>5</small></sup>  Iar Dumnezeul răbdării și al mângâierii să vă dea vouă a gândi la fel unii pentru alții, după Iisus Hristos, <sup id="cite1"><a href="#fn1">[1]</a></sup></p>
<p id="v6"><sup><small>6</small></sup>  Pentru ca toți laolaltă și cu o singură gură să slăviți pe Dumnezeu și Tatăl Domnului nostru Iisus Hristos. <sup id="cite2"><a href="#fn2">[2]</a></sup></p>
<p id="v7"><sup><small>7</small></sup>  De aceea, primiți-vă unii pe alții, precum și Hristos v-a primit pe voi, spre slava lui Dumnezeu. </p>
<p id="v8"><sup><small>8</small></sup>  Căci spun: Că Hristos S-a făcut slujitor al tăierii împrejur pentru adevărul lui Dumnezeu, ca să întărească făgăduințele date părinților, </p>
<p id="v9"><sup><small>9</small></sup>  Iar neamurile să slăvească pe Dumnezeu pentru mila Lui, precum este scris: "Pentru aceasta Te voi lăuda între neamuri și voi cânta numele Tău". </p>
<p id="v10"><sup><small>10</small></sup>  Și iarăși zice Scriptura: "Veseliți-vă, neamuri, cu poporul Lui". </p>
<p id="v11"><sup><small>11</small></sup>  Și iarăși: "Lăudați pe Domnul toate neamurile; lăudați-L pe El toate popoarele". </p>
<p id="v12"><sup><small>12</small></sup>  Și iarăși Isaia zice: "Și Se va arăta rădăcina lui Iesei, Cel care Se ridică să domnească peste neamuri; întru Acela neamurile vor nădăjdui". </p>
<p id="v13"><sup><small>13</small></sup>  Iar Dumnezeul nădejdii să vă umple pe voi de toată bucuria și pacea în credință, ca să prisosească nădejdea voastră, prin puterea Duhului Sfânt. <sup id="cite3"><a href="#fn3">[3]</a></sup></p>
<p id="v14"><sup><small>14</small></sup>  Și, frații mei, sunt încredințat eu însumi despre voi, că și voi sunteți plini de bunătate, plini de toată cunoștința, putând să vă povățuiți unii pe alții. </p>
<p id="v15"><sup><small>15</small></sup>  Și v-am scris, fraților, mai cu îndrăzneală, în parte, ca să vă amintesc despre harul ce mi-a fost dat de Dumnezeu, </p>
<p id="v16"><sup><small>16</small></sup>  Ca să fiu slujitor al lui Iisus Hristos la neamuri, slujind Evanghelia lui Dumnezeu, pentru ca prinosul neamurilor, fiind sfințit în Duhul Sfânt, să fie bine primit. </p>
<p id="v17"><sup><small>17</small></sup>  Așadar, în Hristos Iisus am laudă, în cele către Dumnezeu. </p>
<p id="v18"><sup><small>18</small></sup>  Căci nu voi cuteza să spun ceva din cele ce n-a săvârșit Hristos prin mine, spre ascultarea neamurilor, prin cuvânt și prin faptă, </p>
<p id="v19"><sup><small>19</small></sup>  Prin puterea semnelor și a minunilor, prin puterea Duhului Sfânt, așa încât de la Ierusalim și din ținuturile de primprejur până la Iliria, am împlinit propovăduirea Evangheliei lui Hristos, </p>
<p id="v20"><sup><small>20</small></sup>  Râvnind astfel să binevestesc acolo unde Hristos nu fusese numit, ca să nu zidesc pe temelie străină, </p>
<p id="v21"><sup><small>21</small></sup>  Ci precum este scris: "Cărora nu li s-a vestit despre El, aceia Îl vor vedea; și cei ce n-au auzit Îl vor înțelege". </p>
<p id="v22"><sup><small>22</small></sup>  De aceea am și fost împiedicat, de multe ori, ca să vin la voi. </p>
<p id="v23"><sup><small>23</small></sup>  Dar acum, nemaiavând loc în aceste ținuturi și având dorința de mulți ani să vin la voi, </p>
<p id="v24"><sup><small>24</small></sup>  Când mă voi duce în Spania, voi veni la voi. Căci nădăjduiesc să vă văd în trecere și, de către voi, să fiu însoțit până acolo, după ce mă voi bucura întâi, în parte, de voi. </p>
<p id="v25"><sup><small>25</small></sup>  Acum însă mă duc la Ierusalim, ca să slujesc sfinților. </p>
<p id="v26"><sup><small>26</small></sup>  Căci Macedonia și Ahaia au binevoit să facă o strângere de ajutoare pentru săracii dintre sfinții de la Ierusalim. <sup id="cite4"><a href="#fn4">[4]</a></sup></p>
<p id="v27"><sup><small>27</small></sup>  Căci ei au binevoit și sunt datori față de ei. Căci dacă neamurile s-au împărtășit de cele duhovnicești ale lor, datori sunt și ei să le slujească în cele trupești. </p>
<p id="v28"><sup><small>28</small></sup>  Săvârșind deci aceasta și încredințându-le roada aceasta, voi trece pe la voi, în Spania. </p>
<p id="v29"><sup><small>29</small></sup>  Și știu că, venind la voi, voi veni cu deplinătatea binecuvântării lui Hristos. </p>
<p id="v30"><sup><small>30</small></sup>  Dar vă îndemn, fraților, pentru Domnul nostru Iisus Hristos și pentru iubirea Duhului Sfânt, ca împreună cu mine să luptați în rugăciuni către Dumnezeu pentru mine, <sup id="cite5"><a href="#fn5">[5]</a></sup></p>
<p id="v31"><sup><small>31</small></sup>  Ca să scap de necredincioșii din Iudeea și ca ajutorul meu la Ierusalim să fie bine primit de către sfinți, </p>
<p id="v32"><sup><small>32</small></sup>  Ca să vin la voi cu bucurie prin voia lui Dumnezeu și să-mi găsesc liniștea împreună cu voi. </p>
<p id="v33"><sup><small>33</small></sup>  Iar Dumnezeul păcii să fie cu voi cu toți. Amin! </p>
<h2>Referințe</h2>
<div>
<ol>
  <li id="fn1"><a href="#cite1">↑</a> 15:5-6 <i>Minți înrudite</i>: <a href="/ro/The_Urantia_Book/16#p6_3">CU 16:6.3</a>. </li>
  <li id="fn2"><a href="#cite2">↑</a> 15:6 <i>Tatăl Domnului Isus Hristos</i>: <a href="/ro/The_Urantia_Book/194#p3_11">CU 194:3.11</a>.  <i>Tatăl Domnului Isus Hristos</i>: <a href="/ro/The_Urantia_Book/194#p4_6">CU 194:4.6</a>. </li>
  <li id="fn3"><a href="#cite3">↑</a> 15:13 <i>Plin de bucurie, fericire</i>: <a href="/ro/The_Urantia_Book/131#p10_6">CU 131:10.6</a>. </li>
  <li id="fn4"><a href="#cite4">↑</a> 15:26 <i>Ministrat săracilor</i>: <a href="/ro/The_Urantia_Book/194#p4_7">CU 194:4.7</a>. </li>
  <li id="fn5"><a href="#cite5">↑</a> 15:30 <i>Dragostea Duhului</i>: <a href="/ro/The_Urantia_Book/8#p6_4">CU 8:6.4</a>. </li>
</ol>
</div>
