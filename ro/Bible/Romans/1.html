<!--
title: Romani - Capitol 1
description: 
published: true
date: 2023-11-8T21:58:28Z
tags: bible, bible—romans
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td>
        </td>
        <td>
        <a href="/ro/Bible/Romans/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/Romans/2">
          <span class="pr-2">Romani - Capitol 2</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Pavel, rob al lui Iisus Hristos, chemat de El apostol, rânduit pentru vestirea Evangheliei lui Dumnezeu, </p>
<p id="v2"><sup><small>2</small></sup>  Pe care a făgăduit-o mai înainte, prin proorocii Săi, în Sfintele Scripturi, </p>
<p id="v3"><sup><small>3</small></sup>  Despre Fiul Său, Cel născut din sămânța lui David, după trup, </p>
<p id="v4"><sup><small>4</small></sup>  Care a fost rânduit Fiu al lui Dumnezeu întru putere, după Duhul sfințeniei, prin învierea Lui din morți, Iisus Hristos, Domnul nostru, </p>
<p id="v5"><sup><small>5</small></sup>  Prin Care am primit har și apostolie, ca să aduc, în numele Său, la ascultarea credinței, toate neamurile, </p>
<p id="v6"><sup><small>6</small></sup>  Întru care sunteți și voi chemați ai lui Iisus Hristos: </p>
<p id="v7"><sup><small>7</small></sup>  Tuturor celor ce sunteți în Roma, iubiți de Dumnezeu, chemați și sfinți: har vouă și pace de la Dumnezeu, Tatăl nostru, și de la Domnul Iisus Hristos! <sup id="cite1"><a href="#fn1">[1]</a></sup></p>
<p id="v8"><sup><small>8</small></sup>  Mulțumesc, întâi Dumnezeului meu, prin Iisus Hristos, pentru voi toți, fiindcă credința voastră se vestește în toată lumea. </p>
<p id="v9"><sup><small>9</small></sup>  Căci martor îmi este Dumnezeu, Căruia Îi slujesc cu duhul meu, întru Evanghelia Fiului Său, că neîncetat fac pomenire despre voi, </p>
<p id="v10"><sup><small>10</small></sup>  Cerând totdeauna în rugăciunile mele ca să am cumva, prin voința Lui, vreodată, bun prilej ca să vin la voi. </p>
<p id="v11"><sup><small>11</small></sup>  Pentru că doresc mult să vă văd ca să vă împărtășesc vreun dar duhovnicesc, spre întărirea voastră. </p>
<p id="v12"><sup><small>12</small></sup>  Și aceasta ca să mă mângâi împreună cu voi prin credința noastră laolaltă, a voastră și a mea. </p>
<p id="v13"><sup><small>13</small></sup>  Fraților, nu vreau ca voi să nu știți că, de multe ori, mi-am pus în gând să vin la voi, dar am fost până acum împiedicat, ca să am și între voi vreo roadă, ca și la celelalte neamuri. </p>
<p id="v14"><sup><small>14</small></sup>  Dator sunt și elinilor și barbarilor și învățaților și neînvățaților; </p>
<p id="v15"><sup><small>15</small></sup>  Astfel, cât despre mine, sunt bucuros să vă vestesc Evanghelia și vouă, celor din Roma. </p>
<p id="v16"><sup><small>16</small></sup>  Căci nu mă rușinez de Evanghelia lui Hristos, pentru că este putere a lui Dumnezeu spre mântuirea a tot celui care crede, iudeului întâi, și elinului. <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v17"><sup><small>17</small></sup>  Căci dreptatea lui Dumnezeu se descoperă în ea din credință spre credință, precum este scris: "Iar dreptul din credință va fi viu". <sup id="cite4"><a href="#fn4">[4]</a></sup></p>
<p id="v18"><sup><small>18</small></sup>  Căci mânia lui Dumnezeu se descoperă din cer peste toată fărădelegea și peste toată nedreptatea oamenilor care țin nedreptatea drept adevăr. </p>
<p id="v19"><sup><small>19</small></sup>  Pentru că ceea ce se poate cunoaște despre Dumnezeu este cunoscut de către ei; fiindcă Dumnezeu le-a arătat lor. </p>
<p id="v20"><sup><small>20</small></sup>  Cele nevăzute ale Lui se văd de la facerea lumii, înțelegându-se din făpturi, adică veșnica Lui putere și dumnezeire, așa ca ei să fie fără cuvânt de apărare, <sup id="cite5"><a href="#fn5">[5]</a></sup></p>
<p id="v21"><sup><small>21</small></sup>  Pentru că, cunoscând pe Dumnezeu, nu L-au slăvit ca pe Dumnezeu, nici nu I-au mulțumit, ci s-au rătăcit în gândurile lor și inima lor cea nesocotită s-a întunecat. </p>
<p id="v22"><sup><small>22</small></sup>  Zicând că sunt înțelepți, au ajuns nebuni. </p>
<p id="v23"><sup><small>23</small></sup>  Și au schimbat slava lui Dumnezeu Celui nestricăcios cu asemănarea chipului omului celui stricăcios și al păsărilor și al celor cu patru picioare și al târâtoarelor. </p>
<p id="v24"><sup><small>24</small></sup>  De aceea Dumnezeu i-a dat necurăției, după poftele inimilor lor, ca să-și pângărească trupurile lor între ei, </p>
<p id="v25"><sup><small>25</small></sup>  Ca unii care au schimbat adevărul lui Dumnezeu în minciună și s-au închinat și au slujit făpturii, în locul Făcătorului, Care este binecuvântat în veci, amin! </p>
<p id="v26"><sup><small>26</small></sup>  Pentru aceea, Dumnezeu i-a dat unor patimi de ocară, căci și femeile lor au schimbat fireasca rânduială cu cea împotriva firii; </p>
<p id="v27"><sup><small>27</small></sup>  Asemenea și bărbații lăsând rânduiala cea după fire a părții femeiești, s-au aprins în pofta lor unii pentru alții, bărbați cu bărbați, săvârșind rușinea și luând cu ei răsplata cuvenită rătăcirii lor. </p>
<p id="v28"><sup><small>28</small></sup>  Și precum n-au încercat să aibă pe Dumnezeu în cunoștință, așa și Dumnezeu i-a lăsat la mintea lor fără judecată, să facă cele ce nu se cuvine. </p>
<p id="v29"><sup><small>29</small></sup>  Plini fiind de toată nedreptatea, de desfrânare, de viclenie, de lăcomie, de răutate; plini de pizmă, de ucidere, de ceartă, de înșelăciune, de purtări rele, bârfitori, </p>
<p id="v30"><sup><small>30</small></sup>  Grăitori de rău, urâtori de Dumnezeu, ocărâtori, semeți, trufași, lăudăroși, născocitori de rele, nesupuși părinților, </p>
<p id="v31"><sup><small>31</small></sup>  Neînțelepți, călcători de cuvânt, fără dragoste, fără milă; </p>
<p id="v32"><sup><small>32</small></sup>  Aceștia, deși au cunoscut dreapta orânduire a lui Dumnezeu, că cei ce fac unele ca acestea sunt vrednici de moarte, nu numai că fac ei acestea, ci le și încuviințează celor care le fac. </p>
<br/>
<figure class="table chapter-navigator">
  <table>
    <tbody>
      <tr>
        <td>
        </td>
        <td>
        <a href="/ro/Bible/Romans/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/Romans/2">
          <span class="pr-2">Romani - Capitol 2</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Referințe</h2>
<div>
<ol>
  <li id="fn1"><a href="#cite1">↑</a> 1:7 <i>Numirea lui Dumnezeu „Tatăl nostru”</i>: <a href="/ro/The_Urantia_Book/1#p1_5">CU 1:1.5</a>.  <i>Relația tată-copil</i>: <a href="/ro/The_Urantia_Book/131#p10_6">CU 131:10.6</a>.  <i>Numirea lui Dumnezeu „Tatăl nostru”</i>: <a href="/ro/The_Urantia_Book/1#p1_1">CU 1:1.1</a>.  <i>Dumnezeu este Tatăl nostru</i>: <a href="/ro/The_Urantia_Book/141#p4_2">CU 141:4.2</a>.  <i>Dumnezeu: Tată iubitor al tuturor oamenilor</i>: <a href="/ro/The_Urantia_Book/194#p4_6">CU 194:4.6</a>.  <i>Relația tată-copil</i>: <a href="/ro/The_Urantia_Book/131#p10_8">CU 131:10.8</a>.  <i>Dumnezeu este Tatăl nostru</i>: <a href="/ro/The_Urantia_Book/149#p6_8">CU 149:6.8</a>.  <i>Dumnezeu este Tatăl MEU</i>: <a href="/ro/The_Urantia_Book/131#p10_5">CU 131:10.5</a>. </li>
  <li id="fn2"><a href="#cite2">↑</a> 1:16 <i>mai întâi evreii, apoi neamurile</i>: <a href="/ro/The_Urantia_Book/140#p9_3">CU 140:9.3</a>. </li>
  <li id="fn3"><a href="#cite3">↑</a> 1:16-17 <i>Evanghelia Mântuirii</i>: <a href="/ro/The_Urantia_Book/190#p4_1">CU 190:4.1</a>.  <i>Evanghelia Mântuirii lui Dumnezeu</i>: <a href="/ro/The_Urantia_Book/190#p5_4">CU 190:5.4</a>. </li>
  <li id="fn4"><a href="#cite4">↑</a> 1:17 <i>Credința este prețul de intrare</i>: <a href="/ro/The_Urantia_Book/137#p8_17">CU 137:8.17</a>.  <i>Faith trece unul pe uşă</i>: <a href="/ro/The_Urantia_Book/140#p1_4">CU 140:1.4</a>.  <i>Credința risipește disperarea</i>: <a href="/ro/The_Urantia_Book/102#p0_2">CU 102:0.2</a>. </li>
  <li id="fn5"><a href="#cite5">↑</a> 1:20 <i>Dumnezeu etern</i>: <a href="/ro/The_Urantia_Book/0#p3_2">CU 0:3.2</a>.  <i>El este nemuritor, etern</i>: <a href="/ro/The_Urantia_Book/2#p1_2">CU 2:1.2</a>.  <i>Invizibil înțeles parțial</i>: <a href="/ro/The_Urantia_Book/1#p5_3">CU 1:5.3</a>. </li>
</ol>
</div>
