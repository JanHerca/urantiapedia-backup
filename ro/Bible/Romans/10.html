<!--
title: Romani - Capitol 10
description: 
published: true
date: 2022-10-8T9:56:58Z
tags: bible, bible—romans
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td><a href="/ro/Bible/Romans/9">Romani - Capitol 9</a></td>
        <td><a href="/ro/Bible/Romans/Index">Index</a></td>
        <td><a href="/ro/Bible/Romans/11">Romani - Capitol 11</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Fraților, bunăvoința inimii mele și rugăciunea mea către Dumnezeu, pentru Israel, este spre mântuire. </p>
<p id="v2"><sup><small>2</small></sup>  Căci le mărturisesc că au râvnă pentru Dumnezeu, dar sunt fără cunoștință. </p>
<p id="v3"><sup><small>3</small></sup>  Deoarece, necunoscând dreptatea lui Dumnezeu și căutând să statornicească dreptatea lor, dreptății lui Dumnezeu ei nu s-au supus. </p>
<p id="v4"><sup><small>4</small></sup>  Căci sfârșitul Legii este Hristos, spre dreptate tot celui ce crede. </p>
<p id="v5"><sup><small>5</small></sup>  Căci Moise scrie despre dreptatea care vine din lege, că: "Omul care o va îndeplini va trăi prin ea". </p>
<p id="v6"><sup><small>6</small></sup>  Iar dreptatea din credință grăiește așa: "Să nu zici în inima ta: Cine se va sui la cer?", ca adică să coboare pe Hristos! </p>
<p id="v7"><sup><small>7</small></sup>  Sau: "Cine se va coborî întru adânc?", ca să ridice pe Hristos din morți! </p>
<p id="v8"><sup><small>8</small></sup>  Dar ce zice Scriptura? "Aproape este de tine cuvântul, în gura ta și în inima ta", - adică cuvântul credinței pe care-l propovăduim. </p>
<p id="v9"><sup><small>9</small></sup>  Că de vei mărturisi cu gura ta că Iisus este Domnul și vei crede în inima ta că Dumnezeu L-a înviat pe El din morți, te vei mântui. <sup id="cite1"><a href="#fn1">[1]</a></sup></p>
<p id="v10"><sup><small>10</small></sup>  Căci cu inima se crede spre dreptate, iar cu gura se mărturisește spre mântuire. <sup id="cite2"><a href="#fn2">[2]</a></sup></p>
<p id="v11"><sup><small>11</small></sup>  Căci zice Scriptura: "Tot cel ce crede în El nu se va rușina". </p>
<p id="v12"><sup><small>12</small></sup>  Căci nu este deosebire între iudeu și elin, pentru că Același este Domnul tuturor, Care îmbogățește pe toți cei ce-L cheamă pe El. <sup id="cite3"><a href="#fn3">[3]</a></sup></p>
<p id="v13"><sup><small>13</small></sup>  Căci: "Oricine va chema numele Domnului se va mântui". <sup id="cite4"><a href="#fn4">[4]</a></sup></p>
<p id="v14"><sup><small>14</small></sup>  Dar cum vor chema numele Aceluia în Care încă n-au crezut? Și cum vor crede în Acela de Care n-au auzit? Și cum vor auzi, fără propovăduitor? </p>
<p id="v15"><sup><small>15</small></sup>  Și cum vor propovădui, de nu vor fi trimiși? Precum este scris: "Cât de frumoase sunt picioarele celor ce vestesc pacea, ale celor ce vestesc cele bune!" </p>
<p id="v16"><sup><small>16</small></sup>  Dar nu toți s-au supus Evangheliei, căci Isaia zice: "Doamne, cine a crezut celor auzite de la noi?" </p>
<p id="v17"><sup><small>17</small></sup>  Prin urmare, credința este din auzire, iar auzirea prin cuvântul lui Hristos. </p>
<p id="v18"><sup><small>18</small></sup>  Dar întreb: Oare n-au auzit? Dimpotrivă: "În tot pământul a ieșit vestirea lor și la marginile lumii cuvintele lor". </p>
<p id="v19"><sup><small>19</small></sup>  Dar zic: Nu cumva Israel n-a înțeles? Moise spune cel dintâi: "Voi întărâta râvna voastră prin cel ce nu este poporul (Meu) și voi ațâța mânia voastră cu un popor nepriceput". </p>
<p id="v20"><sup><small>20</small></sup>  Isaia îndrăznește și zice: "Am fost aflat de cei ce nu Mă căutau și M-am făcut arătat celor ce nu întrebau de Mine". </p>
<p id="v21"><sup><small>21</small></sup>  Dar către Israel zice: "Toată ziua întins-am mâinile Mele către un popor neascultător și împotrivă grăitor". </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/ro/Bible/Romans/9">Romani - Capitol 9</a></td>
        <td><a href="/ro/Bible/Romans/Index">Index</a></td>
        <td><a href="/ro/Bible/Romans/11">Romani - Capitol 11</a></td>
      </tr>
    </tbody>
  </table>
</figure>
<h2>Referințe</h2>
<div>
<ol>
  <li id="fn1"><a href="#cite1">↑</a> 10:9-13 <i>Credința în înviere</i>: <a href="/ro/The_Urantia_Book/190#p0_4">CU 190:0.4</a>. </li>
  <li id="fn2"><a href="#cite2">↑</a> 10:10-13 <i>Evanghelia Mântuirii</i>: <a href="/ro/The_Urantia_Book/190#p4_1">CU 190:4.1</a>.  <i>Evanghelia Mântuirii lui Dumnezeu</i>: <a href="/ro/The_Urantia_Book/190#p5_4">CU 190:5.4</a>. </li>
  <li id="fn3"><a href="#cite3">↑</a> 10:12 <i>Nu Dumnezeul evreului sau al neamurilor</i>: <a href="/ro/The_Urantia_Book/140#p1_2">CU 140:1.2</a>.  <i>Nici evreu, nici neamuri</i>: <a href="/ro/The_Urantia_Book/137#p8_11">CU 137:8.11</a>.  <i>Statutul evreilor</i>: <a href="/ro/The_Urantia_Book/175#p2_1">CU 175:2.1</a>.  <i>Mai mult nevoie înainte de armonie</i>: <a href="/ro/The_Urantia_Book/181#p2_13">CU 181:2.13</a>. </li>
  <li id="fn4"><a href="#cite4">↑</a> 10:13 <i>Cine vrea poate veni</i>: <a href="/ro/The_Urantia_Book/2#p5_2">CU 2:5.2</a>.  <i>Cine vrea poate veni</i>: <a href="/ro/The_Urantia_Book/32#p5_8">CU 32:5.8</a>.  <i>Cine vrea poate veni</i>: <a href="/ro/The_Urantia_Book/166#p3_7">CU 166:3.7</a>.  <i>Cine vrea poate veni</i>: <a href="/ro/The_Urantia_Book/165#p3_8">CU 165:3.8</a>.  <i>Cine vrea poate veni</i>: <a href="/ro/The_Urantia_Book/100#p7_6">CU 100:7.6</a>.  <i>Cine cheamă pe Domnul este mântuit</i>: <a href="/ro/The_Urantia_Book/2#p4_1">CU 2:4.1</a>.  <i>Cine vrea poate veni</i>: <a href="/ro/The_Urantia_Book/139#p12_7">CU 139:12.7</a>.  <i>Oricine va fi mântuit</i>: <a href="/ro/The_Urantia_Book/131#p10_7">CU 131:10.7</a>. </li>
</ol>
</div>
