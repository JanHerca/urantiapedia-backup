<!--
title: 1 Ioan - Capitol 5
description: 
published: true
date: 2023-11-8T21:58:28Z
tags: bible, bible—1 john
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/ro/Bible/1_John/4">
          <span class="mdi mdi-arrow-left-drop-circle"></span><span class="pl-2">1 Ioan - Capitol 4</span>
        </a>
        </td>
        <td>
        <a href="/ro/Bible/1_John/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Oricine crede că Iisus este Hristos, este născut din Dumnezeu, și oricine iubește pe Cel care a născut iubește și pe Cel ce S-a născut din El. </p>
<p id="v2"><sup><small>2</small></sup>  Întru aceasta cunoaștem că iubim pe fiii lui Dumnezeu, dacă iubim pe Dumnezeu și împlinim poruncile Lui. </p>
<p id="v3"><sup><small>3</small></sup>  Căci dragostea de Dumnezeu aceasta este: Să păzim poruncile Lui; și poruncile Lui nu sunt grele. </p>
<p id="v4"><sup><small>4</small></sup>  Pentru că oricine este născut din Dumnezeu biruiește lumea, și aceasta este biruința care a biruit lumea: credința noastră. </p>
<p id="v5"><sup><small>5</small></sup>  Cine este cel ce biruiește lumea dacă nu cel ce crede că Iisus este Fiul lui Dumnezeu? </p>
<p id="v6"><sup><small>6</small></sup>  Acesta este Cel care a venit prin apă și prin sânge: Iisus Hristos; nu numai prin apă, ci prin apă și prin sânge; și Duhul este Cel ce mărturisește, că Duhul este adevărul. </p>
<p id="v7"><sup><small>7</small></sup>  Căci trei sunt care mărturisesc în cer: Tatăl, Cuvântul și Sfântul Duh, și Acești trei Una sunt. </p>
<p id="v8"><sup><small>8</small></sup>  Și trei sunt care mărturisesc pe pământ: Duhul și apa și sângele, și acești trei mărturisesc la fel. </p>
<p id="v9"><sup><small>9</small></sup>  Dacă primim mărturia oamenilor, mărturia lui Dumnezeu este mai mare, că aceasta este mărturia lui Dumnezeu: că a mărturisit pentru Fiul Său. </p>
<p id="v10"><sup><small>10</small></sup>  Cine crede în Fiul lui Dumnezeu are această mărturie în el însuși. Cine nu crede în Dumnezeu, L-a făcut mincinos, pentru că n-a crezut în mărturia pe care a mărturisit-o Dumnezeu pentru Fiul Său. </p>
<p id="v11"><sup><small>11</small></sup>  Și aceasta este mărturia, că Dumnezeu ne-a dat viață veșnică și această viață este în Fiul Său. </p>
<p id="v12"><sup><small>12</small></sup>  Cel ce are pe Fiul are viața; cel ce nu are pe Fiul lui Dumnezeu nu are viața. </p>
<p id="v13"><sup><small>13</small></sup>  Acestea am scris vouă, care credeți în numele Fiului lui Dumnezeu, ca să știți că aveți viață veșnică. </p>
<p id="v14"><sup><small>14</small></sup>  Și aceasta este încrederea pe care o avem către El, că, dacă cerem ceva după voința Lui, El ne ascultă. </p>
<p id="v15"><sup><small>15</small></sup>  Și dacă știm că El ne ascultă ceea ce Îi cerem, știm că dobândim cererile pe care I le-am cerut. </p>
<p id="v16"><sup><small>16</small></sup>  Dacă vede cineva pe fratele său păcătuind - păcat nu de moarte - să se roage, și Dumnezeu va da viață acelui frate, anume celor ce nu păcătuiesc de moarte. Este și păcat de moarte; nu zic să se roage pentru acela. </p>
<p id="v17"><sup><small>17</small></sup>  Orice nedreptate este păcat, dar este și păcat care nu e de moarte. </p>
<p id="v18"><sup><small>18</small></sup>  Știm că oricine e născut din Dumnezeu nu păcătuiește; ci cel ce s-a născut din Dumnezeu se păzește pe sine, și cel rău nu se atinge de el. </p>
<p id="v19"><sup><small>19</small></sup>  Știm că suntem din Dumnezeu și lumea întreagă zace sub puterea celui rău. </p>
<p id="v20"><sup><small>20</small></sup>  Știm iarăși că Fiul lui Dumnezeu a venit și ne-a dat nouă pricepere, ca să cunoaștem pe Dumnezeul cel adevărat; și noi suntem în Dumnezeul cel adevărat, adică întru Fiul Său Iisus Hristos. Acesta este adevăratul Dumnezeu și viața de veci. </p>
<p id="v21"><sup><small>21</small></sup>  Fiilor, păziți-vă de idoli. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/ro/Bible/1_John/4">
          <span class="mdi mdi-arrow-left-drop-circle"></span><span class="pl-2">1 Ioan - Capitol 4</span>
        </a>
        </td>
        <td>
        <a href="/ro/Bible/1_John/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        </td>
      </tr>
    </tbody>
  </table>
</figure>
