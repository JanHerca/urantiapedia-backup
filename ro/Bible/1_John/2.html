<!--
title: 1 Ioan - Capitol 2
description: 
published: true
date: 2023-11-8T21:58:28Z
tags: bible, bible—1 john
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/ro/Bible/1_John/1">
          <span class="mdi mdi-arrow-left-drop-circle"></span><span class="pl-2">1 Ioan - Capitol 1</span>
        </a>
        </td>
        <td>
        <a href="/ro/Bible/1_John/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/1_John/3">
          <span class="pr-2">1 Ioan - Capitol 3</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Copiii mei, acestea vi le scriu, ca să nu păcătuiți, și dacă va păcătui cineva, avem mijlocitor către Tatăl, pe Iisus Hristos cel drept. </p>
<p id="v2"><sup><small>2</small></sup>  El este jertfa de ispășire pentru păcatele noastre, dar nu numai pentru păcatele noastre, ci și pentru ale lumii întregi. </p>
<p id="v3"><sup><small>3</small></sup>  Și întru aceasta știm că L-am cunoscut, dacă păzim poruncile Lui. </p>
<p id="v4"><sup><small>4</small></sup>  Cel ce zice: L-am cunoscut, dar poruncile Lui nu le păzește, mincinos este și întru el adevărul nu se află. </p>
<p id="v5"><sup><small>5</small></sup>  Iar cine păzește cuvântul Lui, întru acela, cu adevărat, dragostea lui Dumnezeu este desăvârșită. Prin aceasta, cunoaștem că suntem întru El. </p>
<p id="v6"><sup><small>6</small></sup>  Cine zice că petrece întru El dator este, precum Acela a umblat, și el așa să umble. </p>
<p id="v7"><sup><small>7</small></sup>  Iubiților, nu vă scriu poruncă nouă, ci o poruncă veche pe care o aveați de la început; porunca cea veche este cuvântul pe care l-ați auzit. </p>
<p id="v8"><sup><small>8</small></sup>  Iarăși, vă scriu poruncă nouă, ceea ce adevărat întru El și întru voi, pentru că întunericul se duce și lumina cea adevărată începe să răsară. </p>
<p id="v9"><sup><small>9</small></sup>  Cine zice că este în lumină și pe fratele său îl urăște, acela este în întuneric până acum. </p>
<p id="v10"><sup><small>10</small></sup>  Cine iubește pe fratele său rămâne în lumină și sminteală nu este în el. </p>
<p id="v11"><sup><small>11</small></sup>  Iar cel ce urăște pe fratele său este în întuneric și umblă în întuneric și nu știe încotro se duce, pentru că întunericul a orbit ochii lui. </p>
<p id="v12"><sup><small>12</small></sup>  Vă scriu vouă, copiilor, fiindcă iertate v-au fost păcatele pentru numele Lui. </p>
<p id="v13"><sup><small>13</small></sup>  Vă scriu vouă, părinților, pentru că ați cunoscut pe Cel ce este de la început. Vă scriu vouă, tinerilor, fiindcă ați biruit pe cel viclean. V-am scris, copiilor, pentru că ați cunoscut pe Tatăl. </p>
<p id="v14"><sup><small>14</small></sup>  V-am scris, părinților, fiindcă ați cunoscut pe Cel ce este de la început. Scris-am vouă, tinerilor, căci sunteți tari și cuvântul lui Dumnezeu rămâne în voi și ați biruit pe cel viclean. </p>
<p id="v15"><sup><small>15</small></sup>  Nu iubiți lumea, nici cele ce sunt în lume. Dacă cineva iubește lumea, iubirea Tatălui nu este întru el; </p>
<p id="v16"><sup><small>16</small></sup>  Pentru că tot ce este în lume, adică pofta trupului și pofta ochilor și trufia vieții, nu sunt de la Tatăl, ci sunt din lume. </p>
<p id="v17"><sup><small>17</small></sup>  Și lumea trece și pofta ei, dar cel ce face voia lui Dumnezeu rămâne în veac. </p>
<p id="v18"><sup><small>18</small></sup>  Copii, este ceasul de pe urmă, și precum ați auzit că vine antihrist, iar acum mulți antihriști s-au arătat; de aici cunoaștem noi că este ceasul de pe urmă. </p>
<p id="v19"><sup><small>19</small></sup>  Dintre noi au ieșit, dar nu erau de-ai noștri, căci de-ar fi fost de-ai noștri, ar fi rămas cu noi; ci ca să se arate că nu sunt toți de-ai noștri, de aceea au ieșit. </p>
<p id="v20"><sup><small>20</small></sup>  Iar voi, ungere aveți de la Cel Sfânt și știți toate. </p>
<p id="v21"><sup><small>21</small></sup>  V-am scris vouă, nu pentru că nu știți adevărul, ci pentru că îl știți și știți că nici o minciună nu vine din adevăr. </p>
<p id="v22"><sup><small>22</small></sup>  Cine este mincinosul, dacă nu cel ce tăgăduiește că Iisus este Hristosul? Acesta este antihristul, cel care tăgăduiește pe Tatăl și pe Fiul. </p>
<p id="v23"><sup><small>23</small></sup>  Oricine tăgăduiește pe Fiul nu are nici pe Tatăl; cine mărturisește pe Fiul are și pe Tatăl. </p>
<p id="v24"><sup><small>24</small></sup>  Deci, ceea ce ați auzit de la început, în voi să rămână; de va rămâne în voi ceea ce ați auzit de la început, veți rămâne și voi în Fiul și în Tatăl. </p>
<p id="v25"><sup><small>25</small></sup>  Și aceasta este făgăduința pe care El ne-a făgăduit-o: Viața veșnică. </p>
<p id="v26"><sup><small>26</small></sup>  Acestea v-am scris vouă despre cei ce vă amăgesc. </p>
<p id="v27"><sup><small>27</small></sup>  Cât despre voi, ungerea pe care ați luat-o de la El rămâne întru voi și n-aveți trebuință ca să vă învețe cineva, ci precum ungerea Lui vă învață despre toate, și adevărat este și nu este minciună, rămâneți întru El, așa cum v-a învățat. </p>
<p id="v28"><sup><small>28</small></sup>  Și acum, copii, rămâneți întru El, ca să avem îndrăzneală când Se va arăta și să nu ne rușinăm de El, la venirea Lui. </p>
<p id="v29"><sup><small>29</small></sup>  Dacă știți că este drept, cunoașteți că oricine face dreptate este născut din El. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/ro/Bible/1_John/1">
          <span class="mdi mdi-arrow-left-drop-circle"></span><span class="pl-2">1 Ioan - Capitol 1</span>
        </a>
        </td>
        <td>
        <a href="/ro/Bible/1_John/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/1_John/3">
          <span class="pr-2">1 Ioan - Capitol 3</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
