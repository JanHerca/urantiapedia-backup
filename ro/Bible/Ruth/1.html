<!--
title: Ruth - Capitol 1
description: 
published: true
date: 2022-10-8T9:56:58Z
tags: bible, bible—ruth
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td> </td>
        <td><a href="/ro/Bible/Ruth/Index">Index</a></td>
        <td><a href="/ro/Bible/Ruth/2">Ruth - Capitol 2</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  În zilele acelea, când cârmuiau în Israel judecătorii, s-a întâmplat foamete pe pământ. Atunci un om din Betleemul lui Iuda s-a dus cu femeia sa și cu cei doi feciori ai săi să locuiască în șesul Moabiților. </p>
<p id="v2"><sup><small>2</small></sup>  Numele omului aceluia era Elimelec; pe femeia sa o chema Noemina, iar numele celor doi feciori ai lor erau Mahlon și Chilion. Aceștia erau Efrateni din Betleemul lui Iuda și, venind în șesul Moabiților, au rămas acolo. </p>
<p id="v3"><sup><small>3</small></sup>  După un timp Elimelec, bărbatul Noeminei, a murit ea a rămas cu cei doi feciori ai săi. </p>
<p id="v4"><sup><small>4</small></sup>  Aceștia și-au luat soții dintre moabitence: numele uneia era Orfa, iar numele celeilalte era Rut. Aceștia au trăit acolo ca la zece ani. </p>
<p id="v5"><sup><small>5</small></sup>  După aceea au murit amândoi feciorii ei, Mahlon și Chilion și a rămas femeia aceea și fără bărbatul său și fără cei doi feciori ai săi. </p>
<p id="v6"><sup><small>6</small></sup>  Atunci s-a hotărât ea cu nurorile sale să se întoarcă din șesul Moabiților, căci auzise ea în șesul Moabiților că Dumnezeu a cercetat pe poporul Său și i-a dat pâine. </p>
<p id="v7"><sup><small>7</small></sup>  Deci a plecat ea din locul acela în care trăia, împreună cu cele două nurori ale sale. Dar mergând ele pe cale, pentru a se întoarce în pământul lui Iuda, </p>
<p id="v8"><sup><small>8</small></sup>  Noemina a zis către cele două nurori ale sale: "Întoarceți-vă și vă duceți fiecare la casa mamei voastre; și să facă Domnul milă cu voi, cum ați făcut și voi cu cei morți și cu mine! </p>
<p id="v9"><sup><small>9</small></sup>  Domnul să vă ajute, ca să vă găsiți adăpost fiecare în casa bărbatului său!" Apoi le-a sărutat; iar ele, începând a se tângui și a plânge, </p>
<p id="v10"><sup><small>10</small></sup>  Au zis: "Nu, ci ne vom întoarce împreună la poporul tău!" </p>
<p id="v11"><sup><small>11</small></sup>  Noemina însă a zis: "Întoarceți-vă, fiicele mele, de ce să mergeți voi cu mine? Au doară mai am eu feciori în pântecele meu care să vă poată fi bărbați? </p>
<p id="v12"><sup><small>12</small></sup>  Întoarceți-vă, fiicele mele, întoarceri-vă, căci eu sunt prea bătrână ca să mă mai mărit. Și chiar de v-aș spune că tot mai am nădejde și chiar dacă la noapte aș avea bărbat și apoi aș naște fii, </p>
<p id="v13"><sup><small>13</small></sup>  Ați putea voi oare aștepta până vor crește? Puteți voi oare să întârziați să nu vă măritați? Nu, fiicele mele; mie îmi pare foarte rău de voi, căci mâna Domnului m-a apăsat". </p>
<p id="v14"><sup><small>14</small></sup>  Atunci ele din nou și-au ridicat glasul și au început a plânge. Apoi Orfa și-a luat rămas bun de la soacra sa și s-a întors la poporul său, iar Rut a rămas cu ea. </p>
<p id="v15"><sup><small>15</small></sup>  Și a zis Noemina către Rut: "Iată cumnata ta s-a întors la poporul său și la dumnezeii săi. Întoarce-te și tu după cumnata ta!" </p>
<p id="v16"><sup><small>16</small></sup>  Iar Rut a zis: "Nu mă sili să te părăsesc și să mă duc de la tine; căci unde te vei duce tu, acolo voi merge și eu și unde vei trăi tu, voi trăi și eu; poporul tău va fi poporul meu și Dumnezeul tău va fi Dumnezeul meu; </p>
<p id="v17"><sup><small>17</small></sup>  Unde vei muri tu, voi muri și eu și voi fi îngropată acolo. Orice-mi va face Domnul, numai moartea mă va despărți de tine!" </p>
<p id="v18"><sup><small>18</small></sup>  Văzând Noemina că este așa de hotărâtă să meargă cu ea, a încetat de a o mai îndemna să se întoarcă. </p>
<p id="v19"><sup><small>19</small></sup>  Și au plecat amândouă și au venit la Betleem. Iar dacă au sosit aici, s-a zvonit de ele în toată cetatea și se zicea: "Oare aceasta este Noemina?" </p>
<p id="v20"><sup><small>20</small></sup>  Iar ea zicea: "Nu mă mai numiți Noemina, ci numiți-mă Mara, pentru că amărăciune mare mi-a trimis Atotțiitorul. </p>
<p id="v21"><sup><small>21</small></sup>  Îndestulată am ieșit eu de aici, iar Domnul m-a întors cu mâinile goale. La ce să mă mai numiți Noemina, când Domnul m-a făcut să sufăr și Atotțiitorul mi-a trimis necaz?" </p>
<p id="v22"><sup><small>22</small></sup>  Așa s-a întors Noemina cu nora sa Rut moabiteanca, venind din șesul Moabiților și au intrat în Betleem pe la începutul secerișului orzului. </p>
<br/>
<figure class="table chapter-navigator">
  <table>
    <tbody>
      <tr>
        <td> </td>
        <td><a href="/ro/Bible/Ruth/Index">Index</a></td>
        <td><a href="/ro/Bible/Ruth/2">Ruth - Capitol 2</a></td>
      </tr>
    </tbody>
  </table>
</figure>
