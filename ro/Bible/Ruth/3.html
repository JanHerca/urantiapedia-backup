<!--
title: Ruth - Capitol 3
description: 
published: true
date: 2022-8-28T15:50:57Z
tags: 
editor: ckeditor
dateCreated: 2022-8-28T15:50:57Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/ro/Bible/Ruth/2">Ruth - Capitol 2</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/ro/Bible/Ruth/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/ro/Bible/Ruth/4">Ruth - Capitol 4</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  După aceea a zis către ea Noemina, soacra sa: "Fiica mea, n-ar fi bine oare să-ți cauți un adăpost, ca să-ți fie bine? </p>
<p id="v2"><sup><small>2</small></sup>  Iată Booz, cu ale cărui slujnice ai fost, îmi este rudă și iată el în noaptea aceasta treieră orzul la arie. </p>
<p id="v3"><sup><small>3</small></sup>  Spală-te și te unge, îmbracă-ți hainele tale cele bune și du-tț. la arie, dar nu te arăta lui până nu va fi isprăvit de mâncat și de băut. </p>
<p id="v4"><sup><small>4</small></sup>  Iar după ce se va culca să doarmă, află locul unde este culcat și fă-ți loc la picioarele lui și te culcă, și el îți va spune ce să faci". </p>
<p id="v5"><sup><small>5</small></sup>  Atunci Rut a zis: "Voi face tot ce mi-ai grăit". </p>
<p id="v6"><sup><small>6</small></sup>  Ducându-se deci la arie, a făcut toate cum îi poruncise soacra sa. </p>
<p id="v7"><sup><small>7</small></sup>  Iar Booz a mâncat, a băut, s-a veselit inima lui și s-a dus de s-a culcat lângă un stog. Iar ea a venit încetișor, și-a făcut loc la picioarele lui și s-a culcat acolo. </p>
<p id="v8"><sup><small>8</small></sup>  Pe la miezul nopții însă a tresărit el și s-a ridicat; și iată la picioarele lui o femeie culcată. </p>
<p id="v9"><sup><small>9</small></sup>  Și a zis Booz către ea: "Cine ești tu?" Iar ea a zis: "Eu sunt Rut, roaba ta. Întinde-ți aripa ta peste roaba ta, că îmi ești rudă!" </p>
<p id="v10"><sup><small>10</small></sup>  Zis-a Booz: "Binecuvântată ești tu de Domnul Dumnezeu, fiica mea! Această de pe urmă faptă bună a ta este încă și mai frumoasă decât celelalte, căci nu te-ai dus să cauți oameni tineri, săraci sau bogați. </p>
<p id="v11"><sup><small>11</small></sup>  Deci, fiica mea, nu te teme, îți voi face tot ce ai zis, căci în toate părțile poporului meu se știe că ești femeie vrednică. </p>
<p id="v12"><sup><small>12</small></sup>  Adevărat e că îți sunt rudă, dar mai ai o rudă încă și mai aproape decât mine. </p>
<p id="v13"><sup><small>13</small></sup>  Rămâi noaptea aceasta aici și mâine, de va vrea acela să te răscumpere, bine, să te răscumpere; iar de nu va vrea să te răscumpere el, te voi răscumpăra eu; viu este Domnul! Dormi aici până mâine!" </p>
<p id="v14"><sup><small>14</small></sup>  Și a dormit ea la picioarele lui până dimineața. Apoi s-a sculat înainte de a se fi putut ea cunoaște unul pe altul. Și a zis Booz: "Să nu se știe că a venit femeia la arie!" </p>
<p id="v15"><sup><small>15</small></sup>  Iar către ea a zis: "Dezbracă-ți haina ta cea de deasupra și ține-o". Și ea a ținut-o, iar el i-a măsurat șase măsuri de orz și i le-a pus pe umăr și s-a dus în cetate. </p>
<p id="v16"><sup><small>16</small></sup>  Atunci a venit Rut la soacra sa și i-a zis: "Ce e, fiica mea?" Și ea i-a povestit tot ce i-a făcut omul acela și a zis: </p>
<p id="v17"><sup><small>17</small></sup>  "Aceste șase măsuri de orz mi le-a dat el, zicându-mi: "Să nu te duci la soacra ta cu mâinile goale!" </p>
<p id="v18"><sup><small>18</small></sup>  Iar soacra a zis: "Ai răbdare fiica mea, până vei afla cum se va isprăvi lucrul acesta; căci omul acela nu se va liniști până nu va isprăvi chiar astăzi lucrul acesta". </p>
