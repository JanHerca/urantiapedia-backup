<!--
title: 1 Regi - Capitol 11
description: 
published: true
date: 2023-11-8T21:58:28Z
tags: bible, bible—1 kings
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/ro/Bible/1_Kings/10">
          <span class="mdi mdi-arrow-left-drop-circle"></span><span class="pl-2">1 Regi - Capitol 10</span>
        </a>
        </td>
        <td>
        <a href="/ro/Bible/1_Kings/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/1_Kings/12">
          <span class="pr-2">1 Regi - Capitol 12</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Regele Solomon, în afară de fata lui Faraon, a iubit și alte multe femei străine: moabite, amonite, idumeiene, sidoniene, hetite și amoriene, </p>
<p id="v2"><sup><small>2</small></sup>  Adică din acele popoare pentru care Domnul zisese fiilor lui Israel: "Să nu vă duceri la ele, nici ele să nu vină la voi, ca să nu vă întoarcă inima voastră spre dumnezeii lor". De acestea s-a lipit Solomon cu dragoste. </p>
<p id="v3"><sup><small>3</small></sup>  Și a avut el șapte sute de femei și trei sute de concubine; și femeile i-au smintit inima lui. <sup id="cite1"><a href="#fn1">[1]</a></sup></p>
<p id="v4"><sup><small>4</small></sup>  La timpul bătrâneții lui Solomon, femeile lui i-au întors inima spre alți dumnezei și inima lui nu i-a mai fost deloc întreagă la Domnul Dumnezeul său, ca inima lui David, tatăl său. </p>
<p id="v5"><sup><small>5</small></sup>  Și a început Solomon să slujească Astartei, zeița Sidonienilor, și lui Moloh, idolul Amoniților. <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v6"><sup><small>6</small></sup>  Astfel a făptuit Solomon lucruri neplăcute înaintea ochilor Domnului și nu a urmat cu stăruință după Domnul, cum urmase David, tatăl lui. </p>
<p id="v7"><sup><small>7</small></sup>  Atunci a zidit Solomon capiștea lui Chemoș, idolul Moabiților, pe muntele din fața Ierusalimului, și capiștea lui Moloh, idolul Amoniților. </p>
<p id="v8"><sup><small>8</small></sup>  Tot așa a făcut el pentru toate femeile sale străine, care tămâiau și aduceau jertfe dumnezeilor lor. </p>
<p id="v9"><sup><small>9</small></sup>  Atunci S-a mâniat Domnul pe Solomon, pentru că și-a abătut inima lui de la Domnul Dumnezeul lui Israel, Care de două ori i Se arătase, </p>
<p id="v10"><sup><small>10</small></sup>  Și-i poruncise chiar anume pentru aceasta, ca el să nu umble după alți dumnezei, ci să păzească și să facă cele ce i-a poruncit Domnul Dumnezeu; dar el n-a împlinit cele ce i-a poruncit Domnul Dumnezeu. </p>
<p id="v11"><sup><small>11</small></sup>  Și a zis Domnul lui Solomon: "Pentru că s-au făcut aceste lucruri cu tine și pentru că tu nu ai ținut legământul și rânduielile Mele pe care ți le-am poruncit, voi rupe regatul tău din mâna ta și-l voi da slujitorului tău; </p>
<p id="v12"><sup><small>12</small></sup>  Însă nu voi face aceasta în zilele tale, pentru David, tatăl tău, ci din mâna fiului tău îl voi rupe. </p>
<p id="v13"><sup><small>13</small></sup>  Și nu tot regatul îl voi rupe: o seminție o voi da fiului tău, pentru David, robul Meu, și pentru Ierusalimul pe care l-am ales". </p>
<p id="v14"><sup><small>14</small></sup>  Și a ridicat Domnul un vrăjmaș împotriva lui Solomon, pe Hadad Idumeul, viță de rege din Edom. </p>
<p id="v15"><sup><small>15</small></sup>  Căci pe când David era în Idumeea și Ioab, mai-marele oștirii lui, venise ca să îngroape pe cei uciși și a ucis pe toți cei de parte bărbătească din Idumeea, </p>
<p id="v16"><sup><small>16</small></sup>  Pentru că șase luni a stat acolo Ioab și toți Israeliții, stârpind pe toți cei de parte bărbătească din Idumeea, </p>
<p id="v17"><sup><small>17</small></sup>  Atunci acest Hadad a fugit în Egipt și împreună cu el și vreo câțiva idumei, care fuseseră în slujba tatălui lui. Hadad era pe atunci copil mic. </p>
<p id="v18"><sup><small>18</small></sup>  Plecând din Madian, ei au venit la Paran și au luat cu ei oameni din Paran și au venit în Egipt la Faraon, regele Egiptului. </p>
<p id="v19"><sup><small>19</small></sup>  Și s-a dus Hadad la Faraon și acesta i-a dat casă, i-a purtat grijă de mâncare și i-a dat și pământ. În sfârșit, Hadad a găsit la Faraon milă foarte mare, căci el i-a dat femeie pe sora femeii lui, pe sora reginei Tafnes. </p>
<p id="v20"><sup><small>20</small></sup>  Și i-a născut sora Tafnesei fiu lui Hadad pe Ghenubat, pe care Tafnes însuși l-a crescut în casa lui Faraon. Și a trăit Ghenubat în casa lui Faraon la un loc cu fiii lui Faraon. </p>
<p id="v21"><sup><small>21</small></sup>  Când Hadad a auzit că David a răposat cu părinții lui și că Ioab, mai-marele oștirii a murit, atunci a zis lui Faraon: "Dă-mi drumul, că vreau să plec în țara mea!" </p>
<p id="v22"><sup><small>22</small></sup>  Și i-a zis Faraon lui Hadad: "Ce lipsește ție aici la mine, de vrei să pleci? Și el a răspuns: "Nimic; însă așa te rog, să-mi dai drumul!" Și s-a întors Hadad în țara lui. </p>
<p id="v23"><sup><small>23</small></sup>  Apoi a mai ridicat Dumnezeu împotriva lui Solomon încă un vrăjmaș, pe Rezon, fiul lui Eliada, care fugise la Hadad-Ezer, regele din Țoba. </p>
<p id="v24"><sup><small>24</small></sup>  Acesta, după ce David a zdrobit pe Hadad-Ezer, adunându-și oameni împrejurul său, s-a făcut căpetenia unei bande de hoți și s-a dus la Damasc și a locuit acolo și s-a făcut stăpân pe Damasc. </p>
<p id="v25"><sup><small>25</small></sup>  El a dușmănit pe Israel în toate zilele lui Solomon și, afară de răul ce-l pricinuia Hadad acestuia din urmă, Rezon totdeauna a adus vătămare lui Israel și s-a făcut rege în Siria. </p>
<p id="v26"><sup><small>26</small></sup>  Asemenea și Ieroboam, fiul lui Nabat, Efremiteanul din Țereda, pe a cărui mamă văduvă o chema Țerua, și care era roaba lui Solomon, a ridicat mâna împotriva regelui. </p>
<p id="v27"><sup><small>27</small></sup>  Și iată împrejurarea în care el și-a ridicat mâna împotriva regelui: Pe când Solomon zidea Milo și repara stricăciunile de la cetatea lui David, tatăl său, </p>
<p id="v28"><sup><small>28</small></sup>  Se afla acolo și Ieroboam, om tare în putere. Solomon, băgând de seamă că acest om tânăr știe să facă treabă, l-a pus dregător peste lucrătorii de corvoadă din casa lui Iosif. </p>
<p id="v29"><sup><small>29</small></sup>  În acel timp i s-a întâmplat lui Ieroboam să iasă din Ierusalim și l-a întâlnit în drum proorocul Ahia din Șilo, care avea pe el o haină nouă. În câmp erau numai ei amândoi. </p>
<p id="v30"><sup><small>30</small></sup>  Și a luat Ahia de pe el haina cea nouă, a rupt-o în douăsprezece bucăți </p>
<p id="v31"><sup><small>31</small></sup>  Și a zis lui Ieroboam: "Ia-ți pentru tine zece bucăți căci așa grăiește Domnul Dumnezeul lui Israel: Iată, Eu rup regatul din mâna lui Solomon și-ți dau ție zece seminții, </p>
<p id="v32"><sup><small>32</small></sup>  Iar două seminții îi vor rămâne lui, pentru robul Meu David și pentru cetatea Ierusalimului, pe care am ales-o dintre toate semințiile lui Israel. </p>
<p id="v33"><sup><small>33</small></sup>  Și aceasta o fac, pentru că ei M-au părăsit și au început să se închine Astartei, zeița Sidonienilor, lui Chemoș, dumnezeul Moabiților, și lui Moloh, dumnezeul fiilor Amoniților, și n-au umblat în căile Mele, ca să facă cele plăcute înaintea ochilor Mei și să păzească rânduielile Mele și poruncile Mele, cum a făcut David, tatăl lui Solomon. </p>
<p id="v34"><sup><small>34</small></sup>  Tot regatul nu din mâna lui îl iau, căci îl las pe el să fie stăpân în toate zilele vieții lui, pentru David, robul Meu, pe care l-am ales și care a păzit poruncile și rânduielile Mele; </p>
<p id="v35"><sup><small>35</small></sup>  Ci din mâna fiului lui voi lua regatul și-ți voi da din el ție zece seminții; </p>
<p id="v36"><sup><small>36</small></sup>  Iar fiului lui îi voi da două seminții, pentru ca să fie și pentru David, robul Meu, în toate zilele, o lumină înaintea feței Mele, în cetatea Ierusalimului pe care am ales-o pentru petrecerea numelui Meu acolo. </p>
<p id="v37"><sup><small>37</small></sup>  Și pe tine te voi alege și vei domni peste tot ce-ți dorește sufletul tău și vei fi rege peste Israel. </p>
<p id="v38"><sup><small>38</small></sup>  Și dacă tu vei păzi tot ce-ți poruncesc și vei umbla în căile Mele și vei face cele plăcute înaintea ochilor Mei ca să păzești rânduielile Mele și poruncile Mele, cum a făcut David, robul Meu, atunci Eu voi fi cu tine și-ți voi zidi casă tare, cum am zidit lui David și îți voi da Israelul; </p>
<p id="v39"><sup><small>39</small></sup>  Și voi umili neamul lui David pentru aceasta, însă nu pentru totdeauna". </p>
<p id="v40"><sup><small>40</small></sup>  De aceea Solomon a căutat să omoare pe Ieroboam; dar Ieroboam s-a sculat și a fugit în Egipt, la Șișac, regele Egiptului, și a trăit în Egipt până la moartea lui Solomon. </p>
<p id="v41"><sup><small>41</small></sup>  Iar celelalte fapte ale lui Solomon de la sfârșit și tot ce el a mai făcut și toată înțelepciunea lui sunt scrise în cartea faptelor lui Solomon. </p>
<p id="v42"><sup><small>42</small></sup>  Timpul domniei lui Solomon în Ierusalim peste tot Israelul a fost de patruzeci de ani. </p>
<p id="v43"><sup><small>43</small></sup>  Și a adormit cu părinții lui și a fost înmormântat Solomon la un loc cu părinții lui, în cetatea lui David, tatăl său; iar în locul lui în Ierusalim s-a făcut rege Roboam, fiul său. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/ro/Bible/1_Kings/10">
          <span class="mdi mdi-arrow-left-drop-circle"></span><span class="pl-2">1 Regi - Capitol 10</span>
        </a>
        </td>
        <td>
        <a href="/ro/Bible/1_Kings/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/1_Kings/12">
          <span class="pr-2">1 Regi - Capitol 12</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Referințe</h2>
<div>
<ol>
  <li id="fn1"><a href="#cite1">↑</a> 11:3 <i>haremul lui Solomon</i>: <a href="/ro/The_Urantia_Book/97#p9_16">CU 97:9.16</a>. </li>
  <li id="fn2"><a href="#cite2">↑</a> 11:5,7,33 <i>„Zei” Ashtoreth și Milcom</i>: <a href="/ro/The_Urantia_Book/95#p1_3">CU 95:1.3</a>. </li>
  <li id="fn3"><a href="#cite3">↑</a> 11:5,33 <i>Ashtoreth</i>: <a href="/ro/The_Urantia_Book/95#p1_7">CU 95:1.7</a>. </li>
</ol>
</div>
