<!--
title: 1 Regi - Capitol 21
description: 
published: true
date: 2022-10-8T9:56:58Z
tags: bible, bible—1 kings
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td><a href="/ro/Bible/1_Kings/20">1 Regi - Capitol 20</a></td>
        <td><a href="/ro/Bible/1_Kings/Index">Index</a></td>
        <td><a href="/ro/Bible/1_Kings/22">1 Regi - Capitol 22</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Iar după aceasta iată ce s-a mai întâmplat: Nabot Izreeliteanul avea în Izreel o vie lângă curtea lui Ahab, regele Samariei. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Și a grăit Ahab cu Nabot și a zis: "Să-mi dai mie via ta, ca să-mi fac din ea o grădină de verdețuri, căci e aproape de casa mea; iar în locul ei îți voi da o vie mai bună decât aceasta, sau dacă îți convine mai bine, îți voi da argint cât prețuiește ea". </p>
<p id="v3"><sup><small>3</small></sup>  Nabot însă a zis către Ahab: "Să mă ferească Dumnezeu să-ți dau eu moștenirea părinților mei!" </p>
<p id="v4"><sup><small>4</small></sup>  Și a venit Ahab acasă trist și mânios pentru cuvântul care i-l spusese Nabot Izreeliteanul, zicând: Nu-îi dau moștenirea părinților mei. Și cu duhul tulburat, s-a culcat în patul său, s-a întors cu fața la perete și n-a mâncat. </p>
<p id="v5"><sup><small>5</small></sup>  Atunci a intrat Izabela, femeia lui la el și i-a zis: "De ce este întristat duhul tău și nu mănânci?" </p>
<p id="v6"><sup><small>6</small></sup>  Iar el a zis: "Când am vorbit cu Nabot Izreeliteanul și i-am zis: Dă-mi via ta pe bani, sau dacă vrei, să-îi dau altă vie în locul ei, el a zis: Nu-ți dau via mea, că este moștenirea părinților mei". </p>
<p id="v7"><sup><small>7</small></sup>  A zis Izabela, femeia lui: "Ce cârmuire ar mai fi în Israel, dacă tu ai face tot așa? Scoală, mănâncă și fii cu voie bună, că via lui Nabot Izreeliteanul ți-o dau eu!" </p>
<p id="v8"><sup><small>8</small></sup>  Apoi ea a scris scrisori în numele lui Ahab, le-a pecetluit cu inelul lui și a trimis aceste scrisori la bătrânii și la fruntașii din cetatea lui Nabot, care locuiau cu el acolo. </p>
<p id="v9"><sup><small>9</small></sup>  În scrisori însă ea scria așa: "Vestiți tuturor să postească post și puneți pe Nabot înaintea poporului. <sup id="cite2"><a href="#fn2">[2]</a></sup></p>
<p id="v10"><sup><small>10</small></sup>  Și aduceți doi oameni netrebnici să mărturisească împotriva lui și să spună: Ai hulit pe Dumnezeu și pe rege; și apoi să-l scoateți afară și să-l ucideți cu pietre și așa să moară". </p>
<p id="v11"><sup><small>11</small></sup>  Și au făcut bărbații cetății lui Nabot, bătrânii și fruntașii care locuiau cu el în cetate, așa cum le poruncise Izabela și cum era scris în scrisorile trimise de ea lor: </p>
<p id="v12"><sup><small>12</small></sup>  Au vestit post tuturor și au pus pe Nabot înaintea poporului. </p>
<p id="v13"><sup><small>13</small></sup>  Atunci au ieșit doi oameni ticăloși. și au stat împotriva lui Nabot și au mărturisit acești oameni răi în fața poporului și au zis: "Nabot a hulit pe Dumnezeu și pe rege". Iar ei l-au scos afară din cetate și l-au bătut cu pietre și a murit. </p>
<p id="v14"><sup><small>14</small></sup>  Apoi au trimis la Izabela să-i spună: "Nabot a fost omorât cu pietre". </p>
<p id="v15"><sup><small>15</small></sup>  Auzind Izabela că Nabot a fost bătut eu pietre și a murit, a zis către Ahab: "Scoală și ia în stăpânire via lui Nabot Izreeliteanul, care n-a vrut să ți-o vândă cu bani; că Nabot nu mai trăiește, ci a murit!" </p>
<p id="v16"><sup><small>16</small></sup>  Când a auzit Ahab că Nabot Izreeliteanul a fost ucis, și-a rupt hainele sale, s-a îmbrăcat cu sac, și apoi s-a sculat Ahab ca să se ducă la via lui Nabot Izreeliteanul și să o ia în stăpânire. </p>
<p id="v17"><sup><small>17</small></sup>  Atunci a fost cuvântul Domnului către Ilie Tesviteanul: <sup id="cite3"><a href="#fn3">[3]</a></sup> <sup id="cite4"><a href="#fn4">[4]</a></sup></p>
<p id="v18"><sup><small>18</small></sup>  "Scoală și ieși în întâmpinarea lui Ahab, regele lui Israel, care este în Samaria, că iată acum e la via lui Nabot, unde s-a dus ca să o ia în stăpânire, </p>
<p id="v19"><sup><small>19</small></sup>  Și spune-i: Așa grăiește Domnul: Ai ucis și vrei încă să intri în moștenire? Și să-i mai spui: Așa zice Domnul: În locul unde au lins câinii sângele lui Nabot, acolo vor linge câinii și sângele tău!", </p>
<p id="v20"><sup><small>20</small></sup>  Și a zis Ahab către Ilie: "M-ai aflat, dușmanule, și aici!" Iar el a zis: "Te-am aflat, căci te-ai încumetat să săvârșești fapte nelegiuite înaintea ochilor Domnului și să-L minți. </p>
<p id="v21"><sup><small>21</small></sup>  Așa zice Domnul: "Iată voi aduce peste tine necazuri și te voi mătura și voi stârpi din ai lui Ahab pe cei de parte bărbătească, fie rob, fie slobod, în Israel; </p>
<p id="v22"><sup><small>22</small></sup>  Și voi face cu casa ța cum am făcut cu casa lui Ieroboam, fiul lui Nabat, și cu casa lui Baeșa, fiul lui Ahia, pentru fărădelegea cu care M-ai mâniat și ai dus pe Israel în păcat". </p>
<p id="v23"><sup><small>23</small></sup>  Asemenea și pentru Izabela a grăit Domnul: "Câinii vor mânca pe Izabela pe zidul Izreelului. </p>
<p id="v24"><sup><small>24</small></sup>  Cine va muri din ai lui Ahab în cetate, pe acela câinii îl vor mânca, iar cine va muri în câmp, pe acela păsările cerului îl vor mânca; </p>
<p id="v25"><sup><small>25</small></sup>  Căci n-a fost încă nimeni ca Ahab, care să se încumete a săvârși fapte urâte înaintea ochilor Domnului, la care l-a împins Izabela soția sa. <sup id="cite5"><a href="#fn5">[5]</a></sup></p>
<p id="v26"><sup><small>26</small></sup>  S-a purtat rău ca un ticălos, urmând după idoli, cum au făcut Amoreii pe care Domnul i-a izgonit de la fața fiilor lui Israel". </p>
<p id="v27"><sup><small>27</small></sup>  Când a auzit Ahab toate cuvintele acestea, a început să plângă, și-a rupt hainele sale, s-a îmbrăcat pesta trupul său cu sac, a postit și a dormit în sac și a umblat trist. <sup id="cite6"><a href="#fn6">[6]</a></sup></p>
<p id="v28"><sup><small>28</small></sup>  Atunci a fost cuvântul Domnului către Ilie Tesviteanul, pentru Ahab, și a zis Domnul: </p>
<p id="v29"><sup><small>29</small></sup>  "Vezi cum s-a smerit Ahab înaintea Mea? Fiindcă s-a smerit înaintea Mea, de aceea nu voi aduce necazurile în zilele lui, ci în zilele fiului lui voi aduce necazurile peste casa lui!" </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/ro/Bible/1_Kings/20">1 Regi - Capitol 20</a></td>
        <td><a href="/ro/Bible/1_Kings/Index">Index</a></td>
        <td><a href="/ro/Bible/1_Kings/22">1 Regi - Capitol 22</a></td>
      </tr>
    </tbody>
  </table>
</figure>
<h2>Referințe</h2>
<div>
<ol>
  <li id="fn1"><a href="#cite1">↑</a> 21:1-16 <i>Naboths ucis</i>: <a href="/ro/The_Urantia_Book/97#p3_6">CU 97:3.6</a>.  <i>Naboth ucis</i>: <a href="/ro/The_Urantia_Book/97#p9_19">CU 97:9.19</a>. </li>
  <li id="fn2"><a href="#cite2">↑</a> 21:9,12 <i>Post ritual</i>: <a href="/ro/The_Urantia_Book/89#p3_1">CU 89:3.1</a>. </li>
  <li id="fn3"><a href="#cite3">↑</a> 21:17-24 <i>Ilie îl denunță pe Ahab</i>: <a href="/ro/The_Urantia_Book/97#p9_19">CU 97:9.19</a>. </li>
  <li id="fn4"><a href="#cite4">↑</a> 21:17-29 <i>Povestea lui Ilie</i>: <a href="/ro/The_Urantia_Book/123#p5_12">CU 123:5.12</a>. </li>
  <li id="fn5"><a href="#cite5">↑</a> 21:25-26 <i>Monarh idolatru</i>: <a href="/ro/The_Urantia_Book/97#p2_1">CU 97:2.1</a>. </li>
  <li id="fn6"><a href="#cite6">↑</a> 21:27 <i>Sărăcia și penitența</i>: <a href="/ro/The_Urantia_Book/89#p3_3">CU 89:3.3</a>. </li>
</ol>
</div>
