<!--
title: 1 Regi - Capitol 13
description: 
published: true
date: 2022-10-8T9:56:58Z
tags: bible, bible—1 kings
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td><a href="/ro/Bible/1_Kings/12">1 Regi - Capitol 12</a></td>
        <td><a href="/ro/Bible/1_Kings/Index">Index</a></td>
        <td><a href="/ro/Bible/1_Kings/14">1 Regi - Capitol 14</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Iată însă un om al lui Dumnezeu a venit, după cuvântul Domnului, din Iuda la Betel, în timpul când Ieroboam se afla la jertfelnic, ca să tămâieze. </p>
<p id="v2"><sup><small>2</small></sup>  Și a grăit cuvântul Domnului înaintea jertfelnicului și a zis: "Jertfelnice, jertfelnice, așa zice Domnul: Iată că i se va naște casei lui David un fiu, numele lui, Iosia, și va jertfi pe tine pe preoții înălțimilor care tămâiază acum înaintea ta și va arde pe tine oase de oameni!" </p>
<p id="v3"><sup><small>3</small></sup>  Și a arătat în acea zi și un semn zicând: "Iată semnul după care se va cunoaște că Domnul a grăit aceasta: Jertfelnicul acesta se va despica, și cenușa care este pe el se va împrăștia!" </p>
<p id="v4"><sup><small>4</small></sup>  Când regele Ieroboam a auzit cuvântul omului lui Dumnezeu pe care l-a grăit în gura mare în fala jertfelnicului de la Betel, și și-a întins mâna lui de la jertfelnic, zicând: "Puneți mâna pe el!", i-a înlemnit mâna care o întinsese asupra lui și nu putea să o întoarcă înapoi. </p>
<p id="v5"><sup><small>5</small></sup>  Și jertfelnicul s-a despicat și cenușa de pe jertfelnic s-a împrăștiat, după semnul care l-a dat omul lui Dumnezeu prin cuvântul Domnului. </p>
<p id="v6"><sup><small>6</small></sup>  Atunci a zis regele Ieroboam către omul lui Dumnezeu: "Îmblânzește fața Domnului Dumnezeului tău și roagă-te pentru mine, ca să mi se poată întoarce mâna mea la mine". Și a îmblânzit omul lui Dumnezeu fala Domnului și mâna regelui s-a întors la el și s-a făcut ca și înainte. </p>
<p id="v7"><sup><small>7</small></sup>  Și a grăit regele către omul lui Dumnezeu: "Vino la mine acasă și prânzește cu mine și-ți voi da un dar!" </p>
<p id="v8"><sup><small>8</small></sup>  Însă omul lui Dumnezeu a zis regelui: "Măcar să-mi dai tu și jumătate din casa ta, eu nu voi merge la tine, nici pâine nu voi mânca și nici apă nu voi bea în acest loc. </p>
<p id="v9"><sup><small>9</small></sup>  Căci așa mi s-a poruncit prin cuvântul Domnului: Să nu mănânci acolo pâine, apă să nu bei, nici să te întorci pe drumul pe care te-ai dus!" </p>
<p id="v10"><sup><small>10</small></sup>  Și a plecat el pe alt drum și nu s-a întors înapoi pe drumul pe care venise la Betel. </p>
<p id="v11"><sup><small>11</small></sup>  În Betel trăia atunci un prooroc bătrân; și au venit fiii săi și i-au istorisit tot ce a făcut omul lui Dumnezeu în acea zi în Betel; de asemenea au istorisit ei tatălui lor și cuvintele care le-a grăit el regelui. </p>
<p id="v12"><sup><small>12</small></sup>  Și i-a întrebat tatăl lor: "Pe ce drum a apucat el?" Și fiii lui i-au arătat drumul pe care a apucat omul lui Dumnezeu, care venise din Iuda. </p>
<p id="v13"><sup><small>13</small></sup>  Și a zis el fiilor săi: "Puneți-mi șaua pe asin". Și i-a pus șaua pe asin și a încălecat pe el. </p>
<p id="v14"><sup><small>14</small></sup>  Și a plecat după omul lui Dumnezeu și l-a găsit șezând sub un stejar și i-a zis: "Tu ești omul lui Dumnezeu venit din Iuda?" El a zis: "Da, eu sunt!" </p>
<p id="v15"><sup><small>15</small></sup>  Și i-a zis lui: "Hai cu mine acasă, ca să mănânci pâine! </p>
<p id="v16"><sup><small>16</small></sup>  Acela a zis: "Nu pot să mă întorc, nici să merg la tine, că eu pâine nu voi mânca și nici apă nu voi bea în acest loc la tine, </p>
<p id="v17"><sup><small>17</small></sup>  Căci prin cuvântul Domnului mi s-a spus: "Să nu mănânci pâine, să nu bei acolo apă și nici să te întorci pe drumul pe care te-ai dus!" </p>
<p id="v18"><sup><small>18</small></sup>  Și i-a zis el: "Și eu sunt prooroc ca tine; și îngerul mi-a grăit prin cuvântul Domnului și a zis: Întoarce-l la tine acasă, ca să mănânce pâine și să bea apă!" </p>
<p id="v19"><sup><small>19</small></sup>  Și l-a înșelat, căci s-a întors cu el și a mâncat pâine și a băut apă în casa lui. </p>
<p id="v20"><sup><small>20</small></sup>  Pe când ei încă ședeau la masă, cuvântul Domnului a fost către proorocul cel întors din drum și a grăit omului lui Dumnezeu venit din Iuda </p>
<p id="v21"><sup><small>21</small></sup>  Și a zis: "Așa zice Domnul: Fiindcă tu nu te-ai supus cuvintelor Domnului și nici n-ai păzit porunca dată de Domnul Dumnezeul tău, </p>
<p id="v22"><sup><small>22</small></sup>  Ci te-ai întors, ai mâncat pâine și ai băut apă în locul de care El ți-a spus: Să nu mănânci pâine, nici să bei apă, trupul tău nu va fi îngropat în mormântul părinților tăi!", </p>
<p id="v23"><sup><small>23</small></sup>  Iar după ce el a mâncat pâine și a băut apă, proorocul bătrân a pus șaua pe asinul său pentru proorocul care fusese întors. </p>
<p id="v24"><sup><small>24</small></sup>  Și a plecat acela și l-a întâlnit un leu în drum și l-a omorât. Și zăcea trupul lui, aruncat în drum; iar asinul și leul stăteau lângă el. </p>
<p id="v25"><sup><small>25</small></sup>  Și iată niște drumeți, care au trecut pe alături, i-au văzut trupul aruncat în drum și pe leu stând lângă trup. Aceștia au venit și au vestit cetății în care trăia proorocul cel bătrân. </p>
<p id="v26"><sup><small>26</small></sup>  Proorocul care l-a întors de pe drum, auzind acestea, a zis: "Acesta este omul lui Dumnezeu, acela care nu s-a supus cuvintelor Domnului; Domnul l-a dat leului care l-a sfâșiat și l-a omorât, după cuvântul Domnului, pe care l-a grăit pentru el". <sup id="cite1"><a href="#fn1">[1]</a></sup></p>
<p id="v27"><sup><small>27</small></sup>  Și a zis fiilor săi: "Puneți șaua pe asin!" Și i-au pus ei șaua pe asin. </p>
<p id="v28"><sup><small>28</small></sup>  Și a plecat și a găsit trupul lui, aruncat în drum, iar asinul și leul stăteau lângă trup; leul nu mâncase trupul omului lui Dumnezeu și nici pe asin nu-l sfâșiase. </p>
<p id="v29"><sup><small>29</small></sup>  Și a ridicat proorocul trupul omului lui Dumnezeu și l-a pus pe asin și l-a adus înapoi. Și a venit proorocul cel bătrân în cetatea sa, ca să-l plângă și să-l înmormânteze. </p>
<p id="v30"><sup><small>30</small></sup>  Și i-a pus trupul lui într-un mormânt al său și l-a plâns, zicând: "Vai, vai, fratele meu!" </p>
<p id="v31"><sup><small>31</small></sup>  Iar după ce l-a înmormântat, a zis el fiilor săi: "Când eu voi muri, să mă înmormântați și pe mine tot în mormântul în care este înmormântat omul lui Dumnezeu; să puneți oasele mele lângă oasele lui; </p>
<p id="v32"><sup><small>32</small></sup>  Căci cu adevărat se va împlini cuvântul, care l-a grăit el din porunca Domnului pentru jertfelnicul din Betel și pentru toate capiștele înălțimilor, care sunt în cetățile Samariei". </p>
<p id="v33"><sup><small>33</small></sup>  Dar Ieroboam nu s-a întors din calea lui cea rea nici după întâmplarea aceasta, ci a venit iarăși la calea dinainte și a făcut din poporul de rând preoți pentru înălțimi; pe cine vrea, pe acela își punea mâna lui și-l făcea pe acela preot de înălțimi. </p>
<p id="v34"><sup><small>34</small></sup>  Aceasta a dus casa lui Ieroboam la păcat și la pieire și la stârpirea ei de pe fața pământului. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/ro/Bible/1_Kings/12">1 Regi - Capitol 12</a></td>
        <td><a href="/ro/Bible/1_Kings/Index">Index</a></td>
        <td><a href="/ro/Bible/1_Kings/14">1 Regi - Capitol 14</a></td>
      </tr>
    </tbody>
  </table>
</figure>
<h2>Referințe</h2>
<div>
<ol>
  <li id="fn1"><a href="#cite1">↑</a> 13:26 <i>„Dumnezeu a spus”</i>: <a href="/ro/The_Urantia_Book/156#p5_4">CU 156:5.4</a>. </li>
</ol>
</div>
