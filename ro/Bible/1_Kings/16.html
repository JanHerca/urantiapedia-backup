<!--
title: 1 Regi - Capitol 16
description: 
published: true
date: 2022-10-8T9:56:58Z
tags: bible, bible—1 kings
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td><a href="/ro/Bible/1_Kings/15">1 Regi - Capitol 15</a></td>
        <td><a href="/ro/Bible/1_Kings/Index">Index</a></td>
        <td><a href="/ro/Bible/1_Kings/17">1 Regi - Capitol 17</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Atunci a fost cuvântul Domnului către Iehu, fiul lui Hanani, pentru Baeșa, zicând: </p>
<p id="v2"><sup><small>2</small></sup>  "Pentru că Eu te-am scuturat de țărână și te-am făcut domn peste poporul Meu Israel, iar tu ai umblat pe drumul lui Ieroboam și ai dus pe poporul Meu Israelit la păcat, ca să Mă mânii cu păcatele lor, </p>
<p id="v3"><sup><small>3</small></sup>  Iată, Eu voi dărâma de tot casa lui Baeșa și casa urmașilor lui și voi face cu casa ta ce am făcut cu casa lui Ieroboam, fiul lui Nabat; </p>
<p id="v4"><sup><small>4</small></sup>  Cine va muri din neamul lui Baeșa în cetate, pe acela câinii îl vor mânca, iar cine va muri în câmp, pe acela păsările cerului îl vor mânca". </p>
<p id="v5"><sup><small>5</small></sup>  Celelalte fapte ale lui Baeșa, tot ce a făcut el și războaiele lui, sunt scrise în cronica regilor lui Israel. </p>
<p id="v6"><sup><small>6</small></sup>  Și a adormit cu părinții săi și a fost înmormântat Baeșa în Tiria. În locul lui s-a făcut rege Ela, fiul său. </p>
<p id="v7"><sup><small>7</small></sup>  Dar despre Baeșa, despre casa lui și despre tot răul ce l-a făcut înaintea ochilor Domnului, mâniindu-L cu faptele mâinilor sale și urmând casei lui Ieroboam, pentru care acesta a și fost stârpit, fusese cuvântul Domnului prin Iehu, fiul lui Hanani. </p>
<p id="v8"><sup><small>8</small></sup>  Ela, fiul lui Baeșa, a început să domnească peste Israel în Tirța, în anul al douăzeci și șaselea al lui Asa, regele Iudei, și a domnit doi ani. </p>
<p id="v9"><sup><small>9</small></sup>  Împotriva lui a uneltit robul său Zimri, care era mai mare peste jumătate din carele de război. </p>
<p id="v10"><sup><small>10</small></sup>  Când a băut acesta de s-a îmbătat la Tirța, în casa lui Arța, mai marele curții din Tirța, atunci a intrat Zimri, l-a lovit și l-a omorât, în anul al douăzeci și șaptelea al lui Asa, regele Iudei, și s-a făcut rege în locul lui. </p>
<p id="v11"><sup><small>11</small></sup>  Acesta, cum s-a făcut rege și s-a așezat pe tronul lui, a stârpit toată casa lui Baeșa, nelăsând nici picior de bărbat, nici din rudele lui, nici din prietenii lui. </p>
<p id="v12"><sup><small>12</small></sup>  Și a stârpit Zimri toată casa lui Baeșa, după cuvântul Domnului grăit pentru Baeșa, prin Iehu proorocul, </p>
<p id="v13"><sup><small>13</small></sup>  Pentru toate fărădelegile lui Baeșa și pentru cele ale lui Ela, fiul său, pe care le-a săvârșit, făcând pe Israel să păcătuiască, și mâniind cu idolii lor pe Domnul Dumnezeul lui Israel. </p>
<p id="v14"><sup><small>14</small></sup>  Celelalte fapte ale lui Ela, tot ce a făcut el sunt scrise în cronica regilor lui Israel. </p>
<p id="v15"><sup><small>15</small></sup>  Zimri s-a făcut rege în anul al douăzeci și șaptelea al lui Asa, regele Iudei, și a domnit șapte zile în Tiria, când poporul se găsea în tabere la Ghibeton, cetatea Filistenilor. </p>
<p id="v16"><sup><small>16</small></sup>  Când poporul care se găsea în tabere a auzit că Zimri a uneltit și a omorât pe rege, toți Israeliții au ales și ei rege pe Omri, mai-marele oștirii lui Israel, tot în aceeași zi, în tabără. </p>
<p id="v17"><sup><small>17</small></sup>  Și a plecat Omri cu toți Israeliții de la Ghibeton, împresurând Tiria. </p>
<p id="v18"><sup><small>18</small></sup>  Când a auzit Zimri că cetatea este luată, s-a dus în odaia din fund a casei domnești și a dat foc casei domnești, în care era, și a pierit </p>
<p id="v19"><sup><small>19</small></sup>  În păcatele sale, căci săvârșise fapte rele înaintea ochilor Domnului, umblând pe calea lui Ieroboam și în fărădelegile lui, pe care acela le făptuise și cu care a dus pe Israel la păcat. </p>
<p id="v20"><sup><small>20</small></sup>  Celelalte fapte ale lui Zimri și uneltirile lui pe care le-a urzit sunt scrise în cronica regilor lui Israel. </p>
<p id="v21"><sup><small>21</small></sup>  Atunci s-a împărțit poporul lui Israel în două: jumătate de popor era pentru Tibni, fiul lui Ghinat, ca să-l facă rege și jumătate pentru Omri. </p>
<p id="v22"><sup><small>22</small></sup>  Și cei care urmau pe Omri au biruit pe cei care urmau pe Tibni, fiul lui Ghinat. Și a murit Tibni și Ioram, fratele lui, tot în acel timp; în locul lui Tibni s-a făcut rege Omri. </p>
<p id="v23"><sup><small>23</small></sup>  Omri a început să domnească peste Israel în anul treizeci și unu al lui Asa, regele Iudei; și a domnit doisprezece ani. Șase ani a stat în Tirța. <sup id="cite1"><a href="#fn1">[1]</a></sup></p>
<p id="v24"><sup><small>24</small></sup>  Și a cumpărat Omri muntele Samariei de la Șemer, cu doi talanți de argint și a zidit pe acest munte o cetate și a numit cetatea pe care o zidise Samaria, după numele lui Șemer, stăpânul muntelui Samariei. </p>
<p id="v25"><sup><small>25</small></sup>  Omri a săvârșit fapte rele înaintea ochilor Domnului și a fost mai nelegiuit decât toți cei dinaintea lui. </p>
<p id="v26"><sup><small>26</small></sup>  El a umblat în totul pe căile lui Ieroboam, fiul lui Nabat și întru fărădelegile eu care acesta a dus pe Israel la păcat, mâniind pe Domnul Dumnezeul lui Israel cu idolii lor. </p>
<p id="v27"><sup><small>27</small></sup>  Celelalte fapte ale lui Omri, pe care le-a făcut și vitejia în războaie sunt scrise în cronica regilor lui Israel. </p>
<p id="v28"><sup><small>28</small></sup>  Și a adormit Omri cu părinții lui și a fost înmormântat în Samaria. În locul lui s-a făcut rege Ahab, fiul său. </p>
<p id="v29"><sup><small>29</small></sup>  Ahab, fiul lui Omri, a început să domnească peste Israel în anul al treizeci și optulea al lui Asa, regele lui Iuda; și a domnit Ahab, fiul lui Omri, peste Israel în Samaria douăzeci și doi de ani. </p>
<p id="v30"><sup><small>30</small></sup>  Și a săvârșit Ahab, fiul lui Omri, fapte rele înaintea ochilor Domnului, mai mult decât toți cei ce au fost înaintea lui. <sup id="cite2"><a href="#fn2">[2]</a></sup></p>
<p id="v31"><sup><small>31</small></sup>  Căci nu i-a fost de ajuns să cadă numai în păcatele lui Ieroboam, fiul lui Nabat; ci dacă și-a luat de femeie pe Izabela, fiica lui Etbaal, regele Sidonului, a început să slujească lui Baal și să i se închine. </p>
<p id="v32"><sup><small>32</small></sup>  Și a ridicat pentru Baal un jertfelnic în templul lui Baal, pe care îl zidise în Samaria. </p>
<p id="v33"><sup><small>33</small></sup>  A făcut Ahab și o Așeră (stâlp făcut din lemn, sfințit în cinstea zeiței Astarte), încât Ahab, mai mult decât toți regii lui Israel, care au fost înaintea lui, a săvârșit fărădelegi, prin care a mâniat pe Domnul Dumnezeul lui Israel și și-a pierdut suflatul său. </p>
<p id="v34"><sup><small>34</small></sup>  În zilele lui, Hiel din Betel a zidit Ierihonul; temelia a pus-o pe mormântul lui Abiram, întâiul născut al lui, iar porțile le-a pus pe mormântul lui Segub, feciorul cel mai mic al lui, după cuvântul Domnului pe care-l grăise prin Iosua, fiul lui Navi. <sup id="cite3"><a href="#fn3">[3]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td><a href="/ro/Bible/1_Kings/15">1 Regi - Capitol 15</a></td>
        <td><a href="/ro/Bible/1_Kings/Index">Index</a></td>
        <td><a href="/ro/Bible/1_Kings/17">1 Regi - Capitol 17</a></td>
      </tr>
    </tbody>
  </table>
</figure>
<h2>Referințe</h2>
<div>
<ol>
  <li id="fn1"><a href="#cite1">↑</a> 16:23-24 <i>Tentativa de comert cu terenuri</i>: <a href="/ro/The_Urantia_Book/97#p9_18">CU 97:9.18</a>. </li>
  <li id="fn2"><a href="#cite2">↑</a> 16:30-33 <i>Monarh idolatru</i>: <a href="/ro/The_Urantia_Book/97#p2_1">CU 97:2.1</a>. </li>
  <li id="fn3"><a href="#cite3">↑</a> 16:34 <i>A pus bazele cu primul născut</i>: <a href="/ro/The_Urantia_Book/89#p6_6">CU 89:6.6</a>.  <i>Prin cuvântul Domnului</i>: <a href="/ro/The_Urantia_Book/89#p6_6">CU 89:6.6</a>. </li>
</ol>
</div>
