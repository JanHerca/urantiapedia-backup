<!--
title: 1 Regi - Capitol 3
description: 
published: true
date: 2023-11-8T21:58:28Z
tags: bible, bible—1 kings
editor: ckeditor
dateCreated: 2022-8-28T15:50:57Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/ro/Bible/1_Kings/2">
          <span class="mdi mdi-arrow-left-drop-circle"></span><span class="pl-2">1 Regi - Capitol 2</span>
        </a>
        </td>
        <td>
        <a href="/ro/Bible/1_Kings/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/1_Kings/4">
          <span class="pr-2">1 Regi - Capitol 4</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  După ce regatul s-a întărit în mâinile lui Solomon, Solomon s-a înrudit cu Faraon, regele Egiptului, căci a luat pentru el pe fiica lui Faraon și a adus-o în cetatea lui David, până o terminat de zidit casa sa, templul Domnului și zidul dimprejurul Ierusalimului. </p>
<p id="v2"><sup><small>2</small></sup>  Poporul tot mai aducea jertfe pe înălțimi, căci nu era încă zidit templul numelui Domnului până în acel timp. <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  Și Solomon, care iubea pe Domnul, purtându-se după legea tatălui său, a adus și el jertfe și tămâieri pe înălțimi. </p>
<p id="v4"><sup><small>4</small></sup>  Deci s-a sculat și el și s-a dus la Ghibeon, ca să aducă jertfe acolo, căci acolo era cea mai mare înălțime. O mie de jertfe pentru ardere de tot a adus Solomon pe acel jertfelnic. </p>
<p id="v5"><sup><small>5</small></sup>  La Ghibeon însă S-a arătat Domnul lui Solomon noaptea în vis și a zis: "Cere ce vrei să-ți dau!" </p>
<p id="v6"><sup><small>6</small></sup>  Și a zis Solomon: "Tu ai făcut cu robul Tău David, tatăl meu, mare milă; și, pentru că el s-a purtat cu vrednicie și cu dreptate și inimă curată înaintea Ta, nu ți-ai luat această milă mare de la el; și i-ai dăruit fiu pe tronul lui, precum și este aceasta astăzi. </p>
<p id="v7"><sup><small>7</small></sup>  Și acum Tu, Doamne Dumnezeul meu, ai pus pe robul Tău rege în locul lui David, tatăl meu; însă eu sunt foarte tânăr și nu știu să conduc. </p>
<p id="v8"><sup><small>8</small></sup>  Și robul Tău este în mijlocul poporului Tău pe care l-ai ales, popor nesfârșit de mare, care din pricina mulțimii lui nu se poate nici socoti, nici număra. <sup id="cite2"><a href="#fn2">[2]</a></sup></p>
<p id="v9"><sup><small>9</small></sup>  Dăruiește-i dar robului Tău minte pricepută, ca să asculte și să judece poporul Tău și să deosebească ce este bine și ca este rău; căci cine poate să povățuiască pe acest popor al Tău, care este nesfârșit de mare?" </p>
<p id="v10"><sup><small>10</small></sup>  Și i-a plăcut Domnului că Solomon a cerut aceasta. </p>
<p id="v11"><sup><small>11</small></sup>  Și a zis Dumnezeu: "Deoarece tu ai cerut aceasta și n-ai cerut viață lungă; n-ai cerut bogăție, n-ai cerut sufletele dușmanilor tăi, ci ai cerut înțelepciune, ca să știi să judeci, </p>
<p id="v12"><sup><small>12</small></sup>  Iată Eu voi face după cuvântul tău; iată, Eu îți dau minte înțeleaptă și pricepută, cum nici unul n-a fost ca tine înaintea ta și cum nici nu se va mai ridica după tine. </p>
<p id="v13"><sup><small>13</small></sup>  Ba îți voi da și ceea ce tu n-ai cerut: bogăție și slavă, așa încât nici unul dintre regi nu va fi asemenea ție, în toate zilele tale. </p>
<p id="v14"><sup><small>14</small></sup>  Și dacă vei umbla pe drumul Meu, ca să păzești legile Mele și poruncile Mele, cum a umblat tatăl tău David, îți voi înmulți și zilele tale". </p>
<p id="v15"><sup><small>15</small></sup>  Și s-a trezit Solomon din somn Și iată, acesta fusese vis. Apoi s-a sculat și a venit la Ierusalim și a stat înaintea jertfelnicului celui de dinaintea chivotului cu legea Domnului, care era în Sion, a adus arderi de tot, a săvârșit jertfe de împăcare și a făcut mare ospăț pentru toate slugile sale. </p>
<p id="v16"><sup><small>16</small></sup>  Atunci au venit două femei desfrânate la rege și au stat înaintea lui. </p>
<p id="v17"><sup><small>17</small></sup>  Și a zis una din femei: "Rogu-mă, domnul meu, noi trăim într-o casă; și eu am născut la ea, în casa aceea. </p>
<p id="v18"><sup><small>18</small></sup>  A treia zi după ce am născut eu, a născut și această femeie și eram împreună și nu era nimeni străin cu noi în casă, afară de noi amândouă. </p>
<p id="v19"><sup><small>19</small></sup>  Însă noaptea a muțit fiul acestei femei, căci a adormit peste el. </p>
<p id="v20"><sup><small>20</small></sup>  Și s-a sculat ea pe la miezul nopții și mi-a luat pe fiul meu de lângă mine, când eu, roaba ta, dormeam și l-a pus la pieptul ci; iar pe fiul ei cel mort l-a pus la pieptul meu. </p>
<p id="v21"><sup><small>21</small></sup>  Dimineața când m-am sculat ca să-mi alăptez fiul, iată, el era mort; iar când m-am uitat la el mai bine dimineața, acesta nu era fiut meu, pe care-l născusem". </p>
<p id="v22"><sup><small>22</small></sup>  Iar cealaltă femeie a zis: "Ba nu, fiul meu e viu, iar fiul tău e mort!" Iar aceasta îi zicea: "Ba nu, fiul tău este mort și al meu e viu!" și vorbeau ele așa înaintea regelui. </p>
<p id="v23"><sup><small>23</small></sup>  Atunci regele a zis: "Aceasta zice: Fiul meu este cel viu, iar fiul tău este cel mort; iar aceea zice; Ba nu, fiul tău este cel mort și fiul meu aste cel viu". </p>
<p id="v24"><sup><small>24</small></sup>  Apoi a zis Solomon: "Dați-mi o sabie"; și i s-a adus regelui o sabie. </p>
<p id="v25"><sup><small>25</small></sup>  Și a zis regele: "Tăiați copilul cel viu în două și dați o jumătate din el uneia și o jumătate din el celeilalte!" </p>
<p id="v26"><sup><small>26</small></sup>  Și a răspuns femeia al cărui fiu era viu regelui, - căci i se rupea inima de milă pentru fiul ei: "Rogu-mă, domnul meu, dați-i ei acest prunc viu și nu-l omorâți!" Iar cealaltă a zis: "Ca să nu fie nici al meu, nici al ei, tăiați-l!" </p>
<p id="v27"><sup><small>27</small></sup>  Și regele a zis: "Dați-i acesteia copilul cel viu, că aceasta este mama lui!" </p>
<p id="v28"><sup><small>28</small></sup>  Și a auzit tot Israelul do judecata aceasta pe care a făcut-o regele. Și au început să se teamă de rege, căci vedeau că înțelepciunea lui Dumnezeu este în el, ca să facă judecată și dreptate. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/ro/Bible/1_Kings/2">
          <span class="mdi mdi-arrow-left-drop-circle"></span><span class="pl-2">1 Regi - Capitol 2</span>
        </a>
        </td>
        <td>
        <a href="/ro/Bible/1_Kings/Index">
          <span class="mdi mdi-book-open-variant"></span><span class="pl-2">Index</span>
        </a>
        </td>
        <td>
        <a href="/ro/Bible/1_Kings/4">
          <span class="pr-2">1 Regi - Capitol 4</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Referințe</h2>
<div>
<ol>
  <li id="fn1"><a href="#cite1">↑</a> 3:2-3 <i>Locuri înalte</i>: <a href="/ro/The_Urantia_Book/85#p1_5">CU 85:1.5</a>. </li>
  <li id="fn2"><a href="#cite2">↑</a> 3:8 <i>popor ales al lui Dumnezeu</i>: <a href="/ro/The_Urantia_Book/96#p5_6">CU 96:5.6</a>.  <i>Oameni aleși</i>: <a href="/ro/The_Urantia_Book/121#p2_8">CU 121:2.8</a>.  <i>Oameni aleși</i>: <a href="/ro/The_Urantia_Book/93#p5_1">CU 93:5.1</a>.  <i>Oameni aleși</i>: <a href="/ro/The_Urantia_Book/97#p4_2">CU 97:4.2</a>.  <i>Oameni aleși</i>: <a href="/ro/The_Urantia_Book/96#p2_3">CU 96:2.3</a>.  <i>Oameni aleși</i>: <a href="/ro/The_Urantia_Book/97#p10_1">CU 97:10.1</a>. </li>
</ol>
</div>
