<!--
title: 1 Regi - Capitol 15
description: 
published: true
date: 2022-8-28T15:50:57Z
tags: 
editor: ckeditor
dateCreated: 2022-8-28T15:50:57Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/ro/Bible/1_Kings/14">1 Regi - Capitol 14</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/ro/Bible/1_Kings/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/ro/Bible/1_Kings/16">1 Regi - Capitol 16</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Abia s-a făcut rege peste Iuda, în anul al optsprezecelea al domniei lui Ieroboam, fiul lui Nabat. </p>
<p id="v2"><sup><small>2</small></sup>  Și a domnit trei ani în Ierusalim. Pe mama lui o chema Maaca și era fiica lui Abesalom. </p>
<p id="v3"><sup><small>3</small></sup>  Acesta a umblat în toate păcatele tatălui său, pe care tatăl său le făcuse mai înainte, și inima lui nu i-a fost întreagă la Domnul Dumnezeul lui, cum a fost inima lui David, strămoșul său. </p>
<p id="v4"><sup><small>4</small></sup>  Dar din dragostea către David, Domnul Dumnezeul lui i-a dat o lumină în Ierusalim, căci a înălțat după el pe fiul său și a întărit Ierusalimul, </p>
<p id="v5"><sup><small>5</small></sup>  Pentru că David a făcut tot ce a fost plăcut înaintea ochilor Domnului și nu s-a abătut în toate zilele vieții lui de la poruncile pe care El i le-a dat, afară de fapta cu Urie Heteul. </p>
<p id="v6"><sup><small>6</small></sup>  Și a fost război între Roboam și Ieroboam în toate zilele vieții lor. </p>
<p id="v7"><sup><small>7</small></sup>  Celelalte fapte ale lui Abia și tot ce a făcut el sunt scrise în cartea cronicilor regilor lui Iuda. Și a fost război între Abia și Ieroboam. </p>
<p id="v8"><sup><small>8</small></sup>  Apoi a trecut Abia la părinții lui și l-au înmormântat în cetatea lui David. și s-a făcut rege Asa, fiul său. </p>
<p id="v9"><sup><small>9</small></sup>  Asa a început să domnească peste Iuda în al douăzecilea an al domniei lui Ieroboam, regele lui Israel. </p>
<p id="v10"><sup><small>10</small></sup>  Și a domnit patruzeci și unu de ani în Ierusalim. Pe mama lui o chema Ana, din neamul lui Abesalom. </p>
<p id="v11"><sup><small>11</small></sup>  Asa a făcut lucruri plăcute înaintea ochilor Domnului, ca David, strămoșul lui; </p>
<p id="v12"><sup><small>12</small></sup>  Căci a izgonit pe desfrânați din țară și a îndepărtat toți idolii pe care îi făcuseră părinții lui; </p>
<p id="v13"><sup><small>13</small></sup>  Ba a lipsit chiar pe mama lui, Ana, de numele de regină, pentru că ea făcuse un chip turnat Astartei. Așa a sfărâmat Asa chipul cel turnat al Astartei arzându-l pe prundul pârâului Chedron. </p>
<p id="v14"><sup><small>14</small></sup>  Dar înălțimile nu le-a stricat. Însă inima lui Asa i-a fost întreagă la Domnul în toate zilele vieții sale. </p>
<p id="v15"><sup><small>15</small></sup>  Și a adus el în templul Domnului lucrurile afierosite de tatăl lui și lucrurile afierosite de el: argint, aur și vase sfinte. </p>
<p id="v16"><sup><small>16</small></sup>  Război a fost între Asa și Baeșa, regele lui Israel, în toate zilele lor. </p>
<p id="v17"><sup><small>17</small></sup>  Căci Baeșa, regele lui Israel, a venit în contra Iudei și a început să zidească Rama, pentru ca nimeni să nu iasă sau să intre la Asa, regele Iudei. </p>
<p id="v18"><sup><small>18</small></sup>  Atunci Asa a luat tot argintul și aurul care se mai afla în vistieriile templului Domnului și în vistieriile casei regelui și le-a dat în mina slugilor lui; și i-a trimis regele Asa ca să se ducă cu ele la Benhadad, fiul lui Tabrimon, fiul lui Hezion, regele Siriei, care trăia în Damasc, și a zis: </p>
<p id="v19"><sup><small>19</small></sup>  "Legământ să fie între mine și tine, cum a fost între tatăl meu și tatăl tău; iată, eu îți trimit ca dar argint și aur; și tu să rupi legământul tău care îl ai cu Baeșa, regele lui Israel, ca să se retragă acela de la mine!" </p>
<p id="v20"><sup><small>20</small></sup>  Și a ascultat Benhadad de regele Asa și a trimis pe mai-marii oștirii lui asupra cetăților lui Israel, și a bătut Ainul, Danul, Abel, Bet-Maaca și tot Chineretul, dimpreună cu tot pământul lui Neftali. </p>
<p id="v21"><sup><small>21</small></sup>  Iar Baeșa, cum a auzit de aceasta, a încetat să mai zidească Rama și s-a întors la Tirța. </p>
<p id="v22"><sup><small>22</small></sup>  Atunci regele Asa a chemat pe toți Iudeii, fără să scutească pe nimeni, și a cărat cu ei pietrăria și lemnăria din Rama, pe care Baeșa le întrebuințase la zidire; și a zidit regele Asa cu ele Ghibeea lui Veniamin și Mițpa. </p>
<p id="v23"><sup><small>23</small></sup>  Toate celelalte fapte ale lui Asa, și toate ostenelile lui, și tot ce el a făcut și cetățile pe care le-a zidit sunt scrise în cronica regilor lui Iuda, afară de faptul că la bătrânețea lui s fost bolnav de picioare. </p>
<p id="v24"><sup><small>24</small></sup>  Apoi a adormit cu părinții lui și a fost înmormântat Asa la un loc cu părinții lui în cetatea lui David, strămoșul său. Iar în locul lui s-a făcut rege Iosafat, fiul său. </p>
<p id="v25"><sup><small>25</small></sup>  Nadab însă, fiul lui Ieroboam a început să domnească peste Israeliți în anul al doilea al lui Asa, regele Iudei, și a domnit peste Israel doi ani. </p>
<p id="v26"><sup><small>26</small></sup>  Acesta a săvârșit fapte neplăcute înaintea ochilor Domnului, căci a umblat pe drumul tatălui său, cum și în păcatele lui cu care a făcut pe Israel să păcătuiască. </p>
<p id="v27"><sup><small>27</small></sup>  Împotriva lui a uneltit Baeșa, fiul lui Ahia, din casa lui Isahar; Baeșa l-a omorât la Ghibeton, cetatea Filistenilor, pe când Nadab și toți Israeliții împresuraseră Ghibetonul. </p>
<p id="v28"><sup><small>28</small></sup>  Baeșa l-a omorât în anul al treilea al lui Asa, regele Iudei, și s-a făcut rege în locul lui. </p>
<p id="v29"><sup><small>29</small></sup>  Acesta, cum s-a făcut rege, a stârpit toată casa lui Ieroboam și n-a lăsat nici un suflet din neamul lui Ieroboam, până ce nu l-a nimicit, după cuvântul Domnului, pe care-l grăise prin robul Său Ahia din Șilo, </p>
<p id="v30"><sup><small>30</small></sup>  Din pricina păcatelor pe care Ieroboam le făcuse și cu care a făcut pe Israel să păcătuiască și pentru fărădelegea cu care el a mâniat pe Domnul Dumnezeul lui Israel. </p>
<p id="v31"><sup><small>31</small></sup>  Celelalte fapte ale lui Nadab și tot ce el a făcut sunt scrise în cronica regilor lui Israel. </p>
<p id="v32"><sup><small>32</small></sup>  Între Asa și Baeșa, regele lui Israel, a fost război în toate zilele vieții lor. </p>
<p id="v33"><sup><small>33</small></sup>  Baeșa, fiul lui Ahia, a început să domnească peste toți Israeliții la Tirța, în anul al treilea al lui Asa, regele lui Iuda, și a domnit douăzeci și patru de ani. </p>
<p id="v34"><sup><small>34</small></sup>  Acesta a săvârșit fapte rele înaintea ochilor Domnului căci a umblat pe drumul lui Ieroboam și în păcatele lui, cu care acesta a dus pe Israel în păcat. </p>
