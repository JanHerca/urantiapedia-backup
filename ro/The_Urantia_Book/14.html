<!--
title: CAPITOLUL 14. UNIVERSUL CENTRAL ŞI DIVIN
description: 
published: true
date: 2023-5-17T0:20:3Z
tags: the urantia book—papers
editor: ckeditor
dateCreated: 2022-8-10T23:10:48Z
-->

<p class="v-card v-sheet theme--light grey lighten-3 px-2 mb-4">© 2004 Fundația Urantia</p>
<figure class="table chapter-navigator">
  <table>
    <tbody>
      <tr>
        <td>
        <a href="/ro/The_Urantia_Book/13">
          <span class="mdi mdi-arrow-left-drop-circle"></span><span class="pl-2">Capitolul 13. Sferele sacre ale paradisului</span>
        </a>
        </td>
        <td>
        <a href="/ro/The_Urantia_Book/Index">
          <span class="mdi mdi-book-open-variant"></span><span class="pl-2">Index</sp<n>
        </a>
        <br>
        <a href="/ro/The_Urantia_Book_Multiple/14">
          <span class="mdi mdi-view-parallel"></span><span class="pl-2">Varianta multipla</span>
        </a>
        </td>
        <td>
        <a href="/ro/The_Urantia_Book/15">
          <span class="pr-2">Capitolul 15. Cele Şapte suprauniversuri</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<span id="p0"><a href="#p0" class="toc-anchor">¶</a> </span>
<p id="p0_1"><sup><small><a href="/ro/The_Urantia_Book/14#p0_1">14:0.1</a></small></sup>  UNIVERSUL perfect şi divin ocupă centrul întregii creaţii; el este nucleul etern în jurul căruia se învârte imensa creaţie a timpului şi spaţiului. Paradisul este gigantica Insulă nucleară de stabilitate absolută care rămâne imobilă în însăşi inima magnificului univers etern. Această familie planetară centrală se numeşte Havona şi se găseşte foarte departe de universul local al Nebadonului. Dimensiunile sale sunt enorme şi masa sa aproape incredibilă. Ea este formată dintr-un milion de sfere de o frumuseţe inimaginabilă şi de o splendoare superbă, însă adevăratele dimensiuni ale acestei vaste creaţii depăşesc în realitate limitele înţelegerii minţii umane.</p>
<p id="p0_2"><sup><small><a href="/ro/The_Urantia_Book/14#p0_2">14:0.2</a></small></sup>  Este unic agregat de lumi care sunt perfect ancorate şi fixate în siguranţă. Este un univers în întregime creat şi perfect; el nu s-a dezvoltat prin evoluţie. Este nucleul etern al perfecţiunii, în jurul căruia se învârte interminabila procesiune a universurilor care constituie prodigioasa experienţă evolutivă, aventura îndrăzneaţă a Fiilor Creatori ai lui Dumnezeu, care aspiră să reproducă în timp şi în spaţiu universul model, idealul de împlinire divină, de finalitate supremă, de realitate ultimă şi de perfecţiune eternă.</p>
<figure id="Figure_14_0_2" class="image urantiapedia">
  <img src="/image/The_Urantia_Book/Gary_Tonge/Havona12.jpg">
  <figcaption>
    Lumi Havona, <em>Cosmologia Cartei Urantia</em>, Gary Tonge, 2002, <a href="https://visionafar.com/urantia-book-cosmology" target="_blank">Vision Afar</a>
  </figcaption>
</figure>
<h2 id="p1" class="toc-header"><a href="#p1" class="toc-anchor">¶</a> 1. SISTEMUL PARADIS-HAVONA </h2>
<p id="p1_1"><sup><small><a href="/ro/The_Urantia_Book/14#p1_1">14:1.1</a></small></sup>  De la periferia Paradisului şi până la frontierele interioare ale celor şapte suprauniversuri se găsesc următoarele şapte condiţii de spaţiu şi de mişcare:</p>
<p id="p1_2"><sup><small><a href="/ro/The_Urantia_Book/14#p1_2">14:1.2</a></small></sup>  1. Zonele liniştite ale spaţiului median care ating Paradisul.</p>
<p id="p1_3"><sup><small><a href="/ro/The_Urantia_Book/14#p1_3">14:1.3</a></small></sup>  2. Procesiunea în sensul acelor de ceasornic a celor trei circuite ale Paradisului şi a celor şapte circuite ale Havonei.</p>
<p id="p1_4"><sup><small><a href="/ro/The_Urantia_Book/14#p1_4">14:1.4</a></small></sup>  3. Zona de spaţiu semiliniştită, formând separarea între circuitele Havonei şi corpurile de gravitaţie obscure ale universului central.</p>
<p id="p1_5"><sup><small><a href="/ro/The_Urantia_Book/14#p1_5">14:1.5</a></small></sup>  4. Centura interioară a corpurilor de gravitaţie obscure care se deplasează în sens invers acelor de ceasornic.</p>
<p id="p1_6"><sup><small><a href="/ro/The_Urantia_Book/14#p1_6">14:1.6</a></small></sup>  5. A doua zonă de spaţiu, unică în felul său, care divizează cele două parcursuri de corpurile de gravitaţie obscure.</p>
<p id="p1_7"><sup><small><a href="/ro/The_Urantia_Book/14#p1_7">14:1.7</a></small></sup>  6. Centura exterioară a corpurilor de gravitaţie obscure, care se învârt în jurul Paradisului în sensul acelor de ceasornic.</p>
<p id="p1_8"><sup><small><a href="/ro/The_Urantia_Book/14#p1_8">14:1.8</a></small></sup>  7. O a treia zonă de spaţiu - o zonă semiliniştită - formând separarea între centura exterioară a corpurilor de gravitaţie obscure şi circuitele interioare ale celor şapte suprauniversuri<sup id="cite1"><a href="#fn1">[1]</a></sup>.</p>
<figure id="Figure_14_1_8" class="image urantiapedia">
  <img src="/image/The_Urantia_Book/Gary_Tonge/Master_Universe_Map9.jpg">
  <figcaption>
    Harta Universului Maestru, detaliu al crucii verticale a Paradisului, <em>Harta Universului Maestru</em>, Gary Tonge, 2009, <a href="https://visionafar.com/the-master-universe-map" target="_blank">Vision Afar</a>
  </figcaption>
</figure>
<p id="p1_9"><sup><small><a href="/ro/The_Urantia_Book/14#p1_9">14:1.9</a></small></sup>  Miliardul de lumi ale Havonei este dispus în şapte circuite concentrice care înconjoară imediat cele trei circuite ale sateliţilor Paradisului. Există mai mult de treizeci şi cinci de milioane dintre aceste lumi în circuitul cel mai apropiat de Paradis, şi există în plus două sute patruzeci şi cinci de milioane în circuitul cel mai îndepărtat, precum şi cantităţi proporţionale în circuitele intermediare. Fiecare circuit este diferit, însă toate sunt perfect echilibrate şi delicat organizate, fiecare dintre ele este impregnat de o reprezentare specializată a Spiritului Infinit, unul dintre cele Şapte Spirite ale Circuitelor. În plus faţă de alte funcţiuni, acest Spirit impersonal coordonează conduita afacerilor celeste în fiecare circuit.</p>
<p id="p1_10"><sup><small><a href="/ro/The_Urantia_Book/14#p1_10">14:1.10</a></small></sup>  Circuitele planetare ale Havonei nu se suprapun; lumile lor se urmează unele pe altele într-o procesiune liniară ordonată. Universul central se învârte în jurul Paradisului într-un singur plan vast format din zece unităţi concentrice stabilizate; cele trei circuite ale sferelor Paradisului şi cele şapte circuite ale lumilor Havonei. Considerate fizic, circuitele Paradisului şi ale Havonei nu formează decât un singur şi acelaşi sistem; noi le distingem pentru a face să iasă la iveală separarea lor funcţională şi administrativă .</p>
<figure id="Figure_14_1_10" class="image urantiapedia">
  <img src="/image/The_Urantia_Book/Gary_Tonge/Havona8.jpg">
  <figcaption>
    Comparația celor șapte circuite Havona, <em>Sfere arhitecturale ale Ascensiunii</em>, Gary Tonge, 2017, <a href="https://visionafar.com/architectural-spheres-of-ascension" target="_blank">Vision Afar</a>
  </figcaption>
</figure>
<p id="p1_11"><sup><small><a href="/ro/The_Urantia_Book/14#p1_11">14:1.11</a></small></sup>  În Paradis timpul nu există; secvenţa de evenimente succesive este inerentă conceptului nativilor Insulei centrale. Însă timpul este legat la circuitele Havonei şi la numeroase fiinţe de origine celestă sau terestră care locuiesc acolo. Fiecare lume a Havonei are propriul ei timp local, determinat de circuitul ei. Toate lumile unui circuit au un an de aceeaşi lungime, deoarece se învârt uniform în jurul Paradisului, iar lungimea acestui an descreşte de la circuitul cel mai exterior până la cel mai interior.</p>
<p id="p1_12"><sup><small><a href="/ro/The_Urantia_Book/14#p1_12">14:1.12</a></small></sup>  În ceea ce priveşte timpul circuitelor Havonei, există ziua standard a Paradisului-Havona şi alte unităţi de timp determinate pe cei şapte sateliţi Paradisiaci ai Spiritului Infinit şi comunicate de acolo. Ziua standard a Paradisului-Havona este bazată pe lungimea de timp necesară pentru ca planetele rezidenţiale ale primului circuit, sau circuitul interior al Havonei, să realizeze o revoluţie în jurul Insulei Paradisului. Cu toate că viteza lor este enormă, deoarece ele sunt situate între corpurile de gravitaţie obscure şi giganticul Paradis, sunt necesari aproape o mie de ani acestor sfere să-şi completeze circuitul. Voi aţi citit adevărul fără a o şti atunci când ochii voştri au zărit propoziţia: „o mie de ani sunt ca o zi pentru Domnul şi ca o veghe în noapte”. O zi a Paradisului-Havona corespunde exact unei mii de ani, a prezentului calendar de pe Urantia care comportă ani bisextili, mai puţin şapte minute trei secunde şi o optime de secundă.</p>
<p id="p1_13"><sup><small><a href="/ro/The_Urantia_Book/14#p1_13">14:1.13</a></small></sup>  Ziua Paradisului-Havona este măsura comună a timpului pentru cele şapte suprauniversuri, cu toate că fiecare dintre ele îşi menţine standardele sale interne de timp.</p>
<p id="p1_14"><sup><small><a href="/ro/The_Urantia_Book/14#p1_14">14:1.14</a></small></sup>  La periferia acestui imens univers central, cu mult dincolo de a şaptea centură a lumilor Havonei, circulă un număr incredibil de enorme corpuri de gravitaţie obscure. Aceste nenumărate mase obscure nu seamănă cu nimic sub numeroase aspecte celorlalte corpuri ale spaţiului; ele sunt foarte diferite chiar şi ca formă. Aceste corpuri de gravitaţie obscure nu reflectă lumina şi nici nu o absorb; ele nu reacţionează la energia fizică a luminii, ele înconjoară şi înfăşoară Havona atât de complet încât o ascund vederii universurilor locuite ale timpului şi spaţiului, chiar şi celor care sunt apropiate.</p>
<p id="p1_15"><sup><small><a href="/ro/The_Urantia_Book/14#p1_15">14:1.15</a></small></sup>  Marea centură de corpuri de gravitaţie obscură este divizată în două circuite eliptice egale printr-o intruziune unică a spaţiului. Centura exterioară se învârte în sensul acelor de ceasornic, iar centura interioară în sens invers. Aceste direcţii alternative de mişcare, cuplate cu masa extraordinară a corpurilor obscure contrabalansează liniile de gravitaţie ale Havonei cu o astfel de eficienţă încât ele fac din universul central o creaţie fizic echilibrată şi perfect stabilizată.</p>
<p id="p1_16"><sup><small><a href="/ro/The_Urantia_Book/14#p1_16">14:1.16</a></small></sup>  Procesiunea interioară a corpurilor de gravitaţie obscure se efectuează conform unui dispozitiv tubular, format din trei grupări circulare. O tăietură transversală a acestui circuit ar face să iasă la iveală trei cercuri concentrice de densitate aproape egală. Circuitul exterior al corpurilor de gravitaţie obscură este dispus vertical; el este de o înălţime de zece mii de ori mai mare decât aceea a circuitului interior. Axa mare a circuitului exterior este de cincisprezece mii de ori mai lungă decât axa sa mică.</p>
<p id="p1_17"><sup><small><a href="/ro/The_Urantia_Book/14#p1_17">14:1.17</a></small></sup>  Spaţiul intermediar între cele două circuite ale corpurilor de gravitaţie este <i>unică</i> în sensul că nu putem găsi nimic asemănător în întregul univers al universurilor. Această zonă este caracterizată de enorme mişcări ondulatorii în sensul vertical şi ea este sediul unor formidabile activităţi energetice de un ordin necunoscut.</p>
<p id="p1_18"><sup><small><a href="/ro/The_Urantia_Book/14#p1_18">14:1.18</a></small></sup>  După părerea noastră, nimic asemănător corpurilor de gravitaţie obscure ale universului central nu va caracteriză evoluţia viitoare a nivelelor spaţiului exterior; noi considerăm aceste procesiuni alternate ale prodigioaselor corpuri echilibratoare ale gravitaţiei, ca unice în universul maestru.</p>
<h2 id="p2" class="toc-header"><a href="#p2" class="toc-anchor">¶</a> 2. CONSTITUŢIA HAVONEI </h2>
<p id="p2_1"><sup><small><a href="/ro/The_Urantia_Book/14#p2_1">14:2.1</a></small></sup>  Fiinţele spirituale nu locuiesc un spaţiu nebulos, ele nu rămân în lumi eterate. Ele sunt domiciliate pe veritabile sfere de natură materială, lumi la fel de reale ca acelea în care trăiesc muritorii. Lumile Havonei sunt efectiv fizice, cu toate că substanţa lor fizică diferă de organizarea materială a planetelor celor şapte suprauniversuri.</p>
<p id="p2_2"><sup><small><a href="/ro/The_Urantia_Book/14#p2_2">14:2.2</a></small></sup>  Realităţile fizice ale Havonei reprezintă un ordin de organizare energetică radical diferit de tot ceea ce prevalează în universurile evolutive ale spaţiului. Energiile Havonei sunt triple, în timp ce unităţile suprauniversale ale energiei-materii conţin o sarcină de energie dublă, cu toate că una din formele de energie există sub fazele pozitive şi negative. Creaţia universului central este triplă (Trinitate); creaţia unui univers local (în mod direct) este dublă, fiind datorată unui Fiu Creator şi un Spirit Creativ.</p>
<p id="p2_3"><sup><small><a href="/ro/The_Urantia_Book/14#p2_3">14:2.3</a></small></sup>  Materialele Havonei comportă exact o mie de elemente chimice de bază, plus funcţiunea echilibrată a şapte forme de energie havoniană. Fiecare dintre aceste energii fundamentale manifestă şapte faze de excitare, astfel încât nativii Havonei răspund la patruzeci şi nouă de stimuli pentru senzaţii diferite. În alţi termeni, dintr-un punct de vedere pur fizic, nativii universului central dispun de patruzeci şi nouă de forme specializate de simţ. Simţurile morontiale sunt în număr de şaizeci şi două, iar reacţiile de ordin spiritual superior variază la diferitele tipuri de fiinţe între şapte zeci şi două sute zece.</p>
<p id="p2_4"><sup><small><a href="/ro/The_Urantia_Book/14#p2_4">14:2.4</a></small></sup>  Nici una dintre fiinţele fizice ale universului central nu ar fi vizibilă pentru urantieni. Nici un stimul fizic al acestor lumi îndepărtate nu ar suscita o reacţie în organele voastre de simţ grosiere. Dacă un muritor de pe Urantia ar putea fi transportat pe Havona, el ar fi surd, orb şi complet lipsit de orice altă reacţie senzorială; el nu ar putea trăi decât ca o fiinţă limitată conştientă de sine, însă privată de orice stimul venind din mediu şi de orice reacţie corespunzătoare.</p>
<p id="p2_5"><sup><small><a href="/ro/The_Urantia_Book/14#p2_5">14:2.5</a></small></sup>  Numeroase fenomene fizice şi reacţii spirituale care se produc în creaţia centrală sunt necunoscute pe lumile cum ar fi Havona. Organizarea fundamentală a unei creaţii triple nu seamănă deloc cu constituţia dublă a universurilor create ale timpului şi ale spaţiului.</p>
<p id="p2_6"><sup><small><a href="/ro/The_Urantia_Book/14#p2_6">14:2.6</a></small></sup>  Toate legile naturale sunt coordonate aici pe o bază care diferă în întregime de sistemele cu energie duală ale creaţiilor în evoluţie. Întregul univers central este organizat conform unui sistem triplu de control perfect şi simetric. În întregul ansamblu al sistemului Paradis-Havona, un echilibru perfect este menţinut între toate realităţile cosmice şi toate forţele spirituale. Paradisul, cu controlul său absolut asupra creaţiei materiale, reglează şi menţine perfect energiile fizice ale acestui univers central. Fiul Etern susţine într-un mod absolut perfect statutul spiritual al tuturor fiinţelor care locuiesc Havona, ca parte a controlului său universal de spirit. În Paradis, nimic nu este experimental; sistemul Paradis-Havona este o unitate de perfecţiune creatoare.</p>
<p id="p2_7"><sup><small><a href="/ro/The_Urantia_Book/14#p2_7">14:2.7</a></small></sup>  Gravitaţia spirituală universală a Fiului Etern este uimitor de activă în întregul Univers central<sup id="cite2"><a href="#fn2">[2]</a></sup>. Toate valorile spiritului şi personalităţile spirituale sunt constant atrase în interior către reşedinţa Zeilor. Acest impuls către Dumnezeu este intens şi ineluctabil. Ambiţia de a-l atinge pe Dumnezeu este mai marcată în universul central, nu pentru că gravitaţia spirituală este mai puternică aici decât în universurile exterioare, ci pentru că fiinţele care au atins Havona sunt mai deplin spiritualizate şi în consecinţă răspund mai mult la acţiunea atracţiei întotdeauna prezentă a gravitaţiei spiritului universal a Fiului Etern.</p>
<p id="p2_8"><sup><small><a href="/ro/The_Urantia_Book/14#p2_8">14:2.8</a></small></sup>  Similar, Spiritul Infinit atrage toate valorile intelectuale către Paradis. În întregul univers central, gravitaţia mentală a Spiritului Infinit funcţionează în legătură cu gravitaţia Spiritului Fiului Etern. Împreună, cele două constituie stimularea conjugată a sufletelor ascendente pentru a-l găsi pe Dumnezeu, pentru a atinge Deitatea, pentru a ajunge în Paradis şi a-l cunoaşte pe Tatăl.</p>
<p id="p2_9"><sup><small><a href="/ro/The_Urantia_Book/14#p2_9">14:2.9</a></small></sup>  Havona este un univers spiritual perfect şi fizic stabil. Controlul şi stabilitatea echilibrată a universului central par a fi perfecte. Tot ceea ce este fizic sau spiritual este perfect previzibil, însă fenomenele mentale şi voinţa personalităţilor nu sunt. Noi deducem efectiv că păcatul este imposibil aici, însă afirmând aceasta noi ne bazăm pe faptul că nativii Havonei dotaţi cu liber arbitru nu au fost niciodată vinovaţi de a fi transgresat voinţa Deităţii. De întreaga eternitate, aceste fiinţe celeste au fost constant loiale către Eternii de Zile. Păcatul nu a apărut nici la vreo creatură intrată ca pelerin în Havona. Nu a existat niciodată exemplu de rea purtare la vreo creatură din nici un grup de personalităţi create sau admise în universul central al Havonei. Metodele şi mijloacele de selecţie în universurile timpului sunt atât de perfecte şi divine încât nici o eroare nu s-a produs vreodată în istoria Havonei. Nici o greşeală nu a fost niciodată comisă. Nici un suflet ascendent nu a fost vreodată admis prematur în universul central.</p>
<h2 id="p3" class="toc-header"><a href="#p3" class="toc-anchor">¶</a> 3. LUMILE HAVONEI </h2>
<p id="p3_1"><sup><small><a href="/ro/The_Urantia_Book/14#p3_1">14:3.1</a></small></sup>  În ceea ce priveşte guvernarea universului central, aceasta nu există. Havona este atât de perfectă, încât nici un sistem intelectual de guvernare nu este necesar. Nu există nici tribunale constituite în mod regulat, nici adunări legislative. Havona nu are nevoie decât de o direcţie administrativă. Aici putem observa idealurile elevate ale unui veritabil guvern <i>autonom.</i></p>
<p id="p3_2"><sup><small><a href="/ro/The_Urantia_Book/14#p3_2">14:3.2</a></small></sup>  Nu există nici o nevoie de guvernare la aceste inteligenţe perfecte sau aproape perfecte. Reglementările le sunt inutile, deoarece acestea sunt fiinţe născute perfecte, amestecate cu creaturi evolutive care au trecut de mult timp prin sita tribunalelor supreme ale suprauniversurilor.</p>
<p id="p3_3"><sup><small><a href="/ro/The_Urantia_Book/14#p3_3">14:3.3</a></small></sup>  Administrarea Havonei nu este automată, însă ea este perfect minunată şi divin eficientă. Ea este în principal planetară şi conferită Eternilor de Zile rezidenţi, fiecare sferă a Havonei fiind dirijată de una dintre aceste personalităţi de origine trinitară. Eternii de Zile nu sunt creatori, însă ei sunt administratori perfecţi. Ei învaţă cu o abilitate perfectă şi dirijează copiii lor planetari cu o înţelepciune atât de perfectă încât ea frizează absolutul.</p>
<p id="p3_4"><sup><small><a href="/ro/The_Urantia_Book/14#p3_4">14:3.4</a></small></sup>  Miliardul de sfere ale universului central constituie lumea educativă a înaltelor personalităţi native ale Paradisului şi ale Havonei şi serveşte printre altele drept teren de încercare final pentru creaturile ascendente ale lumilor evolutive ale timpului. În execuţia marelui plan al Tatălui Universal pentru ascensiunea creaturilor, pelerinii timpului sunt depuşi pe lumile de recepţie ale circuitului exterior, al şaptelea, după care, ca urmare a intensificării antrenamentului lor şi al lărgirii experienţei lor, ei sunt progresiv promovaţi către interior, planetă cu planetă, cerc cu cerc, până ce ating în cele din urmă Deităţile şi ajung să locuiască în Paradis.</p>
<p id="p3_5"><sup><small><a href="/ro/The_Urantia_Book/14#p3_5">14:3.5</a></small></sup>  În prezent, cu toate că sferele celor şapte circuite sunt menţinute în întreaga lor glorie celestă, numai unu la sută din întreaga capacitate planetară este utilizată să promoveze planul universal al Tatălui pentru ascensiunea muritorilor. Aproximativ a zecea parte dintr-o sutime din suprafaţa acestor enorme lumi este afectată vieţii şi activităţilor Corpului Finalităţii, compus din fiinţe eterne ancorate în lumină şi viaţă care locuiesc adesea pe lumile Havonei şi îşi exercită serviciul. Aceste fiinţe elevate îşi au reşedinţa personală în Paradis.</p>
<p id="p3_6"><sup><small><a href="/ro/The_Urantia_Book/14#p3_6">14:3.6</a></small></sup>  Construcţia planetară a sferelor Havonei diferă în întregime de acea a lumilor evolutive şi a sistemelor spaţiului. În nici o altă parte în marele univers nu convine să se utilizeze sfere atât de enorme ca lumi locuite. Este constituţia lor fizică trinitară, cuplată cu efectul echilibror al imenselor corpuri de gravitaţie obscure, care face posibil să se egalizeze atât de perfect forţele fizice şi să echilibreze atât de delicat diversele forţe atractive ale acestei prodigioase creaţii. Antigravitaţia este elementul folosit pentru a organiza funcţiunile materiale şi activităţile spirituale ale acestor lumi colosale.</p>
<p id="p3_7"><sup><small><a href="/ro/The_Urantia_Book/14#p3_7">14:3.7</a></small></sup>  Arhitectura, iluminarea şi încălzirea, precum şi înfrumuseţarea biologică şi artistică a sferelor Havonei, depăşesc cu mult imaginaţia umană în ceea ce poate avea mai dezvoltat. Nu putem să vă dăm numeroase detalii asupra Havonei. Pentru a înţelege frumuseţea şi magnificenţa acestui univers, trebuie să-l vedeţi. Însă există adevărate lacuri şi adevărate râuri pe aceste lumi perfecte.</p>
<p id="p3_8"><sup><small><a href="/ro/The_Urantia_Book/14#p3_8">14:3.8</a></small></sup>  Spiritual, aceste lumi sunt ideal dispuse şi corespunzătoare scopului lor de a găzdui numeroasele feluri de fiinţe diferite care funcţionează în universul central. Un mare număr de activităţi au loc pe aceste lumi magnifice, care depăşesc de departe înţelegerea umană.</p>
<h2 id="p4" class="toc-header"><a href="#p4" class="toc-anchor">¶</a> 4. CREATURILE UNIVERSULUI CENTRAL </h2>
<p id="p4_1"><sup><small><a href="/ro/The_Urantia_Book/14#p4_1">14:4.1</a></small></sup>  Pe lumile Havonei, există şapte forme fundamentale de lucruri şi de fiinţe vii, şi fiecare dintre aceste forme fundamentale există sub trei faze distincte. Fiecare dintre aceste trei faze este separată în şaizeci şi două de diviziuni majore, şi fiecare diviziune majoră este compusă dintr-o mie de diviziuni minore, cu alte subdiviziuni, şi aşa mai departe. Aceste grupuri de viaţă fundamentale pot fi clasificate după cum urmează:</p>
<p id="p4_2"><sup><small><a href="/ro/The_Urantia_Book/14#p4_2">14:4.2</a></small></sup>  1. Material.</p>
<p id="p4_3"><sup><small><a href="/ro/The_Urantia_Book/14#p4_3">14:4.3</a></small></sup>  2. Morontial.</p>
<p id="p4_4"><sup><small><a href="/ro/The_Urantia_Book/14#p4_4">14:4.4</a></small></sup>  3. Spiritual.</p>
<p id="p4_5"><sup><small><a href="/ro/The_Urantia_Book/14#p4_5">14:4.5</a></small></sup>  4. Absonit.</p>
<p id="p4_6"><sup><small><a href="/ro/The_Urantia_Book/14#p4_6">14:4.6</a></small></sup>  5. Ultim.</p>
<p id="p4_7"><sup><small><a href="/ro/The_Urantia_Book/14#p4_7">14:4.7</a></small></sup>  6. Co-absolut.</p>
<p id="p4_8"><sup><small><a href="/ro/The_Urantia_Book/14#p4_8">14:4.8</a></small></sup>  7. Absolut.</p>
<p id="p4_9"><sup><small><a href="/ro/The_Urantia_Book/14#p4_9">14:4.9</a></small></sup>  Decrepitudinea şi moartea nu fac parte din ciclul vieţii pe lumile Havonei. În universul central, creaturile vii inferioare suportă transmutarea materializării. Ele îşi schimbă forma şi manifestarea, însă nu se dizolvă prin decrepitudine şi prin moartea celulelor lor.</p>
<p id="p4_10"><sup><small><a href="/ro/The_Urantia_Book/14#p4_10">14:4.10</a></small></sup>  Nativii Havonei sunt toţi descendenţi ai Trinităţii Paradisului. Ei nu au creaturi în calitate de strămoşi şi nu se reproduc. Nu am putea descrie creaţia acestor cetăţeni ai universului central care nu a fost niciodată creat. Întreaga istorie a creaţiei Havonei este o tentativă pentru a face temporal şi spaţial un fapt al eternităţii care nu are relaţie cu timpul şi spaţiul aşa cum sunt concepute de oameni. Însă trebuie să concedem filozofiei umane un punct de plecare, deoarece chiar şi personalităţile situate foarte sus faţă de nivelul uman au nevoie de un concept de „început”. Cu toate acestea, sistemul Paradis-Havona este etern.</p>
<p id="p4_11"><sup><small><a href="/ro/The_Urantia_Book/14#p4_11">14:4.11</a></small></sup>  Nativii Havonei trăiesc pe miliardul de sfere ale universului central la fel cum alte feluri de cetăţeni permanenţi locuiesc sferele lor respective de nativitate. La fel cum ordinul material de filiaţie întreţine economia materială, intelectuală şi spirituală a unui miliard de sisteme locale într-un supraunivers, tot astfel, într-un sens mai larg, nativii Havonei trăiesc şi lucrează pe miliardul de lumi ale universului central. Poate aţi putea să consideraţi aceşti havonieni în calitate de creaturi materiale, în sensul în care am putea înţelege cuvântul „material” pentru a descrie realităţile fizice ale universului divin.</p>
<p id="p4_12"><sup><small><a href="/ro/The_Urantia_Book/14#p4_12">14:4.12</a></small></sup>  Havona posedă o viaţă indigenă care are o semnificaţie în sine şi prin sine. Havonienii îşi oferă serviciul de nenumărate maniere descendenţilor din Paradis şi ascendenţilor din suprauniversuri, însă ei trăiesc de asemenea vieţi care sunt unice în universul central şi au o semnificaţie relativă cu totul separată de Paradis sau de suprauniversuri.</p>
<p id="p4_13"><sup><small><a href="/ro/The_Urantia_Book/14#p4_13">14:4.13</a></small></sup>  La fel cum adorarea fiilor prin credinţă pe lumile evolutive contribuie la satisfacerea iubirii Tatălui Universal, tot astfel adoraţia exaltată a creaturilor de pe Havona satisface saţietatea idealurilor perfecte de frumuseţe şi adevăr divine. În timp ce muritorii se străduiesc să facă voinţa lui Dumnezeu, aceste fiinţe ale universului central trăiesc pentru a satisface idealurile Trinităţii Paradisului. Prin însăşi natura lor, ele <i>sunt</i> voinţa lui Dumnezeu. Oamenii se bucură de bunătatea lui Dumnezeu, Havonienii exultă în frumuseţea divină, şi ambii beneficiază de salvarea eliberatoare a adevărului viu.</p>
<p id="p4_14"><sup><small><a href="/ro/The_Urantia_Book/14#p4_14">14:4.14</a></small></sup>  Havonienii au atât destine pe care le aleg pentru prezent cât şi destine nerevelate pentru viitor. Şi există o înaintare specială pentru nativii universului central, o înaintare care nu implică nici ascensiunea lor în Paradis, nici penetrarea lor în suprauniversuri. Putem încerca să sugerăm după cum urmează această înaintare către un statut superior pe Havona :</p>
<p id="p4_15"><sup><small><a href="/ro/The_Urantia_Book/14#p4_15">14:4.15</a></small></sup>  1. Progresul experienţial către exterior, de la primul la al şaptelea circuit.</p>
<p id="p4_16"><sup><small><a href="/ro/The_Urantia_Book/14#p4_16">14:4.16</a></small></sup>  2. Progresul către interior, de la al şaptelea la primul circuit.</p>
<p id="p4_17"><sup><small><a href="/ro/The_Urantia_Book/14#p4_17">14:4.17</a></small></sup>  3. Progresul intern într-un circuit - progresul pe lumile interioare ale unui circuit dat.</p>
<p id="p4_18"><sup><small><a href="/ro/The_Urantia_Book/14#p4_18">14:4.18</a></small></sup>  În plus faţă de nativii Havonei, populaţia universului central înglobează numeroase clase de fiinţe modelate pentru diverse grupuri ale universului - consilieri, directori şi educatori ai semenilor lor şi pentru semenii lor din întreaga creaţie. Toate fiinţele, în toate universurile, sunt formate pe modelul vreunei creaturi arhetipale trăind pe una din cele o mie de milioane de lumi ale Havonei. Chiar şi muritorii timpului găsesc scopul şi idealurile lor de existenţă de creatură pe circuitele exterioare ale acestor sfere modele ale cerului.</p>
<p id="p4_19"><sup><small><a href="/ro/The_Urantia_Book/14#p4_19">14:4.19</a></small></sup>  Apoi există fiinţele care au atins Tatăl Universal, care sunt calificate pentru a pleca şi a veni, şi care sunt trimise ici şi colo în universuri pentru misiuni de serviciu. Şi, în fiecare lume a Havonei, vom găsi candidaţi la împlinire, cei care au atins fizic universul central, însă nu au realizat încă dezvoltarea spirituală permiţându-le să pretindă rezidenţa în Paradis.</p>
<p id="p4_20"><sup><small><a href="/ro/The_Urantia_Book/14#p4_20">14:4.20</a></small></sup>  Spiritul Infinit este reprezentat pe lumile Havonei printr-o mulţime de personalităţi, fiinţe de graţie şi de glorie, care reglementează detaliile problemelor intelectuale şi spirituale complexe ale universului central. Pe aceste lumi de perfecţiune divină, ele împlinesc munca specifică conduitei normale a acestei vaste creaţii. Printre altele, ele îndeplinesc numeroasele ţeluri de a instrui, educa şi ajuta numărul imens de creaturi ascendente care s-au ridicat până la glorie plecând din lumile tenebroase ale spaţiului.</p>
<p id="p4_21"><sup><small><a href="/ro/The_Urantia_Book/14#p4_21">14:4.21</a></small></sup>  Numeroase grupuri de fiinţe native ale sistemului Paradis-Havona nu sunt cu nici un chip asociate direct cu planul de ascensiune permiţând creaturilor să atingă perfecţiunea; de aceea, ele nu figurează în clasificările de personalităţi prezentate raselor muritoare. Noi nu menţionăm aici decât grupurile majore de fiinţe supraumane şi ordinele direct interesate în experienţa voastră de supravieţuire.</p>
<p id="p4_22"><sup><small><a href="/ro/The_Urantia_Book/14#p4_22">14:4.22</a></small></sup>  Havona mişună de viaţă sub toate fazele sale de fiinţe inteligente, care caută acolo, în efortul lor de a atinge nivele mai înalte ale realizării divinităţii, să se ridice din circuitele inferioare spre circuitele superioare, şi care caută o apreciere lărgită a semnificaţiilor supreme, a valorilor ultime şi a realităţii absolute.</p>
<h2 id="p5" class="toc-header"><a href="#p5" class="toc-anchor">¶</a> 5. VIAŢA PE HAVONA </h2>
<p id="p5_1"><sup><small><a href="/ro/The_Urantia_Book/14#p5_1">14:5.1</a></small></sup>  Pe Urantia, voi treceţi printr-o probă scurtă şi intensă pe parcursul vieţii voastre iniţiale de existenţă materială. Pe lumile locuinţelor şi trecând prin sistemul vostru, constelaţia voastră şi universul local, atingeţi fazele morontiale de ascensiune. Pe lumile educative ale suprauniversurilor, traversaţi veritabile stadii spirituale de progres şi vă pregătiţi pentru tranzitul final către Havona. Pe cele şapte circuite ale Havonei, împlinirile voastre sunt intelectuale, spirituale şi experienţiale. Şi, pe fiecare dintre lumile fiecăruia dintre aceste circuite, trebuie să îndepliniţi un obiectiv specific.</p>
<p id="p5_2"><sup><small><a href="/ro/The_Urantia_Book/14#p5_2">14:5.2</a></small></sup>  Pe lumile divine ale universului central, viaţa este atât de bogată şi de plină, atât de completă şi de umplută, încât transcende în întregime conceptul uman a tot ceea ce o fiinţă creată ar putea vreodată experimenta. Activităţile sociale şi economice ale acestei creaţii eterne nu seamănă deloc cu ocupaţiile creaturilor materiale trăind pe lumi evolutive ca Urantia. Chiar şi tehnica de gândire de pe Havona este diferită de procesul de gândire de pe Urantia.</p>
<figure id="Figure_14_5_2" class="image urantiapedia">
  <img src="/image/The_Urantia_Book/Gary_Tonge/Havona1.jpg">
  <figcaption>
    Al șaptelea circuit Havona, 250 de milioane sau mai puțin de sfere, posibil de 8,8 ori mai mare decât Uversa, <em>Sfere arhitecturale ale Ascensiunii</em>, Gary Tonge, 2017, <a href="https://visionafar.com/architectural-spheres-of-ascension" target="_blank">Vision Afar</a>
  </figcaption>
</figure>
<p id="p5_3"><sup><small><a href="/ro/The_Urantia_Book/14#p5_3">14:5.3</a></small></sup>  Regulamentele în vigoare în universul central îi sunt corespunzătoare şi inerente într-un mod natural; regulile de conduită nu sunt arbitrare. Rezultă din toate obligaţiile impuse din Havona că ele sunt motivate de justeţe şi conforme dreptăţii. Iar aceşti doi factori conjugaţi echivalează cu ceea ce am numi <i>echitate</i> pe Urantia. Când sosiţi pe Havona, voi aveţi pur şi simplu firesc plăcerea de a face lucrurile în modul în care ele trebuie să fie făcute .</p>
<p id="p5_4"><sup><small><a href="/ro/The_Urantia_Book/14#p5_4">14:5.4</a></small></sup>  Atunci când fiinţe inteligente ating pentru prima dată universul central, ele sunt primite şi domiciliate pe lumea pilot a celui de-al şaptelea circuit al Havonei. Pe măsură ce noii sosiţi progresează spiritual şi ajung să înţeleagă identitatea Spiritului Maestru şi a suprauniversurilor lor, sunt transferate în al şaselea cerc. (De altfel, aceste cercuri de progres în mintea umană au fost denumite astfel după aceste dispozitive ale universului central). După ce au ajuns la o realizare a Supremaţiei, care le pregăteşte pentru aventura Deităţii, ascendenţii sunt aduşi în al cincilea circuit, iar atunci când ating Spiritul Infinit, sunt transferaţi în al patrulea. După ce vor fi atins Fiul Etern, ei sunt dirijaţi pe al treilea, şi când au recunoscut Tatăl Universal, ei merg să locuiască pe al doilea circuit al lumilor; ei se familiarizează cu multitudinea Paradisului. Sosirea pe primul circuit al Havonei semnifică faptul că aceşti candidaţi ai timpului au fost admişi în serviciul Paradisului. O perioadă de timp nedeterminată, depinzând de lungimea şi de natura ascensiunilor lor de creaturi, ei vor întârzia pe acest circuit interior de împlinire spirituală progresivă. Din acest circuit interior, pelerinii ascendenţi trec la reşedinţa interioară a Paradisului şi sunt admişi în Corpul Finalităţii.</p>
<p id="p5_5"><sup><small><a href="/ro/The_Urantia_Book/14#p5_5">14:5.5</a></small></sup>  Pe parcursul sejurului vostru pe Havona ca pelerini ai ascensiunii, vă va fi permis să vizitaţi liber lumile circuitului la care aţi fost afectaţi. Voi puteţi de asemenea să vă întoarceţi pe planetele circuitelor pe care le-aţi traversat deja. Şi toate acestea sunt posibile celor care locuiesc pe cercurile Havonei, fără ca ei să aibă nevoie să fie transportaţi de supernafimi. Pelerinii timpului pot să se echipeze ei înşişi pentru a traversa spaţiul „cucerit”, însă ei trebuie să facă recurs la o tehnică impusă pentru a traversa spaţiul pe care nu l-au cucerit; un pelerin nu poate nici părăsi Havona, nici să avanseze dincolo de circuitul la care este afectat fără ajutorul unui supernafim transportor.</p>
<p id="p5_6"><sup><small><a href="/ro/The_Urantia_Book/14#p5_6">14:5.6</a></small></sup>  Există o originalitate liniştitoare în această vastă creaţie centrală. Pe lângă organizarea fizică a materiei şi constituţia de bază a ordinelor fundamentale a fiinţelor inteligente şi altor lucruri vii, lumile Havonei nu au nimic în comun între ele. Fiecare dintre aceste planete este o creaţie originală, unică şi exclusivă, fiecare planetă este o producţie incomparabilă, superbă şi perfectă. Iar această diversitate de individualităţi se întinde la toate caracteristicile aspectelor fizice, intelectuale şi spirituale ale existenţei planetare. Fiecare dintre aceste sfere de perfecţiune în număr de un miliard a fost dezvoltată şi înfrumuseţată conform planurilor Eternului de Zile rezident. Şi tocmai acesta este motivul pentru care nu pot fi găsite două lumi asemănătoare.</p>
<p id="p5_7"><sup><small><a href="/ro/The_Urantia_Book/14#p5_7">14:5.7</a></small></sup>  Nu înainte de a fi traversat ultimul din circuitele Havonei şi vizitat ultima din lumile Havonei tonicul aventurii şi stimularea curiozităţii vor dispărea din carierele voastre. Şi atunci, impulsul, ţâşnirea înaintea eternităţii, va înlocui înaintaşul său, atracţia aventurii timpului.</p>
<p id="p5_8"><sup><small><a href="/ro/The_Urantia_Book/14#p5_8">14:5.8</a></small></sup>  Monotonia este un semn de imaturitate a imaginaţiei creatoare şi a inactivităţii coordonării intelectului cu darurile spirituale. Atunci când un muritor ascendent începe să exploreze aceste lumi celeste, el a atins deja maturitatea emoţională, intelectuală şi socială, dacă nu spirituală.</p>
<p id="p5_9"><sup><small><a href="/ro/The_Urantia_Book/14#p5_9">14:5.9</a></small></sup>  Atunci când avansaţi din circuit în circuit în Havona, nu numai că veţi fi confruntaţi cu schimbări la care nici măcar nu aţi visat, însă uimirea voastră va fi inexprimabilă, chiar şi în interiorul fiecărui circuit, atunci când progresaţi de la o planetă la alta. Fiecare dintre această o mie de milioane de lumi de studiu este o veritabilă universitate a surprizelor. Cei care traversează aceste circuite şi parcurg aceste lumi gigantice încearcă o uimire continuă şi o mirare fără sfârşit. Monotonia nu face parte din cariera Havonei.</p>
<p id="p5_10"><sup><small><a href="/ro/The_Urantia_Book/14#p5_10">14:5.10</a></small></sup>  Iubirea aventurii, curiozitatea şi teama de monotonie - aceste trăsături inerente naturi umane în evoluţie - nu au fost puse acolo doar pentru a agasa şi a vă plictisi pe parcursul scurtului vostru sejur pe pământ, ci mai degrabă pentru a vă sugera că moartea nu este decât începutul unei cariere de aventuri fără sfârşit, viaţa perpetuă de anticipări, o eternă călătorie de descoperiri.</p>
<p id="p5_11"><sup><small><a href="/ro/The_Urantia_Book/14#p5_11">14:5.11</a></small></sup>  Curiozitatea - spiritul de investigaţie, nevoia de a descoperi, impulsul de a explora - fac parte din darurile înnăscute şi divine ale creaturilor evolutive ale spaţiului. Aceste impulsuri naturale nu v-au fost date pur şi simplu pentru a fi frustraţi şi refulaţi. Este adevărat că adesea trebuie să restrângeţi aceste impulsuri ambiţioase pe parcursul scurtei voastre vieţi terestre şi să suportaţi numeroase decepţii, însă speranţele voastre sunt destinate să fie pe deplin realizate şi glorios satisfăcute pe parcursul lungilor epoci care urmează.</p>
<h2 id="p6" class="toc-header"><a href="#p6" class="toc-anchor">¶</a> 6. SCOPUL UNIVERSULUI CENTRAL </h2>
<p id="p6_1"><sup><small><a href="/ro/The_Urantia_Book/14#p6_1">14:6.1</a></small></sup>  Havona celor şapte circuite are activităţi imens de întinse. În mare, putem să le descriem după cum urmează:</p>
<p id="p6_2"><sup><small><a href="/ro/The_Urantia_Book/14#p6_2">14:6.2</a></small></sup>  1. Activităţi havoniene.</p>
<p id="p6_3"><sup><small><a href="/ro/The_Urantia_Book/14#p6_3">14:6.3</a></small></sup>  2. Activităţi paradisiace.</p>
<p id="p6_4"><sup><small><a href="/ro/The_Urantia_Book/14#p6_4">14:6.4</a></small></sup>  3. Activităţi finite-ascendente - evolutive Suprem-Ultime.</p>
<p id="p6_5"><sup><small><a href="/ro/The_Urantia_Book/14#p6_5">14:6.5</a></small></sup>  Numeroase activităţi superfinite se exercită în universul havonian al epocii prezente, într-o incredibilă diversitate de faze absonite şi alte funcţionări mentale şi spirituale. Este posibil ca universul central să servească numeroaselor ţeluri care nu îmi sunt revelate, deoarece el funcţionează în numeroase maniere care depăşesc înţelegerea minţii create. Mă voi strădui cu toate acestea să descriu cum această creaţie perfectă contribuie să satisfacă şapte ordine de inteligenţe universale şi să contribuie la nevoile lor.</p>
<p id="p6_6"><sup><small><a href="/ro/The_Urantia_Book/14#p6_6">14:6.6</a></small></sup>  1. <i>Tatăl Universal-</i> Prima Sursă-Centru. Dumnezeu Tatăl extrage o satisfacţie parentală supremă din perfecţiunea creaţiei centrale. El se bucură de experienţa plenitudinii iubirii pe nivele apropiate de egalitate. Creatorul perfect este satisfăcut divin de adorarea creaturilor perfecte.</p>
<p id="p6_7"><sup><small><a href="/ro/The_Urantia_Book/14#p6_7">14:6.7</a></small></sup>  Havona îi oferă Tatălui satisfacţia supremă a împlinirii; perfecţiunea realizată în Havona compensează întârzierea impusă de spaţiu-timp impulsului etern al expansiunii infinite.</p>
<p id="p6_8"><sup><small><a href="/ro/The_Urantia_Book/14#p6_8">14:6.8</a></small></sup>  Tatăl se bucură de faptul că frumuseţea divină a Havonei corespunde celei proprii. Mintea divină se mulţumeşte să ofere un model perfect de armonie schiţată tuturor universurilor în evoluţie.</p>
<p id="p6_9"><sup><small><a href="/ro/The_Urantia_Book/14#p6_9">14:6.9</a></small></sup>  Tatăl nostru contemplă universul central cu o plăcere perfectă, deoarece această creaţie revelează demn realitatea spirituală a tuturor personalităţilor universului universurilor.</p>
<p id="p6_10"><sup><small><a href="/ro/The_Urantia_Book/14#p6_10">14:6.10</a></small></sup>  Dumnezeul universurilor înfăţişează favorabil Havona şi Paradisul ca eternul nucleu de putere pentru toate expansiunile ulterioare ale universului în timp şi spaţiu.</p>
<p id="p6_11"><sup><small><a href="/ro/The_Urantia_Book/14#p6_11">14:6.11</a></small></sup>  Tatăl Etern consideră cu o satisfacţie fără sfârşit creaţia Havonei ca un scop demn şi atrăgător pentru candidaţii ascendenţi ai timpului, micii săi copii muritori ai spaţiului ajungând în căminul etern al Tatălui lor Creator. Iar Dumnezeu este plin de plăcere către universul Paradis-Havona în calitate de cămin central al Deităţii şi al familiei divine.</p>
<figure id="Figure_14_6_11" class="image urantiapedia">
  <img src="/image/The_Urantia_Book/Gary_Tonge/Havona7.jpg">
  <figcaption>
    Primul circuit Havona, mai mult de 35 de milioane de sfere, posibil de 58,1 ori mai mare decât Uversa, <em>Sfere arhitecturale ale Ascensiunii</em>, Gary Tonge, 2017, <a href="https://visionafar.com/architectural-spheres-of-ascension" target="_blank">Vision Afar</a>
  </figcaption>
</figure>
<p id="p6_12"><sup><small><a href="/ro/The_Urantia_Book/14#p6_12">14:6.12</a></small></sup>  2. <i>Fiul Etern-</i> a Doua Sursă-Centru. Fiului Etern, magnifica creaţie centrală îi aduce dovada eternă că asocierea familiei divine -Tată, Fiu şi Spirit - este eficientă. Este fundamentul spiritual şi material al unei încrederii absolute în Tatăl Universal.</p>
<p id="p6_13"><sup><small><a href="/ro/The_Urantia_Book/14#p6_13">14:6.13</a></small></sup>  Havona furnizează Fiului Etern o bază aproape nelimitată pentru realizarea mereu crescătoare a puterii spiritului. Universul central a oferit Fiului Etern cadrul în care acesta a putut să demonstreze, cu certitudine şi siguranţă, spiritul şi tehnica slujirii manifestării pentru a instrui pe Fiii săi Paradisiaci asociaţi.</p>
<p id="p6_14"><sup><small><a href="/ro/The_Urantia_Book/14#p6_14">14:6.14</a></small></sup>  Havona este realitatea pe care se bazează controlul gravitaţiei de spirit al universului universurilor de către Fiul Etern. Acest univers procură Fiului împlinirea dorinţei sale părinteşti, reproducerea spirituală.</p>
<p id="p6_15"><sup><small><a href="/ro/The_Urantia_Book/14#p6_15">14:6.15</a></small></sup>  Lumile Havonei şi locuitorii lor perfecţi sunt demonstraţia iniţială şi etern finală că Fiul este Cuvântul Tatălui. Astfel, conştiinţa Fiului ca complement infinit al Tatălui este perfect satisfăcută.</p>
<p id="p6_16"><sup><small><a href="/ro/The_Urantia_Book/14#p6_16">14:6.16</a></small></sup>  Iar acest univers oferă ocazia de a realiza o fraternitate reciprocă în egalitatea între Tatăl Universal şi Fiul Etern, ceea ce constituie proba perpetuă că fiecare dintre ei este o personalitate infinită.</p>
<p id="p6_17"><sup><small><a href="/ro/The_Urantia_Book/14#p6_17">14:6.17</a></small></sup>  3. <i>Spiritul Infinit-</i> a Treia Sursă-Centru. Universul Havonei aduce Spiritul Infinit ca probă că el este Autorul Comun, reprezentantul infinit al unităţii Tată-Fiu. În Havona, Spiritul Infinit îşi extrage satisfacţia sa conjugată de a opera ca activitate creatoare bucurându-se în acelaşi timp de satisfacţia coexistenţei absolute cu această împlinire divină.</p>
<p id="p6_18"><sup><small><a href="/ro/The_Urantia_Book/14#p6_18">14:6.18</a></small></sup>  În Havona, Spiritul Infinit a găsit un cadru în care poate demonstra aptitudinea sa şi slujirea sa ca instrument potenţial al compasiunii. În această creaţie perfectă, Spiritul a făcut o repetiţie generală a aventurii sale de slujire pe universurile evolutive.</p>
<p id="p6_19"><sup><small><a href="/ro/The_Urantia_Book/14#p6_19">14:6.19</a></small></sup>  Această creaţie perfectă a oferit Spiritului Infinit ocazia de a participa la administrarea universurilor cu cei doi părinţi divini ai săi - administrarea unui univers ca descendent Creator-asociat, pregătindu-se astfel la administrarea asociată a universurilor locale în calitate de Spirite Creative asociate Fiilor Creatori.</p>
<p id="p6_20"><sup><small><a href="/ro/The_Urantia_Book/14#p6_20">14:6.20</a></small></sup>  Lumile Havonei sunt laboratorul minte al creatorilor minţii cosmice şi suporturile oricărei minţi de creaturi care există. Mintea este diferită pe fiecare dintre lumile Havonei şi serveşte drept model intelectelor tuturor creaturilor spirituale şi materiale.</p>
<p id="p6_21"><sup><small><a href="/ro/The_Urantia_Book/14#p6_21">14:6.21</a></small></sup>  Aceste lumi perfecte sunt şcoli superioare de formare a minţii pentru toate fiinţele destinate societăţii Paradisului. Ele au oferit Spiritului nenumărate ocazii de a testa tehnica de tutelă mentală pentru personalităţile de încredere şi de bun consiliu.</p>
<p id="p6_22"><sup><small><a href="/ro/The_Urantia_Book/14#p6_22">14:6.22</a></small></sup>  Havona compensează pentru Spiritul Infinit munca sa întinsă şi generoasă în universurile spaţiului. Havona este un loc restrâns şi un cămin perfect pentru neobositul Slujitor al Minţii timpului şi spaţiului.</p>
<p id="p6_23"><sup><small><a href="/ro/The_Urantia_Book/14#p6_23">14:6.23</a></small></sup>  4. <i>Fiinţa Supremă-</i> unificarea evolutivă a Deităţii experienţiale. Creaţia Havonei este dovada eternă şi perfectă a realităţii spirituale a Fiinţei Supreme. Această creaţie perfectă revelează natura spirituală, perfectă şi simetrică a Dumnezeului Suprem, înainte de a fi început sinteza putere-personalitate a reflectărilor finite a Deităţilor Paradisului în universurile experienţiale ale timpului şi spaţiului.</p>
<p id="p6_24"><sup><small><a href="/ro/The_Urantia_Book/14#p6_24">14:6.24</a></small></sup>  În Havona, potenţialele de putere ale Atotputernicului sunt unificate cu natura spirituală a Supremului. Această creaţie centrală este expresia unităţii Supremului în eternul viitor.</p>
<p id="p6_25"><sup><small><a href="/ro/The_Urantia_Book/14#p6_25">14:6.25</a></small></sup>  Havona este o lume perfectă a potenţialului de universalitate a Supremului. Acest univers descrie sub formă împlinită perfecţiunea viitoare a Supremului şi dă o idee a potenţialului Ultimului.</p>
<p id="p6_26"><sup><small><a href="/ro/The_Urantia_Book/14#p6_26">14:6.26</a></small></sup>  Havona arată finalitatea valorilor de spirit existând sub formă de creaturi volitive vii înzestrate cu un control suprem şi perfect de sine; cu o minte existând ca un echivalent ultim al spiritului; a realităţii şi a unităţii inteligenţei având un potenţial nelimitat.</p>
<p id="p6_27"><sup><small><a href="/ro/The_Urantia_Book/14#p6_27">14:6.27</a></small></sup>  5. <i>Fiii Creatori Coordonaţi.</i> Havona este terenul de antrenament educativ în care Mihailii Paradisului sunt pregătiţi pentru aventurile ulterioare în creaţia universurilor. Acest univers central divin şi perfect este un model pentru toţi Fii Creatori. Ei se străduiesc să facă să atingă, în cele din urmă, la propriile lor universuri, aceste nivele de perfecţiune a Paradisului şi a Havonei.</p>
<p id="p6_28"><sup><small><a href="/ro/The_Urantia_Book/14#p6_28">14:6.28</a></small></sup>  Un Fiu Creator foloseşte creaturi din Havona ca posibile modele de personalitate pentru proprii săi copii muritori şi pentru fiinţele sale spirituale. Mihailii şi alte ordine ale Fiilor Paradisiaci consideră Paradisul şi Havona ca destinul divin al copiilor timpului.</p>
<p id="p6_29"><sup><small><a href="/ro/The_Urantia_Book/14#p6_29">14:6.29</a></small></sup>  Fiii Creatori ştiu că această creaţie centrală este sursa reală a supracontrolului universal indispensabil care stabilizează şi unifică universurile lor locale. Ei ştiu că în Havona se găseşte prezenţa personală a influenţei mereu prezente a Supremului şi Ultimului.</p>
<p id="p6_30"><sup><small><a href="/ro/The_Urantia_Book/14#p6_30">14:6.30</a></small></sup>  Havona şi Paradisul sunt sursa de putere creatoare ale unui Fiu Mihail. Acesta este locul în care locuiesc fiinţele care cooperează cu el în crearea unui univers. Din Paradis vin Spiritele-Mamă ale Universului, cocreatoarele universurilor locale.</p>
<p id="p6_31"><sup><small><a href="/ro/The_Urantia_Book/14#p6_31">14:6.31</a></small></sup>  Fiii din Paradis consideră creaţia centrală ca lăcaşul divinilor lor părinţi - căminul lor. Este locul în care le place să se întoarcă din timp în timp.</p>
<p id="p6_32"><sup><small><a href="/ro/The_Urantia_Book/14#p6_32">14:6.32</a></small></sup>  6. <i>Fiii Tutelari Coordonaţi.</i> Spiritele-Mamă ale Universului, cocreatoarele universurilor locale, îşi primesc educaţia prepersonală pe lumile Havonei, în asociere strânsă cu Spiritele Circuitelor. În universul central, Fiicele Spirituale ale universului local au fost instruite cu precizie asupra metodelor de cooperare cu Fiii Paradisului, rămânând în mod constant supuse voinţei Tatălui.</p>
<p id="p6_33"><sup><small><a href="/ro/The_Urantia_Book/14#p6_33">14:6.33</a></small></sup>  Pe lumile Havonei, Spiritul şi Fiicele Spiritului găsesc modelele mentale pentru toate grupurile lor de inteligenţe spirituale şi materiale. Creaturile pe care Spiritul-Mamă al unui Univers le concepe împreună cu un Fiu Creator asociat vor găsi într-o zi destinul lor în acest univers central.</p>
<p id="p6_34"><sup><small><a href="/ro/The_Urantia_Book/14#p6_34">14:6.34</a></small></sup>  Mama Creativă a Universului îşi aminteşte de Paradis şi de Havona ca de locul originii sale şi căminul Spiritului-Mamă Infinit, spaţiul prezenţei personalităţii Minţii Infinite.</p>
<p id="p6_35"><sup><small><a href="/ro/The_Urantia_Book/14#p6_35">14:6.35</a></small></sup>  De asemenea, din acest univers central a venit protejarea prerogativelor personale de cocreator pe care un Slujitor Divin al Universului îl foloseşte în complement faţă de munca unui Fiu creând creaturi vii înzestrate cu voinţă.</p>
<p id="p6_36"><sup><small><a href="/ro/The_Urantia_Book/14#p6_36">14:6.36</a></small></sup>  În cele din urmă, deoarece este improbabil ca aceste fiice spirituale ale Spiritului-Mamă Infinit să se întoarcă vreodată la căminul lor din Paradis, ele se bucură de o mare satisfacţie folosind fenomenul universal al reflexivităţii asociat Fiinţei Supreme în Havona şi personalizat în Majeston în Paradis.</p>
<p id="p6_37"><sup><small><a href="/ro/The_Urantia_Book/14#p6_37">14:6.37</a></small></sup>  7. <i>Muritorii evolutivi ai carierei ascendente.</i> Havona este căminul modelului personalităţii tuturor tipurilor de muritori şi căminul tuturor personalităţilor supraumane asociate muritorilor, fără a fi native creaţiilor timpului.</p>
<p id="p6_38"><sup><small><a href="/ro/The_Urantia_Book/14#p6_38">14:6.38</a></small></sup>  Aceste lumi furnizează stimuli tuturor impulsurilor umane către îndeplinirea adevăratelor valori ale spiritului pe nivelele de realitate cele mai elevate pe care le putem concepe. Havona este scopul educaţiei preparadisiace a tuturor ascendenţilor muritori. Muritorii ating Deitatea preparadisiacă - Fiinţa Supremă. Havona se ridică în faţa tuturor creaturilor volitive ca poartă permiţând intrarea în Paradis şi atingerea lui Dumnezeu.</p>
<p id="p6_39"><sup><small><a href="/ro/The_Urantia_Book/14#p6_39">14:6.39</a></small></sup>  Paradisul este căminul, iar Havona atelierul şi terenul de joacă al finalitarilor. Şi orice muritor cunoscându-l pe Dumnezeu doreşte cu ardoare să fie un finalitar.</p>
<p id="p6_40"><sup><small><a href="/ro/The_Urantia_Book/14#p6_40">14:6.40</a></small></sup>  Universul central nu este numai destinul fixat pentru oameni, ci şi punctul de plecare al carierei eterne a finalitarilor când ei vor fi ulterior lansaţi în aventura nerevelată şi universală de a explora prin experienţă infinitatea Tatălui Universal.</p>
<p id="p6_41"><sup><small><a href="/ro/The_Urantia_Book/14#p6_41">14:6.41</a></small></sup>  Havona va continua indubitabil să funcţioneze cu o semnificaţie absonită, chiar de-a lungul epocilor viitoare ale universului care vor asista poate la tentativele pelerinilor spaţiului pentru a-l găsi pe Dumnezeu pe nivele superfinite. Havona este de asemenea destinată să servească ca univers educativ fiinţelor absonite. Va fi probabil şcoala terminală atunci când cele şapte suprauniversuri vor funcţiona ca o şcoală intermediară pentru diplomaţii şcolilor primare ale spaţiului exterior. Noi împărtăşim opinia că potenţialele eternului Havona sunt cu adevărat nelimitate, că universul central are eterna capacitate de a servi ca univers educativ experienţial pentru toate tipurile de fiinţe create, trecute, prezente şi viitoare.</p>
<p id="p6_42"><sup><small><a href="/ro/The_Urantia_Book/14#p6_42">14:6.42</a></small></sup>  [Prezentat de un Desăvârşitor al Înţelepciunii însărcinat cu această misiune de Cei Îmbătrâniţi de Zile de pe Uversa.]</p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/ro/The_Urantia_Book/13">
          <span class="mdi mdi-arrow-left-drop-circle"></span><span class="pl-2">Capitolul 13. Sferele sacre ale paradisului</span>
        </a>
        </td>
        <td>
        <a href="/ro/The_Urantia_Book/Index">
          <span class="mdi mdi-book-open-variant"></span><span class="pl-2">Index</sp<n>
        </a>
        <br>
        <a href="/ro/The_Urantia_Book_Multiple/14">
          <span class="mdi mdi-view-parallel"></span><span class="pl-2">Varianta multipla</span>
        </a>
        </td>
        <td>
        <a href="/ro/The_Urantia_Book/15">
          <span class="pr-2">Capitolul 15. Cele Şapte suprauniversuri</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Referințe</h2>
<div style="-moz-column-width: 30em; -webkit-column-width: 30em; column-width: 30em; margin-top: 1em;">
<ol style="margin: 0; padding-top: 0px;">
  <li style="margin-top:0px;" id="fn1"><a href="#cite1">↑</a> <i>Corpuri gravitaționale întunecate</i>: <a href="/ro/Bible/1_Kings/8#v12">1 Reg 8:12</a>; <a href="/ro/Bible/2_Chronicles/6#v1">2 Cron 6:1</a>; <a href="/ro/Bible/Job/22#v12">Iov 22:12-14</a>; <a href="/ro/Bible/Job/38#v9">Iov 38:9-11</a>; <a href="/ro/Bible/Psalms/18#v11">Ps 18:11</a>. </li>
  <li id="fn2"><a href="#cite2">↑</a> <i>Gravitația spiritului</i>: <a href="/ro/Bible/Jeremiah/31#v3">Ier 31:3</a>; <a href="/ro/Bible/John/6#v44">Ioan 6:44</a>; <a href="/ro/Bible/John/12#v32">Ioan 12:32</a>. </li>
</ol>
</div>
