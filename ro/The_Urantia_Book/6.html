<!--
title: CAPITOLUL 6. FIUL ETERN
description: 
published: true
date: 2023-5-17T0:20:3Z
tags: the urantia book—papers
editor: ckeditor
dateCreated: 2022-8-10T23:10:48Z
-->

<p class="v-card v-sheet theme--light grey lighten-3 px-2 mb-4">© 2004 Fundația Urantia</p>
<figure class="table chapter-navigator">
  <table>
    <tbody>
      <tr>
        <td>
        <a href="/ro/The_Urantia_Book/5">
          <span class="mdi mdi-arrow-left-drop-circle"></span><span class="pl-2">Capitolul 5. Relaţia lui Dumnezeu cu individul</span>
        </a>
        </td>
        <td>
        <a href="/ro/The_Urantia_Book/Index">
          <span class="mdi mdi-book-open-variant"></span><span class="pl-2">Index</span>
        </a>
        <br>
        <a href="/ro/The_Urantia_Book_Multiple/6">
          <span class="mdi mdi-view-parallel"></span><span class="pl-2">Varianta multipla</span>
        </a>
        </td>
        <td>
        <a href="/ro/The_Urantia_Book/7">
          <span class="pr-2">Capitolul 7. Poziţia Fiului Etern faţă de univers</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<span id="p0"><a href="#p0" class="toc-anchor">¶</a> </span>
<p id="p0_1"><sup><small><a href="/ro/The_Urantia_Book/6#p0_1">6:0.1</a></small></sup>  FIUL etern este expresia finală şi desăvârşită a „întâiului” concept personal şi absolut al Tatălui Universal. În consecinţă, în toate circumstanţele în care Tatăl se exprimă într-o manieră personală şi absolută, el o face prin Fiul său Etern, care a fost întotdeauna, este acum şi va fi întotdeauna Cuvântul divin şi viu. Acest Fiu Etern rămâne în centrul tuturor lucrurilor, în asociere cu prezenţa personală şi imediat învăluitoare a Tatălui Universal şi Etern.</p>
<p id="p0_2"><sup><small><a href="/ro/The_Urantia_Book/6#p0_2">6:0.2</a></small></sup>  Pentru a avea acces la canalele de gândire ale intelectului uman vorbim despre „întâiul” gând al lui Dumnezeu şi facem aluzie la o imposibilă origine a Fiului Etern în timp. Asemenea deformări de limbaj reprezintă cele mai mari eforturi ale noastre de stabilire a unui compromis care să permită contactul cu mintea creaturilor muritoare legate de timp. În sensul secvenţial, Tatăl Universal nu ar fi putut niciodată să aibă un prim gând, nici Fiul Etern să aibă un început. Însă eu am fost instruit să-i zugrăvesc minţii muritoare limitate de timp realităţile eternităţii, servindu-mă de aceste simboluri ale gândirii, şi de a desemna relaţiile eternităţii prin aceste concepte temporale de secvenţă.</p>
<p id="p0_3"><sup><small><a href="/ro/The_Urantia_Book/6#p0_3">6:0.3</a></small></sup>  Fiul Etern este personalizarea spirituală a conceptului universal şi infinit al Tatălui Paradisului relativ la realitatea sa divină, la spiritul său necalificat şi la personalitatea sa absolută. Şi în chipul acesta Fiul constituie revelaţia divină a identităţii de creator a Tatălui Universal. Personalitatea perfectă a Fiului dezvăluie că Tatăl este efectiv sursa eternă şi universală a tuturor valorilor şi semnificaţiilor a ceea ce este spiritual, voliţional, intenţional şi personal.</p>
<p id="p0_4"><sup><small><a href="/ro/The_Urantia_Book/6#p0_4">6:0.4</a></small></sup>  În efortul nostru de a-i înlesni minţii finite din timp să-şi formeze un concept secvenţial al relaţiilor dintre fiinţele infinite şi eterne ale Trinităţii Paradisului, noi ne folosim de o astfel de înlesnire în formarea unei concepţii pentru a ne referi la „primul concept personal, universal şi infinit al Tatălui.” Îmi este imposibil să-i transmit minţii umane o idee adecvată a relaţiilor eterne dintre Deităţi. De aceea folosesc nişte termeni care îi vor da minţii finite o oarecare idee despre relaţiile acestor fiinţe eterne în epocile subsecvente ale timpului. Noi credem că Fiul a izvorât din Tată. Suntem învăţaţi că ambii sunt în mod necondiţionat eterni. Se pare, aşadar, că nici o creatură din timp nu va putea să înţeleagă vreodată pe deplin acest mister al unui Fiu care este provenit din Tată, şi care este în acelaşi timp un veşnic coordonat al Tatălui însuşi.</p>
<h2 id="p1" class="toc-header"><a href="#p1" class="toc-anchor">¶</a> 1. IDENTITATEA FIULUI ETERN </h2>
<p id="p1_1"><sup><small><a href="/ro/The_Urantia_Book/6#p1_1">6:1.1</a></small></sup>  Fiul Etern este Fiul originar şi unic zămislit de Dumnezeu<sup id="cite1"><a href="#fn1">[1]</a></sup>. El este Dumnezeu Fiul, a Doua Persoană a Deităţii şi creatorul asociat al tuturor lucrurilor. La fel cum Tatăl este Prima Mare Sursă-Centru, tot aşa Fiul este a Doua Mare Sursă-Centru.</p>
<p id="p1_2"><sup><small><a href="/ro/The_Urantia_Book/6#p1_2">6:1.2</a></small></sup>  Fiul Etern este centrul spiritual şi administratorul divin al guvernului spiritual al universului universurilor. Tatăl Universal este mai întâi un creator, şi după aceea un controlor. Fiul Etern este mai întâi un cocreator, şi după aceea un <i>administrator spiritual<sup id="cite2"><a href="#fn2">[2]</a></sup>.</i> „Dumnezeu este spirit”, iar Fiul este o revelare personală a acestui spirit. Prima Sursă-Centru este Absolutul Voliţional. A Doua Sursă Centru este Absolutul Personalităţii.</p>
<p id="p1_3"><sup><small><a href="/ro/The_Urantia_Book/6#p1_3">6:1.3</a></small></sup>  Tatăl Universal nu acţionează niciodată în calitate de creator, afară decât împreună cu Fiul sau cu acţiunea coordonată a Fiului<sup id="cite3"><a href="#fn3">[3]</a></sup>. Dacă autorul Noului Testament s-ar fi referit la Fiul Etern, el ar fi exprimat adevărul atunci când a spus: „La început era Cuvântul, şi Cuvântul era cu Dumnezeu, şi Cuvântul era Dumnezeu<sup id="cite4"><a href="#fn4">[4]</a></sup>. Toate lucrurile au fost făcute prin el, şi nimic din ceea ce a fost făcut nu a fost făcut fără el<sup id="cite5"><a href="#fn5">[5]</a></sup>.”</p>
<p id="p1_4"><sup><small><a href="/ro/The_Urantia_Book/6#p1_4">6:1.4</a></small></sup>  Când un Fiu al Fiului Etern a apărut pe Urantia, cei care au fraternizat cu această fiinţă divină sub formă umană au vorbit despre ea ca despre „Cel care era de la început, pe care l-am înţeles, pe care l-am văzut cu ochii noştri, pe care l-am privit, pe care l-am atins cu mâinile noastre, însăşi Cuvântul vieţii”<sup id="cite6"><a href="#fn6">[6]</a></sup>. Iar acest Fiu de dar provenea de la Tată tot atât de mult ca şi Fiul Original<sup id="cite7"><a href="#fn7">[7]</a></sup>. Se face aluzie la acest fapt într-una din rugăciunile sale pământeşti: „Şi acum, o, Tată, preamăreşte-mă cu sinele tău, cu slava pe care o aveam alături de tine dinainte ca lumea aceasta să fie.”</p>
<p id="p1_5"><sup><small><a href="/ro/The_Urantia_Book/6#p1_5">6:1.5</a></small></sup>  Fiul Etern este cunoscut sub diverse nume în diferitele universuri. În universul central, este numit Sursa Coordonată, Cocreatorul şi Absolutul Asociat. Pe Uversa, sediul suprauniversului vostru, noi desemnăm Fiul ca Centru al Spiritului Coordonat şi ca Etern Administrator al Spiritului. Pe Salvington, sediul universului vostru local, Fiul este cunoscut ca Sursă-Centru Eternă Secundă. Melchizedekii îl numesc Fiul Fiilor. În lumea voastră, dar nu în sistemul vostru de sfere locuite, Fiul Originar a fost confundat cu un Fiu Creator coordonat, Mihail din Nebadon, care s-a coborât pe sine peste rasele muritoare de pe Urantia.</p>
<p id="p1_6"><sup><small><a href="/ro/The_Urantia_Book/6#p1_6">6:1.6</a></small></sup>  Cu toate că orice Fiu al Paradisului poate fi pe drept cuvânt numit Fiu al lui Dumnezeu, noi avem obiceiul de a-i rezerva denumirea de „Fiu Etern” Fiului Originar, Cea de a Doua Sursă-Centru, cocreator cu Tatăl Universal al universului central putere şi de perfecţiune, şi cocreator al tuturor celorlalţi Fii divini izvorâţi din Deităţi infinite.</p>
<h2 id="p2" class="toc-header"><a href="#p2" class="toc-anchor">¶</a> 2. NATURA FIULUI ETERN </h2>
<p id="p2_1"><sup><small><a href="/ro/The_Urantia_Book/6#p2_1">6:2.1</a></small></sup>  Fiul Etern este statornic şi absolut vrednic de încredere, tot atât de mult cât şi Tatăl Universal. El este, de asemenea, la fel de spiritual ca Tatăl, şi tot un spirit cu adevărat nelimitat. Vouă, cei de origine umilă, Fiul vi se va părea a fi mai personal, de vreme ce vă va fi cu un pas mai aproape decât Tatăl Universal în ceea ce priveşte accesibilitatea.</p>
<p id="p2_2"><sup><small><a href="/ro/The_Urantia_Book/6#p2_2">6:2.2</a></small></sup>  Fiul Etern este Cuvântul etern al lui Dumnezeu. El este în întregime asemănător Tatălui. În realitate, Fiul Etern <i>este</i> Dumnezeu Tatăl aşa cum se manifestă el personal universului universurilor<sup id="cite8"><a href="#fn8">[8]</a></sup>. Şi aşa a fost şi este şi pentru totdeauna va fi adevărat despre Fiul Etern şi despre toţi Fiii săi Creatori coordonaţi: „Cine l-a văzut pe Fiu a văzut Tatăl”.</p>
<p id="p2_3"><sup><small><a href="/ro/The_Urantia_Book/6#p2_3">6:2.3</a></small></sup>  În natura lor, Fiul şi Tatăl spiritual sunt în întregime asemănători. Când îl adorăm pe Tatăl Universal, noi îi adorăm efectiv în acelaşi timp pe Dumnezeu Fiul şi pe Dumnezeu Spiritul. În sensul divin, Dumnezeu Fiul este tot atât de real şi de etern în natură ca şi Dumnezeu Tatăl.</p>
<p id="p2_4"><sup><small><a href="/ro/The_Urantia_Book/6#p2_4">6:2.4</a></small></sup>  Fiul nu numai că posedă toată justeţea infinită şi transcendentă a Tatălui, dar şi reflectă toată sfinţenia de caracter a Tatălui. Fiul împărtăşeşte perfecţiunea Tatălui şi împărtăşeşte cu el responsabilitatea de a ajuta toate creaturile de imperfecţiune în eforturile lor spirituale de a atinge perfecţiunea divină.</p>
<p id="p2_5"><sup><small><a href="/ro/The_Urantia_Book/6#p2_5">6:2.5</a></small></sup>  Fiul Etern posedă întregul caracter de divinitate al Tatălui şi toate atributele sale de spiritualitate. Fiul <i>este</i> plenitudinea absoluităţii lui Dumnezeu, în personalitate şi în spirit, şi Fiul revelează aceste calităţi în conducerea sa personală a guvernării spirituale a universului universurilor.</p>
<p id="p2_6"><sup><small><a href="/ro/The_Urantia_Book/6#p2_6">6:2.6</a></small></sup>  Dumnezeu este într-adevăr un spirit universal<sup id="cite9"><a href="#fn9">[9]</a></sup>. Dumnezeu este spirit, şi această natură spirituală a Tatălui este focalizată şi personalizată în Deitatea Fiului Etern. În Fiu toate calităţile spirituale sunt aparent foarte mult dezvoltate de diferenţierea faţă de universalitatea Primei Surse Centru. Şi, la fel cum Tatăl împărtăşeşte natura sa spirituală cu Fiul, tot astfel amândoi împărtăşesc spiritul divin cu Autorul Comun, Spiritul Infinit, cu tot atâta plenitudine şi lipsă de rezervă.</p>
<p id="p2_7"><sup><small><a href="/ro/The_Urantia_Book/6#p2_7">6:2.7</a></small></sup>  În iubirea de adevăr şi în crearea de frumos, Tatăl şi Fiul sunt egali, atâta doar că Fiul <i>pare</i> a se consacra mai mult realizării frumuseţii exclusiv spirituale a valorilor universale.</p>
<p id="p2_8"><sup><small><a href="/ro/The_Urantia_Book/6#p2_8">6:2.8</a></small></sup>  În bunătatea divină eu nu disting nici o deosebire între Tată şi Fiu. Tatăl îşi iubeşte copiii din univers precum un tată. Fiul Etern priveşte la toate creaturile atât ca un tată, cât şi ca un frate.</p>
<h2 id="p3" class="toc-header"><a href="#p3" class="toc-anchor">¶</a> 3. GRIJA IUBIRII TATĂLUI </h2>
<p id="p3_1"><sup><small><a href="/ro/The_Urantia_Book/6#p3_1">6:3.1</a></small></sup>  Fiul împărtăşeşte justiţia şi justeţea Trinităţii, însă umbreşte aceste trăsături de divinitate prin personalizarea infinită a iubirii şi a îndurării Tatălui. Fiul este pentru univers revelaţia iubirii divine universului<sup id="cite10"><a href="#fn10">[10]</a></sup>. Aşa cum Dumnezeu este iubire, tot aşa este Fiul milostenie. Fiul nu poatea iubi mai mult decât Tatăl, însă poate arăta îndurare creaturilor şi într-un alt chip, căci nu numai că el este un creator primordial precum Tatăl, dar este şi Fiul Etern al aceluiaşi Tată, împărtăşind prin aceasta experienţa de filiaţie a tuturor celorlalţi fii ai Tatălui Universal.</p>
<p id="p3_2"><sup><small><a href="/ro/The_Urantia_Book/6#p3_2">6:3.2</a></small></sup>  Fiul Etern este marele slujitor al milosteniei pe lângă întreaga creaţie<sup id="cite11"><a href="#fn11">[11]</a></sup>. Milostenia este esenţa caracterului spiritual al Fiului. Când mandatele Fiului Etern sunt emise pe circuitele spiritului ale celei de-a Doua Surse-Centru, ele sunt în ton cu notele milosteniei.</p>
<p id="p3_3"><sup><small><a href="/ro/The_Urantia_Book/6#p3_3">6:3.3</a></small></sup>  Pentru a înţelege iubirea Fiului Etern, trebuie mai întâi să percepeţi sursa sa divină, Tatăl, care <i>este</i> iubire, şi apoi să vedem dezvăluirea acestei afecţiuni infinite în vasta grijă a Spiritului Infinit şi a oştirii sale aproape nelimitate de personalităţi tutelare<sup id="cite12"><a href="#fn12">[12]</a></sup>.</p>
<p id="p3_4"><sup><small><a href="/ro/The_Urantia_Book/6#p3_4">6:3.4</a></small></sup>  Slujirea Fiului Etern este consacrată revelării Dumnezeului iubirii universului universurilor. Acest Fiu divin nu este angajat în sarcina nedemnă de a încerca să îl convingă pe îngăduitorul său Tată să le iubească pe umilele sale creaturi şi să se arate îndurător cu răufăcătorii timpului. Cât e de greşit a vi-l închipui pe Fiul Etern rugându-se de Tatăl Universal să se arate îndurător faţă de umilele sale creaturi din lumile materiale ale spaţiului! Asemenea concepte de Dumnezeu sunt grosolane şi groteşti. Ar trebui mai degrabă să realizaţi că toate intervenţiile pline de îndurare ale Fiilor lui Dumnezeu sunt o revelaţie directă a inimii pline de iubire universală şi de compasiune infinită a Tatălui. Iubirea Tatălui este sursa reală şi eternă a compătimirii Fiului.</p>
<p id="p3_5"><sup><small><a href="/ro/The_Urantia_Book/6#p3_5">6:3.5</a></small></sup>  Dumnezeu este iubire, Fiul este compătimire<sup id="cite13"><a href="#fn13">[13]</a></sup><sup id="cite14"><a href="#fn14">[14]</a></sup>. Compătimirea este iubirea aplicată, iubirea Tatălui în acţiune în persoana Fiului său Etern. Iubirea acestui Fiu universal este tot atâta de universală. Aşa cum este ea înţeleasă, iubirea, pe o planetă sexuată, iubirea lui Dumnezeu se compară mai mult cu iubirea unui Tată, pe când iubirea Fiului Etern se aseamănă mai mult cu afecţiunea unei mame. Primitive, într-adevăr, sunt astfel de ilustrări, însă eu le folosesc cu speranţa de a transmite minţii umane ideea că există o diferenţă între iubirea Tatălui şi iubirea Fiului, nu de conţinut divin, ci de calitate şi de tehnică de expresie.</p>
<h2 id="p4" class="toc-header"><a href="#p4" class="toc-anchor">¶</a> 4. ATRIBUTELE FIULUI DIVIN </h2>
<p id="p4_1"><sup><small><a href="/ro/The_Urantia_Book/6#p4_1">6:4.1</a></small></sup>  Fiul Etern motivează nivelul spiritual al realităţii cosmice; puterea spirituală a Fiului este absolută în raport cu toate actualităţile universului. El exercită un control desăvârşit asupra interasocierii tuturor energiilor spirituale nediferenţiate şi a tuturor activităţilor spirituale actualizate prin intermediul stăpânirii lui absolute a gravitaţiei spiritului. Orice spirit pur nefragmentat şi toate fiinţele şi valorile spirituale răspund la puterea de atracţie infinită a Fiului originar din Paradis. Dacă eternul viitor ar fi să asiste la apariţia unui univers nemărginit, gravitaţia spiritului şi puterea de spirit a Fiului Originar s-ar vădi cu totul adecvate pentru controlul spiritual şi administrarea efectivă a unei astfel de creaţii fără hotare.</p>
<p id="p4_2"><sup><small><a href="/ro/The_Urantia_Book/6#p4_2">6:4.2</a></small></sup>  Fiul este omnipotent numai în domeniul spiritual. În eterna economie a administrării universului, nu se întâlneşte niciodată repetetarea irositoare şi inutile a funcţiunilor. Deităţile nu se dedau unei duplicări superflue a serviciului lor din univers.</p>
<p id="p4_3"><sup><small><a href="/ro/The_Urantia_Book/6#p4_3">6:4.3</a></small></sup>  Omniprezenţa Fiului Originar constituie unitatea spirituală a universului universurilor. Coeziunea spirituală a întregii creaţii se bazează pe prezenţa activă pretutindeni a spiritului divin al Fiului Etern. Când ne imaginăm prezenţa spirituală a Tatălui, găsim dificil să o diferenţiem în gândirea noastră de prezenţa spirituală a Fiului Etern. Spiritul Tatălui se află veşnic în spiritul Fiului.</p>
<p id="p4_4"><sup><small><a href="/ro/The_Urantia_Book/6#p4_4">6:4.4</a></small></sup>  Tatăl trebuie să fie spiritualmente omniprezent, însă această omniprezenţă pare inseparabilă de activităţile de pretutindeni ale Fiului Etern. Cu toate acestea, noi credem cu adevărat că, în toate situaţiile de natură spirituală dublă care comportă prezenţa Tatălui-Fiu, spiritul Fiului este coordonat cu cel al Tatălui.</p>
<p id="p4_5"><sup><small><a href="/ro/The_Urantia_Book/6#p4_5">6:4.5</a></small></sup>  În contactul său cu personalităţile, Tatăl acţionează prin circuitul personalităţii. În contactul personal şi detectabil cu creaţia spirituală, el apare în fragmentele Deităţii sale totale, şi aceste fragmente ale Tatălui au o funcţiune solitară, unică şi exclusivă oricând şi oriunde apar ele în universuri. În toate aceste situaţii, spiritul Fiului este coordonat cu funcţiunea spirituală a prezenţei fragmentate a Tatălui Universal.</p>
<p id="p4_6"><sup><small><a href="/ro/The_Urantia_Book/6#p4_6">6:4.6</a></small></sup>  Din punct de vedere spiritual, Fiul Etern este omniprezent. Spiritul Fiului Etern este cu toată certitudinea cu voi şi în jurul vostru, însă nu în voi şi ca o parte din voi, ca Veghetorul de Mister. Acest fragment interior al Tatălui ajustează mintea umană la atitudini progresiv divine; astfel, această minte care se înalţă răspunde tot mai bine puterii spirituale de atracţie a atotputernicului circuit gravitaţional de spirit al celei de a Doua Surse-Centru.</p>
<p id="p4_7"><sup><small><a href="/ro/The_Urantia_Book/6#p4_7">6:4.7</a></small></sup>  Fiul originar este universal şi spiritual conştient de sine însuşi. În înţelepciune, Fiul este pe deplin egal cu Tatăl. În domeniile cunoaşterii, ale omniscienţei, noi nu putem distinge între Prima şi a Doua Sursă. Ca ţi Tatăl, Fiul ştie totul; el nu este niciodată surprins de nici un eveniment din univers; el înţelege sfârşitul încă dintru început.</p>
<p id="p4_8"><sup><small><a href="/ro/The_Urantia_Book/6#p4_8">6:4.8</a></small></sup>  Tatăl şi Fiul cunosc realmente numărul şi amplasarea tuturor spiritelor şi ale tuturor fiinţelor spiritualizate din universul universurilor. Nu numai că Fiul cunoaşte toate lucrurile în virtutea propriului său spirit omniprezent, dar, deopotrivă cu Tatăl şi cu Autorul Comun, el are deplină cunoştinţă de vasta inteligenţă reflectivă a Fiinţei Supreme, inteligenţă care este conştientă tot timpul de toate cele ce se întâmplă în toate lumile celor şapte suprauniversuri. Iar omnisciinţa Fiului din Paradis este asigurată şi pe alte căi.</p>
<p id="p4_9"><sup><small><a href="/ro/The_Urantia_Book/6#p4_9">6:4.9</a></small></sup>  Fiul Etern, în calitate de personalitate spirituală iubitoare, îndurătoare şi tutelară este pe deplin şi infinit egal cu Tatăl Universal. Cât despre toate contactele sale personale pline de îndurare şi de afecţiune cu fiinţele ascendente ale tărâmurilor inferioare, Fiul Etern este la fel de mărinimos şi de plin de consideraţie, la fel de răbdător şi de îndurător ca şi Fii săi paradisiaci din universurile locale, aceşti Fii care se lasă atât de frecvent peste lumile evolutive ale timpului.</p>
<p id="p4_10"><sup><small><a href="/ro/The_Urantia_Book/6#p4_10">6:4.10</a></small></sup>  Nu are rost să vorbim mai mult despre atributele Fiului Etern. Cu excepţiile semnalate, este necesar să studiem atributele spirituale ale lui Dumnezeu Tatăl numai pentru a înţelege şi a evalua corect atributele lui Dumnezeu Fiul.</p>
<h2 id="p5" class="toc-header"><a href="#p5" class="toc-anchor">¶</a> 5. LIMITĂRILE FIULUI ETERN </h2>
<p id="p5_1"><sup><small><a href="/ro/The_Urantia_Book/6#p5_1">6:5.1</a></small></sup>  Fiul Etern nu acţionează personal în domeniile fizice. Pe nivelele de ajutor dat minţii fiinţelor create, el nu operează decât prin Autorul Comun. Altfel însă, aceste condiţii nu îl limitează în nici un fel pe Fiul Etern în deplina şi libera exercitare a tuturor atributelor divine de omniscienţă, de omniprezenţă şi de omnipotenţă <i>spirituale.</i></p>
<p id="p5_2"><sup><small><a href="/ro/The_Urantia_Book/6#p5_2">6:5.2</a></small></sup>  Fiul Etern nu impregnează personal potenţialele de spirit inerente infinităţii Absolutului Deităţii. Însă, pe măsură ce aceste potenţiale devin actuale, ele cad sub atotputernica dominaţie a circuitului gravitaţional spiritual al Fiului.</p>
<p id="p5_3"><sup><small><a href="/ro/The_Urantia_Book/6#p5_3">6:5.3</a></small></sup>  Personalitatea este darul exclusiv al Tatălui Universal. Fiul Etern îşi trage personalitatea din Tată, însă el nu conferă personalitate fără Tată. Fiul dă naştere unei vaste oştiri de spirite, însă aceste derivaţii nu sunt personalităţi. Atunci când Fiul creează personalităţi, el o face în conjuncţie cu Tatăl sau cu Creatorul Comun care poate acţiona în locul Tatălui în acest gen de relaţii. Fiul Etern este astfel un cocreator de personalităţi, însă nu conferă personalitate nici unei fiinţe; el însuşi, de unul singur, nu creează niciodată fiinţe personale. Totuşi, această limitare nu îl privează pe Fiu de aptitudinea de a crea tot felul de tipuri de realitate altfel-decât-personale.</p>
<p id="p5_4"><sup><small><a href="/ro/The_Urantia_Book/6#p5_4">6:5.4</a></small></sup>  Fiul Etern este limitat în transmiterea prerogativelor de creator. Tatăl, eternizându-l pe Fiul Original, i-a conferit puterea şi privilegiul de a se alătura ulterior Tatălui în actul divin de a mai produce şi alţi Fii care să posede atribute creatoare. Ei au făcut aceasta şi îl mai fac încă. Însă, odată ce aceşti Fii coordonaţi au fost produşi, se pare că prerogativele creatoare nu sunt transmisibile mai departe. Fiul Etern nu transmite facultatea creatoare decât primei personalizări directe. De aceea, atunci când Tatăl şi Fiul se unesc pentru a personaliza un Fiu Creator, ei izbutesc în scopul lor. Însă Fiul Creator astfel adus în existenţă nu este niciodată apt să transmită sau să delege prerogativele creatoare diverselor ordine de Fii pe care le poate crea la rândul său, deşi se poate vedea apărând la Fiii superiori ai universurilor locale o reflectare foarte limitată a atributelor creatoare ale unui Fiu Creator.</p>
<p id="p5_5"><sup><small><a href="/ro/The_Urantia_Book/6#p5_5">6:5.5</a></small></sup>  Fiul Etern, în calitate de fiinţă infinită şi exclusiv personală, nu poate să îşi fragmenteze natura. El nu poate nici să distribuie, nici să confere părţi individualizate din sinea sa altor persoane sau entităţi, aşa cum fac Tatăl Universal şi Spiritul Infinit. Însă Fiul se poate revărsa pe sine, ceea ce şi face, ca spirit iluminat pentru a scălda întreaga creaţie şi a atrage fără încetare către el toate personalităţile spiritului şi toate realităţile spirituale.</p>
<p id="p5_6"><sup><small><a href="/ro/The_Urantia_Book/6#p5_6">6:5.6</a></small></sup>  Amintiţi-vă întotdeauna că Fiul este portretul personal al Tatălui spiritual pentru întreaga creaţie. Fiul este personal şi numai personal în sensul Deităţii. O astfel de personalitate divină şi absolută nu ar putea fi dezintegrată sau fragmentată. Dumnezeu Tatăl şi Dumnezeu Spiritul sunt cu adevărat personali însă, pe lângă faptul de a fi astfel de personalităţi ale Deităţii, ei sunt şi tot ceea ce mai există.</p>
<p id="p5_7"><sup><small><a href="/ro/The_Urantia_Book/6#p5_7">6:5.7</a></small></sup>  Cu toate că Fiul Etern nu poate participa personal la crearea Ajustorilor Gândirii, el a făcut totuşi parte din consiliu cu Tatăl Universal în eternul trecut<sup id="cite15"><a href="#fn15">[15]</a></sup>. El a aprobat planul şi a promis o cooperare permanentă atunci când Tatăl, proiectând acordarea Ajustorilor Gândirii, a propus Fiului: „Să facem omul muritor după propria noastră imagine.” Şi, la fel cum fragmentul de spirit al Tatălui sălăşluieşte în voi, tot aşa vă învăluie prezenţa din spirit a Fiului, şi amândoi lucrează perpetuu ca unul singur la înnobilarea voastră spirituală.</p>
<h2 id="p6" class="toc-header"><a href="#p6" class="toc-anchor">¶</a> 6. MINTEA SPIRITULUI </h2>
<p id="p6_1"><sup><small><a href="/ro/The_Urantia_Book/6#p6_1">6:6.1</a></small></sup>  Fiul Etern este spirit şi posedă o minte, însă nu o minte şi un spirit pe care mintea umană le-ar putea înţelege. Un muritor poate percepe mintea la nivele finite, cosmice, materiale şi personale. Omul observă fenomene mentale şi la organismele vii care funcţionează pe un nivel subpersonal (animal), însă îi este greu să priceapă natura minţii atunci când ea este asociată cu unele fiinţe supramateriale şi este parte din personalităţi exclusiv spirituale. Cu toate acestea, mintea cere definiţii diferite atunci când se referă la nivelul spiritual de existenţă şi atunci când este folosită pentru a marca funcţiuni spirituale de inteligenţă. Tipul de minte care este direct legat de spirit nu se compară nici cu mintea care coordonează spiritul şi materia, nici cu cea care nu este legată decât de materie.</p>
<p id="p6_2"><sup><small><a href="/ro/The_Urantia_Book/6#p6_2">6:6.2</a></small></sup>  Spiritul este întotdeauna conştient, înzestrat cu o minte şi posedă variate faze de identitate. Fără o minte, într-o fază sau alta, nu ar exista nici o conştiinţă spirituală în fraternitatea fiinţelor spiritului. Echivalentul minţii, aptitudinea de a cunoaşte şi de a fi cunoscut, îi este ceva firesc Deităţii<sup id="cite16"><a href="#fn16">[16]</a></sup>. Deitatea poate fi personală, prepersonală, subpersonală sau impersonală, însă nu este niciodată lipsită de minte, adică are cel puţin capacitatea de a comunica cu fiinţe, cu personalităţi sau cu entităţi similare.</p>
<p id="p6_3"><sup><small><a href="/ro/The_Urantia_Book/6#p6_3">6:6.3</a></small></sup>  Mintea Fiului Etern este asemănătoare celei a Tatălui, însă deosebită de orice alte minţi din univers şi, împreună cu mintea Tatălui, ea este ancestrul vastelor şi diverselor minţi ale Creatorului Comun. Mintea Tatălui şi a Fiului, acel intelect care este ancestral în raport cu mintea absolută a celei de-a Treia Surse-Centru, este pote cel mai bine înfăţişată în premintea unui Ajustor al Gândirii, căci, deşi aceste fragmente de la Tată sunt în întregime în afara circuitelor de minte ale Autorului Comun, au totuşi o oarecare formă de preminte: ele cunosc şi sunt deopotrivă cunoscute; ele se bucură de echivalentul gândirii umane<sup id="cite17"><a href="#fn17">[17]</a></sup>.</p>
<p id="p6_4"><sup><small><a href="/ro/The_Urantia_Book/6#p6_4">6:6.4</a></small></sup>  Fiul Etern este în întregime spiritual. Omul este aproape-aproape în întregime material<sup id="cite18"><a href="#fn18">[18]</a></sup>. De aceea, numeroase lucruri ce ţin de personalitatea spirituală a Fiului Etern, de cele şapte sfere spirituale ale sale care înconjoară Paradisul, şi de natura creaţiilor impersonale ale Fiului din Paradis, vor trebui să aştepte ca voi să fi dobândit statutul spiritual care va urma împlinirii ascensiunii voastre morontiale a universului local din Nebadon. Atunci, pe când veţi traversa suprauniversul şi vă veţi continua calea către Havona, numeroase mistere ascunse în spirit se vor clarifica pe măsură ce veţi începe să fiţi înzestraţi cu „o minte a spiritului” - clarviziunea spirituală.</p>
<h2 id="p7" class="toc-header"><a href="#p7" class="toc-anchor">¶</a> 7. PERSONALITATEA FIULUI ETERN </h2>
<p id="p7_1"><sup><small><a href="/ro/The_Urantia_Book/6#p7_1">6:7.1</a></small></sup>  Fiul Etern este aceea personalitate infinită, din ale cărei lanţuri de personalitate necalificată Tatăl a scăpat prin tehnica trinitizării şi prin virtutea căreia el a continuat mereu de atunci încoace să se reverse cu prisosinţă şi ls nesfârşit peste universul ei tot mai întins de Creatori şi de creaturi. Fiul este <i>personalitate absolută;</i> Dumnezeu este <i>personalitate paternă-</i> sursa de personalitate, împărţitorul de personalitate, cauză a personalităţii. Orice fiinţă personală îşi trage personalitatea din Tatăl Universal, întocmai cum Fiul Originar îşi trage veşnic personalitatea din Tatăl Paradisului.</p>
<p id="p7_2"><sup><small><a href="/ro/The_Urantia_Book/6#p7_2">6:7.2</a></small></sup>  Personalitatea Fiului Paradisiac este absolută şi pur spirituală, iar această personalitate absolută este, de asemenea, arhetipul divin şi etern, mai întâi al acordării de personalitate Autorului Comun de către Tată şi, ulterior, a acordării de personalitate miriadelor sale de creaturi din tot cuprinsul întinsului univers.</p>
<p id="p7_3"><sup><small><a href="/ro/The_Urantia_Book/6#p7_3">6:7.3</a></small></sup>  Fiul Etern este cu adevărat un slujitor mărinimos, un spirit divin, o putere spirituală şi o personalitate reală. Fiul este natura spirituală şi personală a lui Dumnezeu manifestată universurilor - suma şi substanţa Primei Surse-Centru, despuiată de tot ceea ce este nepersonal, extradivin, nespiritual şi pur potenţial. Însă este imposibil să îi transmitem minţii umane o imagine în cuvinte a frumuseţii şi a măreţiei personalităţii celeste a Fiului Etern. Tot ceea ce tinde să obscureze Tatăl Etern lucrează cu o influenţă aproape egală la împiedicarea recunoaşterii conceptuale a Fiului Etern. Trebuie să aşteptaţi ajungerea voastră în Paradis, şi atunci o să înţelegeţi voi de ce n-am fost eu în stare să descriu caracterul acestei personalităţi absolute pe înţelesul minţii finite.</p>
<h2 id="p8" class="toc-header"><a href="#p8" class="toc-anchor">¶</a> 8. REALIZAREA FIULUI ETERN </h2>
<p id="p8_1"><sup><small><a href="/ro/The_Urantia_Book/6#p8_1">6:8.1</a></small></sup>  În ceea ce priveşte identitatea, natura şi alte atribute ale personalităţii, Fiul Etern este egalul deplin al Tatălui Universal, complementul său perfect, eterna sa contrapondere. În acelaşi sens în care Dumnezeu este Tatăl Universal, Fiul est Mama Universală, iar noi toţi, umili sau mari, alcătuim familia lor universală.</p>
<p id="p8_2"><sup><small><a href="/ro/The_Urantia_Book/6#p8_2">6:8.2</a></small></sup>  Pentru a aprecia caracterul Fiului, ar trebui să studiaţi revelaţia caracterului divin al Tatălui. Ei sunt una, dintotdeauna şi de nedespărţit. Ca personalităţi divine ei sunt practic de nedistins de către ordinele de inteligenţe inferioare. Pentru cei a căror origine este în actele creative ale Deităţilor înseşi, recunoaşterea separată a Tatălui şi a Fiului este mai puţin dificilă. Fiinţele native din universul central şi din Paradis disting Tatăl şi Fiul nu numai ca pe o singură unitate personală de control universal, dar şi ca pe două personalităţi separate operând în domenii definite ale administrării universului.</p>
<p id="p8_3"><sup><small><a href="/ro/The_Urantia_Book/6#p8_3">6:8.3</a></small></sup>  În calitate de persoane, voi îl puteţi concepe pe Tatăl Universal şi pe Fiul Etern ca individualităţi separate, căci aşa şi sunt într-adevăr<sup id="cite19"><a href="#fn19">[19]</a></sup>. Însă în administrarea universurilor ei sunt atât de împletiţi şi de strâns legaţi unul de altul, încât nu este întotdeauna posibil să se distingă între ei<sup id="cite20"><a href="#fn20">[20]</a></sup>. Când, în treburile universului, Tatăl şi Fiul sunt întâlniţi în interasocieri confuze, nu este întotdeauna benefic să se încerce să se izoleze operaţiunile lor. Voi doar amintiţi-vă că Dumnezeu este gândirea iniţiatoare, iar Fiul, cuvântul expresiv. În fiecare univers local, această inseparabilitate este personalizată în divinitatea Fiului Creator, care îl reprezintă atât pe Tată, cât şi pe Fiu pe lângă creaturile a zece milioane de lumi locuite.</p>
<p id="p8_4"><sup><small><a href="/ro/The_Urantia_Book/6#p8_4">6:8.4</a></small></sup>  Fiul Etern este infinit, însă ni-l putem apropia prin persoanele Fiilor săi Paradisiaci şi prin grija plină de răbdare a Spiritului Infinit. Fără serviciul dăruirii de sine al Fiilor Paradisului şi fără grija plină de iubire a creaturilor Spiritului Infinit, fiinţele de origine materială cu greu ar mai putea avea spera să ajungă la Fiul Etern. Şi este tot atât de adevărat că având ajutorul şi îndrumarea acestor agenţi celeşti, muritorii conştienţi de Dumnezeu vor ajunge într-adevăr în Paradis şi vor sta cândva în prezenţa personală a acestui maiestuos Fiu al Fiilor<sup id="cite21"><a href="#fn21">[21]</a></sup>.</p>
<p id="p8_5"><sup><small><a href="/ro/The_Urantia_Book/6#p8_5">6:8.5</a></small></sup>  Cu toate că Fiul Etern este arhetipul la care trebuie să ajungă personalităţile muritoare, vă este mai uşor să pricepeţi realitatea atât a Tatălui cât şi a Spiritului, deoarece Tatăl este atribuitorul efectiv al personalităţii voastre umane, iar Spiritul Infinit este sursa absolută a minţii voastre muritoare. Însă, pe măsură ce urcaţi pe calea progresului spiritual care duce în Paradis, personalitatea Fiului Etern vă va deveni tot mai reală, iar realitatea minţii sale infinit spirituale va deveni mai uşor de disctins de către mintea voastră spiritualizată progresiv.</p>
<p id="p8_6"><sup><small><a href="/ro/The_Urantia_Book/6#p8_6">6:8.6</a></small></sup>  Conceptul de Fiului Etern nu va putea niciodată să strălucească în mintea voastră materială sau în mintea morontială subsecventă. Şi până nu vă veţi spiritualiza şi nu veţi începe ascensiunea voastră de spirit, înţelegerea de către voi a personalităţii Fiului Etern nu va începe să devină la fel de vie ca şi conceptul vostru asupra personalităţii Fiului Creator originar din Paradis care, în persoană şi ca persoană, s-a încarnat odinioară pe Urantia şi a trăit acolo ca un om printre oameni.</p>
<p id="p8_7"><sup><small><a href="/ro/The_Urantia_Book/6#p8_7">6:8.7</a></small></sup>  În orice experienţă din universul vostru local trebuie ca Fiul Creator, căruia oamenii pot să-i înţeleagă personalitatea, să compenseze incapacitatea voastră de a pricepe deplina semnificaţie a Fiului Etern din Paradis, care este spiritual într-un mod mai exclusiv, dar totuşi personal. Atunci când vă înălţaţi trecând prin Orvonton şi Havona şi lăsaţi în urmă imaginea vie şi profundele amintiri ale Fiului Creator al universului vostru local, depăşirea experienţei voastre materiale şi morontiale va fi compensată de concepte mereu mai largi şi de o înţelegere tot mai intensă a Fiului Etern al Paradisului, a cărui realitate şi apropiere va creşte întruna pe măsură ce veţi progresa către Paradis.</p>
<p id="p8_8"><sup><small><a href="/ro/The_Urantia_Book/6#p8_8">6:8.8</a></small></sup>  Fiul Etern este o mare şi glorioasă personalitate. Cu toate că mintea umană şi materială nu are puterea de a sesiza actualitatea personalităţii unei asemenea fiinţe infinite, nu vă îndoiţi, ea este o persoană. Ştiu despre ce vorbesc. Am stat în prezenţa divină a acestui Fiu Etern de nenumărate ori şi am pornit apoi în călătorie prin univers pentru a îndeplini mărinimoasele sale porunci.</p>
<p id="p8_9"><sup><small><a href="/ro/The_Urantia_Book/6#p8_9">6:8.9</a></small></sup>  [Compus de un Consilier Divin desemnat să formuleze acest capitol care îl descrie pe Fiul Etern al Paradisului.]</p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/ro/The_Urantia_Book/5">
          <span class="mdi mdi-arrow-left-drop-circle"></span><span class="pl-2">Capitolul 5. Relaţia lui Dumnezeu cu individul</span>
        </a>
        </td>
        <td>
        <a href="/ro/The_Urantia_Book/Index">
          <span class="mdi mdi-book-open-variant"></span><span class="pl-2">Index</span>
        </a>
        <br>
        <a href="/ro/The_Urantia_Book_Multiple/6">
          <span class="mdi mdi-view-parallel"></span><span class="pl-2">Varianta multipla</span>
        </a>
        </td>
        <td>
        <a href="/ro/The_Urantia_Book/7">
          <span class="pr-2">Capitolul 7. Poziţia Fiului Etern faţă de univers</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Referințe</h2>
<div style="-moz-column-width: 30em; -webkit-column-width: 30em; column-width: 30em; margin-top: 1em;">
<ol style="margin: 0; padding-top: 0px;">
  <li style="margin-top:0px;" id="fn1"><a href="#cite1">↑</a> <i>Unicul fiu născut</i>: <a href="/ro/Bible/John/1#v14">Ioan 1:14,18</a>; <a href="/ro/Bible/John/3#v16">Ioan 3:16,18</a>; <a href="/ro/Bible/1_John/4#v9">1 Ioan 4:9</a>. </li>
  <li id="fn2"><a href="#cite2">↑</a> <i>Dumnezeu este spirit</i>: <a href="/ro/Bible/John/4#v24">Ioan 4:24</a>. </li>
  <li id="fn3"><a href="#cite3">↑</a> <i>Dumnezeu a făcut totul</i>: <a href="/ro/Bible/Genesis/1#v1">Gen 1:1</a>; <a href="/ro/Bible/Genesis/2#v4">Gen 2:4</a>; <a href="/ro/Bible/Genesis/5#v1">Gen 5:1-2</a>; <a href="/ro/Bible/Exodus/20#v11">Ex 20:11</a>; <a href="/ro/Bible/Exodus/31#v17">Ex 31:17</a>; <a href="/ro/Bible/2_Kings/19#v15">2 Reg 19:15</a>; <a href="/ro/Bible/2_Chronicles/2#v12">2 Cron 2:12</a>; <a href="/ro/Bible/Nehemiah/9#v6">Nee 9:6</a>; <a href="/ro/Bible/Psalms/115#v15">Ps 115:15</a>; <a href="/ro/Bible/Psalms/121#v2">Ps 121:2</a>; <a href="/ro/Bible/Psalms/124#v8">Ps 124:8</a>; <a href="/ro/Bible/Psalms/134#v3">Ps 134:3</a>; <a href="/ro/Bible/Psalms/146#v6">Ps 146:6</a>; <a href="/ro/Bible/Sirach/1#v1">Ecle 1:1</a>; <a href="/ro/Bible/Ecclesiastes/33#v10">Ecl 33:10</a>; <a href="/ro/Bible/Isaiah/37#v16">Isa 37:16</a>; <a href="/ro/Bible/Isaiah/40#v26">Isa 40:26-28</a>; <a href="/ro/Bible/Isaiah/42#v5">Isa 42:5</a>; <a href="/ro/Bible/Isaiah/45#v12">Isa 45:12,18</a>; <a href="/ro/Bible/Jeremiah/10#v11">Ier 10:11-12</a>; <a href="/ro/Bible/Jeremiah/32#v17">Ier 32:17</a>; <a href="/ro/Bible/Jeremiah/51#v15">Ier 51:15</a>; <a href="/ro/Bible/Baruch/3#v32">Bar 3:32</a>; <a href="/ro/Bible/Amos/4#v13">Amos 4:13</a>; <a href="/ro/Bible/Malachi/2#v10">Mal 2:10</a>; <a href="/ro/Bible/Mark/13#v19">Marcu 13:19</a>; <a href="/ro/Bible/Acts_of_the_Apostles/4#v24">Fapte 4:24</a>; <a href="/ro/Bible/Acts_of_the_Apostles/14#v15">Fapte 14:15</a>; <a href="/ro/Bible/Ephesians/3#v9">Ef 3:9</a>; <a href="/ro/Bible/Colossians/1#v16">Col 1:16</a>; <a href="/ro/Bible/Hebrews/1#v2">Evr 1:2</a>; <a href="/ro/Bible/1_Peter/4#v19">1 Pet 4:19</a>; <a href="/ro/Bible/Revelation/4#v11">Apoc 4:11</a>; <a href="/ro/Bible/Revelation/10#v6">Apoc 10:6</a>; <a href="/ro/Bible/Revelation/14#v7">Apoc 14:7</a>. </li>
  <li id="fn4"><a href="#cite4">↑</a> <i>Cuvântul și Dumnezeu</i>: <a href="/ro/Bible/John/1#v1">Ioan 1:1</a>; <a href="/ro/Bible/John/5#v18">Ioan 5:18</a>; <a href="/ro/Bible/John/10#v30">Ioan 10:30,38</a>; <a href="/ro/Bible/John/14#v9">Ioan 14:9-11,20</a>; <a href="/ro/Bible/John/17#v11">Ioan 17:11,21-22</a>. </li>
  <li id="fn5"><a href="#cite5">↑</a> <i>Dumnezeu a făcut totul</i>: <a href="/ro/Bible/John/1#v1">Ioan 1:1-3</a>. </li>
  <li id="fn6"><a href="#cite6">↑</a> <i>Cel care a fost de la început</i>: <a href="/ro/Bible/1_John/1#v1">1 Ioan 1:1</a>. </li>
  <li id="fn7"><a href="#cite7">↑</a> <i>Glorifică-mă cu propriul tău sine</i>: <a href="/ro/Bible/John/17#v5">Ioan 17:5</a>. </li>
  <li id="fn8"><a href="#cite8">↑</a> <i>Cine ma vede pe mine vede Tata</i>: <a href="/ro/Bible/John/14#v9">Ioan 14:9</a>. </li>
  <li id="fn9"><a href="#cite9">↑</a> <i>Dumnezeu este spirit</i>: <a href="/ro/Bible/John/4#v24">Ioan 4:24</a>. </li>
  <li id="fn10"><a href="#cite10">↑</a> <i>Dumnezeu este iubire</i>: <a href="/ro/Bible/1_John/4#v8">1 Ioan 4:8,16</a>. </li>
  <li id="fn11"><a href="#cite11">↑</a> <i>Slujirea milei</i>: <a href="/ro/Bible/Exodus/20#v6">Ex 20:6</a>; <a href="/ro/Bible/1_Chronicles/16#v34">1 Cron 16:34</a>; <a href="/ro/Bible/2_Chronicles/5#v13">2 Cron 5:13</a>; <a href="/ro/Bible/2_Chronicles/7#v3">2 Cron 7:3,6</a>; <a href="/ro/Bible/2_Chronicles/30#v9">2 Cron 30:9</a>; <a href="/ro/Bible/Ezekiel/3#v11">Ezec 3:11</a>; <a href="/ro/Bible/Psalms/25#v6">Ps 25:6</a>; <a href="/ro/Bible/Psalms/36#v5">Ps 36:5</a>; <a href="/ro/Bible/Psalms/86#v5">Ps 86:5,13,15</a>; <a href="/ro/Bible/Psalms/100#v5">Ps 100:5</a>; <a href="/ro/Bible/Psalms/103#v8">Ps 103:8,11,17</a>; <a href="/ro/Bible/Psalms/107#v1">Ps 107:1</a>; <a href="/ro/Bible/Psalms/116#v5">Ps 116:5</a>; <a href="/ro/Bible/Psalms/117#v2">Ps 117:2</a>; <a href="/ro/Bible/Psalms/118#v1">Ps 118:1,4</a>; <a href="/ro/Bible/Psalms/136#v1">Ps 136:1-26</a>; <a href="/ro/Bible/Psalms/145#v8">Ps 145:8</a>; <a href="/ro/Bible/Isaiah/54#v8">Isa 54:8</a>; <a href="/ro/Bible/Isaiah/55#v7">Isa 55:7</a>; <a href="/ro/Bible/Jeremiah/3#v12">Ier 3:12</a>; <a href="/ro/Bible/Numbers/14#v18">Num 14:18-19</a>; <a href="/ro/Bible/Micah/7#v18">Mica 7:18</a>; <a href="/ro/Bible/Deuteronomy/4#v31">Dt 4:31</a>; <a href="/ro/Bible/Deuteronomy/5#v10">Dt 5:10</a>; <a href="/ro/Bible/Hebrews/8#v12">Evr 8:12</a>. </li>
  <li id="fn12"><a href="#cite12">↑</a> <i>Dumnezeu este iubire</i>: <a href="/ro/Bible/1_John/4#v8">1 Ioan 4:8,16</a>. </li>
  <li id="fn13"><a href="#cite13">↑</a> <i>Dumnezeu este iubire</i>: <a href="/ro/Bible/1_John/4#v8">1 Ioan 4:8,16</a>. </li>
  <li id="fn14"><a href="#cite14">↑</a> <i>Fiul este milă</i>: <a href="/ro/Bible/1_Chronicles/16#v34">1 Cron 16:34</a>. </li>
  <li id="fn15"><a href="#cite15">↑</a> <i>Omul făcut după chipul lui Dumnezeu</i>: <a href="/ro/Bible/Genesis/1#v26">Gen 1:26</a>. </li>
  <li id="fn16"><a href="#cite16">↑</a> <i>Cunoașteți și fiți cunoscuți</i>: <a href="/ro/Bible/1_Corinthians/13#v12">1 Cor 13:12</a>. </li>
  <li id="fn17"><a href="#cite17">↑</a> <i>Cunoașteți și fiți cunoscuți</i>: <a href="/ro/Bible/1_Corinthians/13#v12">1 Cor 13:12</a>. </li>
  <li id="fn18"><a href="#cite18">↑</a> <i>Mintea spiritului</i>: <a href="/ro/Bible/Romans/8#v27">Rom 8:27</a>; <a href="/ro/Bible/Romans/11#v34">Rom 11:34</a>; <a href="/ro/Bible/1_Corinthians/2#v16">1 Cor 2:16</a>; <a href="/ro/Bible/Ephesians/4#v23">Ef 4:23</a>; <a href="/ro/Bible/Philippians/2#v5">Flp 2:5</a>. </li>
  <li id="fn19"><a href="#cite19">↑</a> <i>Tatăl și Fiul unul</i>: <a href="/ro/Bible/John/1#v1">Ioan 1:1</a>; <a href="/ro/Bible/John/5#v17">Ioan 5:17-18</a>; <a href="/ro/Bible/John/10#v30">Ioan 10:30,38</a>; <a href="/ro/Bible/John/12#v45">Ioan 12:45</a>; <a href="/ro/Bible/John/14#v7">Ioan 14:7-11,20</a>; <a href="/ro/Bible/John/17#v11">Ioan 17:11,21-22</a>. </li>
  <li id="fn20"><a href="#cite20">↑</a> <i>Fiul este „cuvânt”</i>: <a href="/ro/Bible/John/1#v1">Ioan 1:1</a>. </li>
  <li id="fn21"><a href="#cite21">↑</a> <i>Stați înaintea lui Dumnezeu</i>: <a href="/ro/Bible/Revelation/20#v12">Apoc 20:12</a>. </li>
</ol>
</div>
