<!--
title: CAPITOLUL 178. ULTIMA ZI ÎN TABĂRĂ
description: 
published: true
date: 2023-5-17T0:20:4Z
tags: the urantia book—papers
editor: ckeditor
dateCreated: 2022-8-10T23:10:49Z
-->

<p class="v-card v-sheet theme--light grey lighten-3 px-2 mb-4">© 2004 Fundația Urantia</p>
<figure class="table chapter-navigator">
  <table>
    <tbody>
      <tr>
        <td>
        <a href="/ro/The_Urantia_Book/177">
          <span class="mdi mdi-arrow-left-drop-circle"></span><span class="pl-2">Capitolul 177. Miercuri, ziua de odihnă</span>
        </a>
        </td>
        <td>
        <a href="/ro/The_Urantia_Book/Index">
          <span class="mdi mdi-book-open-variant"></span><span class="pl-2">Index</sp<n>
        </a>
        <br>
        <a href="/ro/The_Urantia_Book_Multiple/178">
          <span class="mdi mdi-view-parallel"></span><span class="pl-2">Varianta multipla</span>
        </a>
        </td>
        <td>
        <a href="/ro/The_Urantia_Book/179">
          <span class="pr-2">Capitolul 179. Cina cea Din Urmă</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<span id="p0"><a href="#p0" class="toc-anchor">¶</a> </span>
<p id="p0_1"><sup><small><a href="/ro/The_Urantia_Book/178#p0_1">178:0.1</a></small></sup>  PENTRU Iisus, această joi era ultima sa zi de libertate pe pământ în calitate de Fiu divin întrupat; el a plănuit să şi-o petreacă cu apostolii săi şi cu câţiva discipoli fideli şi devotaţi. La puţin după ora micului dejun, în această dimineaţă magnifică, Maestrul i-a condus într-un loc izolat situat în apropiere, puţin mai sus de tabăra lor, şi acolo le-a propovăduit multe adevăruri noi. Iisus a mai ţinut şi alte cuvântări apostolilor lui la începutul serii, dar acest discurs din dimineaţa de joi a fost unul de adio adresat grupului din tabără care îi reunea pe apostoli şi pe discipolii aleşi, atât iudei cât şi gentili. Cei doisprezece erau cu toţii prezenţi, mai puţin Iuda. Petru şi mai mulţi apostoli au făcut unele remarci referitoare la absenţa lui; unii au crezut că fusese trimis în oraş de Iisus pentru a aranja vreo treabă, probabil pentru a pune la punct detaliile apropiatei lor sărbătoriri a Pastelor. Iuda nu s-a înapoiat în tabără decât în toiul după-amiezii, cu puţin timp înainte ca Iisus să îi ducă pe cei doisprezece în Ierusalim pentru a se împărtăşi din Ultima Cină.</p>
<h2 id="p1" class="toc-header"><a href="#p1" class="toc-anchor">¶</a> 1. DISCURSUL DESPRE FILIAŢIE ŞI DESPRE CETĂŢENIE </h2>
<p id="p1_1"><sup><small><a href="/ro/The_Urantia_Book/178#p1_1">178:1.1</a></small></sup>  Iisus a vorbit vreme de două ore la vreo cincizeci dintre discipolii lui de încredere şi a răspuns la vreo douăzeci de întrebări relative la relaţiile dintre împărăţia cerurilor şi regatele acestei lui, şi privitoare la raporturile dintre filiaţia cu Dumnezeu şi cetăţenia din guvernele pământeşti. Se poate rezuma după cum urmează, în limbaj modern, acest discurs precum şi răspunsurile la întrebări:</p>
<p id="p1_2"><sup><small><a href="/ro/The_Urantia_Book/178#p1_2">178:1.2</a></small></sup>  Fiind materiale, regatele acestei lumi pot adesea găsi necesar să folosească forţa fizică pentru a pune în aplicare legile lor şi pentru a menţine ordinea. În împărăţia cerurilor, adevăraţii credincioşi n-au recurs la folosirea forţei fizice. Împărăţia cerurilor este o fraternitate spirituală a fiilor lui Dumnezeu născuţi din spirit; ea nu poate fi promulgată decât prin puterea spiritului. Această diferenţă de procedură se raportează la relaţiile dintre împărăţia credincioşilor şi regatul guvernămintelor civile; ea nu anulează dreptul pe care îl posedă grupurile de credincioşi de a menţine ordinea în rândurile lor şi de a disciplina pe membrii lor rebeli şi nedemni de încredere.</p>
<p id="p1_3"><sup><small><a href="/ro/The_Urantia_Book/178#p1_3">178:1.3</a></small></sup>  Nu este nimic incompatibil între filiaţia împărăţiei spiritual şi cetăţenia într-un guvernământ laic sau civil. Credincioşii au datoria de a da Cezarului ceea ce este al Cezarului şi lui Dumnezeu ceea ce este al lui Dumnezeu<sup id="cite1"><a href="#fn1">[1]</a></sup>. Nu poate să fie dezacord între aceste două cerinţe, una fiind materială şi cealaltă spirituală, dacă nu cumva Cezarul pretinde să uzurpeze prerogativele lui Dumnezeu şi cere să i se aducă lui omagiul spiritual şi cultul suprem. În cazul acesta, voi vă veţi închina numai lui Dumnezeu şi veţi căuta, totodată, să îi iluminaţi pe aceşti conducători pământeni rătăciţi şi să îi faceţi astfel să îl recunoască şi ei pe Tatăl din ceruri. Voi nu vă veţi închina spiritualmente conducătorilor pământeni. Voi nu veţi folosi nici forţele fizice ale guvernelor terestre, ai căror lideri pot, într-o bună zi, să devină credincioşi, pentru a face să progreseze misiunea împărăţiei spirituale.</p>
<p id="p1_4"><sup><small><a href="/ro/The_Urantia_Book/178#p1_4">178:1.4</a></small></sup>  Din punctul de vedere al unei civilizaţii în progres, filiaţia în împărăţia cerească ar trebui să vă ajute să deveniţi cetăţeni ideali ai regatelor acestei lumi, căci fraternitatea şi servirea sunt pietrele de încercare ale evangheliei împărăţiei. Chemarea la iubire a împărăţiei spiritual ar trebui să se reveleze ca fiind distrugătorul efectiv al imboldului la vrajbă al cetăţenilor necredincioşi şi belicoşi ai regatelor pământeşti. Dar aceşti fii materiali care trăiesc în întuneric, nu vor avea niciodată cunoştinţă de lumina voastră spirituală a adevărului, decât dacă voi veţi foarte aproape de ei graţie serviciului social care decurge în mod firesc din roadele spiritului produse în cursul experienţei de viaţă a fiecărui credincios luat individual.</p>
<p id="p1_5"><sup><small><a href="/ro/The_Urantia_Book/178#p1_5">178:1.5</a></small></sup>  În calitate de oameni muritori şi materiali, voi sunteţi într-adevăr cetăţeni ai regatelor pământeşti, iar voi ar trebui să fiţi buni cetăţeni, cu atât mai mult că aţi devenit fii ai împărăţiei celeste prin noua voastră naştere din spirit. Ca fii ai împărăţiei cerurilor iluminaţi prin credinţă şi eliberaţi prin spirit, voi trebuie să faceţi faţă unei duble responsabilităţi, datoria faţă de om şi datoria faţă de Dumnezeu, şi, în acelaşi timp, vă asumaţi de bună voie o a treia obligaţie sacră, aceea de a servi fraternitatea credincioşilor care îl cunosc pe Dumnezeu<sup id="cite2"><a href="#fn2">[2]</a></sup>.</p>
<p id="p1_6"><sup><small><a href="/ro/The_Urantia_Book/178#p1_6">178:1.6</a></small></sup>  Nu vă este îngăduit să-i adoraţi pe conducătorii voştri temporari, şi nu ar trebui să folosiţi puterea temporală pentru a face să progreseze împărăţia spiritual. Dar voi ar trebui să faceţi manifest serviciul care exprimă dreptatea şi iubirea, atât pe lângă credincioşi cât şi pentru necredincioşi. Puternicul Spirit al Adevărului se găseşte în evanghelia împărăţiei, şi eu voi răspândi în curând acel acelaşi spirit peste toată carnea. Roadele spiritului, serviciul vostru sincer şi exprimarea iubirii, sunt puternicul levier social capabil să înalţe rasele întunecate, şi acest Spirit al Adevărului va deveni punctul de sprijin care va spori puterea voastră.</p>
<p id="p1_7"><sup><small><a href="/ro/The_Urantia_Book/178#p1_7">178:1.7</a></small></sup>  Daţi dovadă de înţelepciune şi manifestaţi agerime în raporturile voastre cu şefii civili necredincioşi. Prin discernământul vostru, arătaţi-vă abili în aplanarea dezacordurilor minore şi în lămuritul micilor neînţelegeri. În toate chipurile posibile - fără însă a sacrifica loialitatea voastră faţă de conducătorii universului - căutaţi să trăiţi în pace cu toată lumea. Fiţi întotdeauna tot atât de prudenţi ca şi şerpii, dar la fel de inofensivi ca şi porumbeii<sup id="cite3"><a href="#fn3">[3]</a></sup>.</p>
<p id="p1_8"><sup><small><a href="/ro/The_Urantia_Book/178#p1_8">178:1.8</a></small></sup>  Voi ar trebui să deveniţi cu atât mai buni cetăţeni ai unei naţiuni laice datorită faptului că deveniţi fiii iluminaţi ai împărăţiei. Tot astfel, şefii guvernelor terestre vor dirija mult mai bine treburile civile datorită faptului că cred în această evanghelie a împărăţiei cerurilor. Atitudinea care constă în servirea omului cu dezinteres şi în adorarea lui Dumnezeu cu inteligenţă ar trebui să facă din toţi credincioşii împărăţiei mai buni cetăţeni ai lumii, în timp ce atitudinea constând din a fi un cetăţean cinstit şi în a te devota sincer datoriei tale pământeşti ar trebui să ajute la a-i face pe astfel de cetăţeni cu atât mai accesibili chemării spiritului la filiaţia din împărăţia cerească.</p>
<p id="p1_9"><sup><small><a href="/ro/The_Urantia_Book/178#p1_9">178:1.9</a></small></sup>  Câtă vreme şefii guvernelor pământene vor căuta să-şi exercite autoritatea de dictatori religioşi, voi, cei care credeţi în evanghelie nu puteţi să vă aşteptaţi decât la greutăţi, la persecuţii şi chiar şi la moarte. Dar însăşi lumina pe care o aduceţi lumii şi până şi modul în care suferiţi şi muriţi pentru această evanghelie a împărăţiei va aduce, într-o bună zi, tuturor naţiunilor, o eliberare nouă şi incredibilă, libertatea intelectuală şi religioasă.</p>
<p id="p1_10"><sup><small><a href="/ro/The_Urantia_Book/178#p1_10">178:1.10</a></small></sup>  Sub imboldul persecuţiilor iminente ale celor care urăsc această evanghelie a bucuriei şi a libertăţii, voi vă veţi dezvolta, şi împărăţia va prospera. Dar vă veţi găsi în mare pericol, într-o epocă ulterioară, când cea mai mare parte a oamenilor va vorbi favorabil despre credincioşii în regat, şi când multe dintre persoanele care ocupă poziţii importante vor accepta nominal evanghelia împărăţiei celeste. Învăţaţi să fiţi loiali împărăţiei chiar şi în epocile de pace şi de prosperitate. Nu provocaţi la îngerii care vă supraveghează tentaţia de a vă disciplina cu dragoste băgându-vă în necazuri menite să salveze sufletul vostru indolent.</p>
<p id="p1_11"><sup><small><a href="/ro/The_Urantia_Book/178#p1_11">178:1.11</a></small></sup>  Amintiţi-vă că voi sunteţi împuterniciţi să predicaţi această evanghelie a împărăţiei - dorinţa supremă de a face voia Tatălui, dublată de bucuria supremă de a realiza, prin credinţă, filiaţia cu Dumnezeu. Nimic nu trebuie să abată consacrarea voastră faţă de această unică îndatorire. Toată omenirea să beneficieze de revărsarea afectuosului vostru ajutor spiritual, a comuniunii voastre intelectuale care aduce lumina şi a serviciului vostru social exaltant. Dar nu trebuie să se permită nici uneia dintre aceste munci umanitare, nici totalităţii lor, să înlocuiască proclamarea evangheliei. Aceste puternice slujiri sunt sub-produsele sociale ale slujirilor şi ale transformărilor şi mai puternice şi mai sublime înfăptuite în inima credinciosului în regat prin Duhul Adevărului, şi prin realizarea personală a faptului că credinţa unui om născut din spirit îi conferă garanţia unei comuniuni vii cu Dumnezeul etern.</p>
<p id="p1_12"><sup><small><a href="/ro/The_Urantia_Book/178#p1_12">178:1.12</a></small></sup>  Nu trebuie să se caute nici să se promulge adevărul, nici să se stabilească dreptatea prin putere guvernelor civile sau prin aplicarea legilor laice. Voi puteţi întotdeauna să vă străduiţi să convingeţi mintea oamenilor, dar să nu aveţi niciodată îndrăzneala de a o constrânge. Nu uitaţi marea lege a echităţii umane pe care aţi învăţat-o de la mine sub forma pozitivă: tot ceea ce aţi vrea ca oamenii să vă facă, faceţi-le voi lor<sup id="cite4"><a href="#fn4">[4]</a></sup>.</p>
<p id="p1_13"><sup><small><a href="/ro/The_Urantia_Book/178#p1_13">178:1.13</a></small></sup>  Când un credincios al împărăţiei este chemat să servească guvernul civil, el să-şi execute serviciul lui în calitate de cetăţean temporar al acestui guvern; totuşi, acest credincios ar trebui să demonstreze, în serviciul său civil, toate calităţile obişnuite ale unui cetăţean, înălţate de iluminarea spirituală care rezultă din asocierea înnobilatoare a minţii lui omeneşti cu spiritul lăuntric al Dumnezeului etern. Dacă necredincioşii pot să se califice ca funcţionari superiori, voi ar trebui să examinaţi cu seriozitate dacă rădăcinile adevărului din inima voastră nu sunt cumva uscate din lipsa apelor vii ale comuniunii spirituale combinate cu servirea societăţii. Conştiinţa filiaţiei cu Dumnezeu ar trebui să însufleţească toată viaţa de servire a fiecărui bărbat, a fiecărei femei şi a fiecărui copil deveniţi posesori al acestui puternic stimulent al puterilor inerente personalităţii umane.</p>
<p id="p1_14"><sup><small><a href="/ro/The_Urantia_Book/178#p1_14">178:1.14</a></small></sup>  Nu fiţi nici mistici pasivi, nici asceţi anoşti. Nu deveniţi visători şi indolenţi care contează cu nonşalanţă pe o Providenţă fictivă pentru a vă procura până şi necesităţile vieţii<sup id="cite5"><a href="#fn5">[5]</a></sup>. În adevăr, trebuie ca voi să fiţi blânzi în relaţiile voastre cu muritorii rătăciţi, răbdători în raporturile voastre cu cei ignoranţi şi îndurători în caz de provocare; dar trebuie deopotrivă ca voi să fiţi curajoşi în apărarea dreptăţii, puternici în promulgarea adevărurilor şi dinamici în predicarea acestei evanghelii a împărăţiei, chiar şi până la capătul pământului.</p>
<p id="p1_15"><sup><small><a href="/ro/The_Urantia_Book/178#p1_15">178:1.15</a></small></sup>  Această evanghelie a împărăţiei este un adevăr viu. Eu v-am zis că ea seamănă cu drojdia din aluat şi cu grăuntele de muştar<sup id="cite6"><a href="#fn6">[6]</a></sup><sup id="cite7"><a href="#fn7">[7]</a></sup>. Acum, eu declar că ea seamănă sămânţa fiinţei vii, care rămâne la fel din generaţie în generaţie, dar care se manifestă infailibil în noi expresii; şi ea creşte într-un mod acceptabil pe căile noilor adaptări la nevoile particulare şi la condiţiile particulare ale fiecărei generaţii succesive. Revelaţia pe care v-am făcut-o este o <i>revelaţie vie,</i> şi eu doresc ca ea să producă, şi doresc ca ea să producă roade pe măsură în fiecare individ şi în fiecare generaţie, conform legilor creşterii spirituale, ale înmulţirii şi ale dezvoltării adaptive. Din generaţie în generaţie, evanghelia trebuie să dea dovadă de o vitalitate crescândă şi să arate o mult mai mare profunzime a puterii spirituale. Nu trebuie lăsat să devină un simplă amintire sacră, o simplă tradiţie pe seama mea şi despre epoca în care trăim noi în prezent.</p>
<p id="p1_16"><sup><small><a href="/ro/The_Urantia_Book/178#p1_16">178:1.16</a></small></sup>  Şi nu uitaţi aceasta: Noi nu am atacat direct nici persoanele nici autoritatea celor care stau pe tronul lui Moise; noi le-am oferit pur şi simplu lumina nouă pe care ei au respins-o atât de energic. Noi nu i-am atacat decât denunţând neloialitatea lor spirituală faţă de înseşi adevărurile pe care pretind că le propovăduiesc şi le păstrează. Noi am intrat în conflict cu aceşti conducători instalaţi şi cu aceşti şefi recunoscuţi numai atunci când ei s-au opus în mod direct predicării evangheliei împărăţiei fiilor omului. Chiar şi acum, nu suntem noi aceia care îi atacăm, ci ei sunt aceia care caută distrugerea noastră. Nu uitaţi că voi sunteţi împuterniciţi numai ca să mergeţi să predicaţi vestea cea bună. Nu trebuie să se atace vechile moduri de viaţă; trebuie să introduceţi drojdia noului adevăr în mijlocul vechilor credinţe. Lăsaţi spiritul adevărului să-şi înfăptuiască propria lucrare. Nu intraţi în controversă decât atunci când sunteţi constrânşi de cei care dispreţuiesc adevărul. Însă, atunci când necredinciosul înverşunat vă atacă, nu ezitaţi să apăraţi cu vigoare adevărul care v-a salvat şi v-a sanctificat.</p>
<p id="p1_17"><sup><small><a href="/ro/The_Urantia_Book/178#p1_17">178:1.17</a></small></sup>  Prin toate vicisitudinile vieţii, amintiţi-vă mereu să vă iubiţi unii pe ceilalţi<sup id="cite8"><a href="#fn8">[8]</a></sup>. Nu luptaţi contra oamenilor, nici chiar contra necredincioşilor<sup id="cite9"><a href="#fn9">[9]</a></sup>. Arătaţi îndurare chiar şi faţă de aceia care abuzează în mod jignitor de voi<sup id="cite10"><a href="#fn10">[10]</a></sup>. Fiţi cetăţeni loiali, artizani integri, vecini vrednici de laude, membrii devotaţi ai familiei voastre, părinţi înţelegători şi credincioşi sinceri în fraternitatea împărăţiei Tatălui. Şi spiritul meu va fi peste voi, acum şi până la sfârşitul lumii.</p>
<p id="p1_18"><sup><small><a href="/ro/The_Urantia_Book/178#p1_18">178:1.18</a></small></sup>  Când Iisus a terminat de propovăduit era aproape ora unu după amiază; şi s-au înapoiat numaidecât în tabără, unde David şi asociaţii lui pregătiseră prânzul.</p>
<h2 id="p2" class="toc-header"><a href="#p2" class="toc-anchor">¶</a> 2. DUPĂ MASA DE PRÂNZ </h2>
<p id="p2_1"><sup><small><a href="/ro/The_Urantia_Book/178#p2_1">178:2.1</a></small></sup>  Foarte puţini dintre auditorii Maestrului au fost capabili să asimileze, chiar şi în parte, cuvântarea lui de dimineaţă. Dintre ei, grecii au fost cei care l-au înţeles cel mai bine. Chiar şi cei unsprezece apostoli au fost descumpăniţi de aluziile lui la regatele politice viitoare şi la generaţiile succesive de credincioşi în regat. Discipolii lui Iisus cei mai devotaţi nu puteau împăca finalul iminent al slujirii sale pământeşti cu aceste referinţe la un lung viitor de activităţi evanghelice. Câţiva dintre aceşti iudei credincioşi au început să presimtă că era pe cale să se producă cea mai mare tragedie a lumii; dar ei nu puteau concilia dezastrul ameninţător nici cu comportamentul personal de voioşie indiferentă al Maestrului, nici cu discursul său de dimineaţă, când făcuse aluzii repetate la viitoarele operaţiuni ale împărăţiei celeste care se întind peste vaste intervale de timp şi îmbrăţişează relaţii cu numeroase şi succesive regate temporare pământeşti.</p>
<p id="p2_2"><sup><small><a href="/ro/The_Urantia_Book/178#p2_2">178:2.2</a></small></sup>  În ziua aceea, la amiază, toţi apostolii şi discipolii aflaseră că Lazăr fugise în grabă din Bethania. Ei începeau să presimtă că conducătorii iudei erau tare hotărâţi să se scape de Iisus şi de învăţăturile sale.</p>
<p id="p2_3"><sup><small><a href="/ro/The_Urantia_Book/178#p2_3">178:2.3</a></small></sup>  Prin agenţii lui secreţi din Ierusalim, David Zebedeu era pe deplin informat de progresul planului de arestare şi de omorâre a lui Iisus. El era complet la curent cu rolul lui Iuda în complot, dar n-a dezvăluit niciodată această cunoştinţă celorlalţi apostoli sau vreunuia dintre discipoli. La puţin timp după masa de prânz, el l-a luat pe Iisus de o parte şi şi-a permis să-l întrebe dacă el ştia... Dar n-a putut formula niciodată în întregime întrebarea sa. Maestrul şi-a ridicat mâna pentru a-l întrerupe şi a zis: „Da, David, sunt la curent cu totul, şi ştiu că şi tu eşti la curent, dar vezi să nu vorbeşti nimănui de asta. Numai să nu te îndoieşti în propria ta inimă, că voia lui Dumnezeu va sfârşi prin a prevala.”</p>
<p id="p2_4"><sup><small><a href="/ro/The_Urantia_Book/178#p2_4">178:2.4</a></small></sup>  Conversaţia cu David a fost întreruptă de sosirea unui mesager care venea din Filadelfia; el aducea vestea că Abner prinsese veste de complotul pus la cale pentru uciderea lui Iisus şi întreba dacă trebuia să vină la Ierusalim. Acest curier a plecat în grabă către Filadelfia cu următorul mesaj pentru Abner: „Continuă-ţi lucrarea. Dacă mă despart fizic de voi, aceasta este numai pentru a putea reveni în spirit. Eu nu vă voi abandona. Vă voi însoţi până la capăt.”</p>
<p id="p2_5"><sup><small><a href="/ro/The_Urantia_Book/178#p2_5">178:2.5</a></small></sup>  În momentul acela, Filip a venit la Maestru şi l-a întrebat: „Maestre, dat fiind că ceasul Paştilor se apropie, unde ai vrea tu ca noi să pregătim ceea ce trebuie pentru a-l mânca?” După ce a ascultat întrebarea lui Filip, Iisus i-a răspuns: „Du-te de îi caută pe Petru şi pe Ioan, şi eu vă voi da instrucţiuni privitoare la cina pe care o vom împărtăşi în seara asta<sup id="cite11"><a href="#fn11">[11]</a></sup>. Cât despre Paşti, veţi vorbi numai după ce aţi făcut mai întâi asta.”</p>
<p id="p2_6"><sup><small><a href="/ro/The_Urantia_Book/178#p2_6">178:2.6</a></small></sup>  Când Iuda l-a auzit pe Maestru vorbind cu Filip despre aceste chestiuni, el s-a apropiat pentru a încerca să surprindă conversaţia lor, în timp ce Filip, Petru şi Ioan se trăgeau deoparte pentru a vorbi cu Maestrul.</p>
<p id="p2_7"><sup><small><a href="/ro/The_Urantia_Book/178#p2_7">178:2.7</a></small></sup>  Iisus le-a zis celor trei: „Mergeţi imediat la Ierusalim. Intrând pe poartă veţi întâlni un om purtând un urcior de apă. El vă va vorbi, iar voi îl veţi urma<sup id="cite12"><a href="#fn12">[12]</a></sup>. Vă va conduce până la o casă unde veţi intra în urma lui şi veţi întreba pe onorabilul proprietar: 'Unde este sala de invitaţi în care Maestrul trebuie să-şi ia cina împreună cu apostolii săi?' După ce vă veţi fi interesat astfel, stăpânul casei vă va arăta la primul etaj o mare sală complet mobilată şi pregătită pentru noi.”</p>
<figure id="Figure_178_2_7" class="image urantiapedia image-style-align-right">
  <img src="/image/The_Urantia_Book/Jesus_life/paintings/The_Man_with_the_jar_of_water.jpg">
  <figcaption>
    <em>Omul cu borcanul cu apă</em>, James Tissot, 1886 – 1894, <a href="https://commons.wikimedia.org/wiki/File:The_Man_with_the_jar_of_water_-_Tissot_(1886-96).jpg" target="_blank">Wikimedia</a>
  </figcaption>
</figure>
<p id="p2_8"><sup><small><a href="/ro/The_Urantia_Book/178#p2_8">178:2.8</a></small></sup>  Când apostolii au ajuns în oraş, au întâlnit, lângă poartă, omul cu urciorul de apă şi l-au urmat până la casa lui Ioan Marcu, unde tatăl băiatului i-a primit şi le-a arătat sala de sus pregătită pentru masa de seară<sup id="cite13"><a href="#fn13">[13]</a></sup>.</p>
<p id="p2_9"><sup><small><a href="/ro/The_Urantia_Book/178#p2_9">178:2.9</a></small></sup>  Toate acestea s-au întâmplat ca urmare a unei înţelegeri încheiate între Maestru şi Ioan Marcu în cursul după-amiezii din ajun, pe când erau singuri pe dealuri. Iisus voia să fie sigur că va lua această ultimă masă cu apostolii săi fără a fi deranjat. El se gândea că, dacă Iuda cunoştea dinainte locul reuniunii, acesta ar putea aranja cu duşmanii lui pentru a pune mâna pe el; de aceea, el s-a pus în taină de acord cu Ioan Marcu. În felul acesta, Iuda n-a cunoscut locul reuniunii decât mai târziu, în momentul în care a sosit acolo, în compania lui Iisus şi a celorlalţi apostoli.</p>
<p id="p2_10"><sup><small><a href="/ro/The_Urantia_Book/178#p2_10">178:2.10</a></small></sup>  David Zebedeu avea multe treburi de rezolvat cu Iuda care a fost astfel împiedicat să-l urmărească pe Petru, Ioan şi Filip aşa cum dorea atâta de tare. Când Iuda i-a dat lui David o anumită sumă de bani pentru provizii, David i-a zis: „Iudo, date fiind împrejurările, n-ar fi oare bine să îmi încredinţezi ceva bani în avans pentru nevoile mele actuale?” Iuda a chibzuit un moment apoi a răspuns: „Da, Davide, eu cred că aşa ar fi înţelept. De fapt, având în vedere condiţiile tulburătoare din Ierusalim, eu cred că ar fi mai bine să-ţi dau toţi banii. Se complotează împotriva Maestrului, şi, în cazul în care mi s-ar întâmpla ceva, tu să nu fi încurcat.”</p>
<p id="p2_11"><sup><small><a href="/ro/The_Urantia_Book/178#p2_11">178:2.11</a></small></sup>  David a primit deci toate fondurile apostolice lichide şi toate hârtiile banilor aflaţi în depozit. Apostolii n-au aflat de această operaţiune decât în seara celei de-a doua zile.</p>
<p id="p2_12"><sup><small><a href="/ro/The_Urantia_Book/178#p2_12">178:2.12</a></small></sup>  Era către ora patru şi jumătate când cei trei apostoli au revenit şi l-au informat pe Iisus că totul era gata pentru cină. Maestrul s-a pregătit îndată ca să-i conducă pe cei doisprezece apostoli ai săi la Ierusalim pe traseul care dădea în drumul Betaniei. Aceasta a fost ultima sa deplasare cu grupul complet al celor doisprezece.</p>
<h2 id="p3" class="toc-header"><a href="#p3" class="toc-anchor">¶</a> 3. CĂTRE MASA DE SEARĂ </h2>
<p id="p3_1"><sup><small><a href="/ro/The_Urantia_Book/178#p3_1">178:3.1</a></small></sup>  Căutând din nou să evite mulţimile care circulau prin valea Cedronului între Parcul din Geţimani şi Ierusalim, Iisus şi cei doisprezece au trecut peste creasta vestică a muntelui Măslinilor pentru a intra pe drumul care cobora dinspre Bethania în oraş. Când s-au apropiat de locul în care Iisus se zăbovise în seara din ajun pentru a le ţine discursul despre distrugerea Ierusalimului, ei au făcut inconştient o oprire şi au stat acolo privind în tăcere oraşul. Cum mai aveau ceva timp şi de vreme ce Iisus nu voia să traverseze oraşul până la asfinţitul soarelui, el le-a zis tovarăşilor lui:</p>
<p id="p3_2"><sup><small><a href="/ro/The_Urantia_Book/178#p3_2">178:3.2</a></small></sup>  ”Aşezaţi-vă şi odihniţi-vă în vreme ce eu vă voi vorbi de ceea ce trebuie să se întâmple cât de curând. De-a lungul tuturor acestor ani, eu am trăit considerându-vă ca fraţi ai mei; eu v-am propovăduit adevărul cu privire la împărăţia cerurilor, şi v-am dezvăluit misterele lui. Într-adevăr, Tatăl meu a înfăptuit numeroase minuni legate de misiunea mea pământească. Voi aţi fost martori la toate acestea, şi aţi participat la experienţa de a fi fost tovarăşi de lucru cu Dumnezeu<sup id="cite14"><a href="#fn14">[14]</a></sup>. Îmi sunteţi martori că, de la o vreme, eu v-am avertizat că va trebui curând să mă reîntorc la sarcina pe care mi-a încredinţat-o Tatăl<sup id="cite15"><a href="#fn15">[15]</a></sup>. V-am spus clar că ar trebui să vă las în lume pentru a continua lucrarea împărăţiei. Din acest motiv v-am luat deoparte pe dealurile Capernaumului. Trebuie acum să vă pregătesc să împărtăşiţi cu alţii experienţa pe care aţi avut-o cu mine<sup id="cite16"><a href="#fn16">[16]</a></sup>. Aşa cum Tatăl m-a trimis pe mine în lumea aceasta, tot aşa şi eu vă trimit acolo pentru a mă reprezenta şi pentru a desăvârşi lucrarea pe care am început-o eu.</p>
<p id="p3_3"><sup><small><a href="/ro/The_Urantia_Book/178#p3_3">178:3.3</a></small></sup>  ”Voi priviţi oraşul acesta cu tristeţe, căci aţi auzit cuvintele mele anunţând sfârşitul Ierusalimului<sup id="cite17"><a href="#fn17">[17]</a></sup>. Eu v-am avertizat cu mult înainte ca nu cumva voi să pieriţi în distrugerea sa şi ca aceasta să nu întârzie proclamarea evangheliei împărăţiei<sup id="cite18"><a href="#fn18">[18]</a></sup>. Tot aşa, eu vă previn să aveţi grijă să nu vă expuneţi inutil la pericole, în momentul arestării Fiului Omului. Eu trebuie să mă duc, dar voi trebuie să rămâneţi să depuneţi mărturie în favoarea acestei evanghelii după plecarea mea; la fel, eu i-am ordonat lui Lazăr să fugă de mânia oamenilor pentru ca el să poată să trăiască şi să facă cunoscută gloria lui Dumnezeu. Dacă este voia Tatălui ca eu să plec, nimic din ceea ce veţi face nu va putea contracara planul divin. Aveţi grijă de voi, ca nu cumva să fiţi şi voi omorâţi. Sufletele voastre să apere cu curaj evanghelia prin puterea spiritului, dar nu vă lăsaţi duşi orice încercare prostească de a-l apăra pe Fiul Omului. Eu nu am nevoie de nici o ocrotire omenească; oştirile celeste sunt chiar şi acum pe aproape<sup id="cite19"><a href="#fn19">[19]</a></sup>. Dar eu sunt decis să fac voia Tatălui meu din ceruri, şi de aceea trebuie să ne supunem la ceea ce urmează să ni se întâmple atât de curând.</p>
<p id="p3_4"><sup><small><a href="/ro/The_Urantia_Book/178#p3_4">178:3.4</a></small></sup>  ”Când veţi vedea acest oraş distrus, nu uitaţi că voi aţi intrat deja în oraşul etern al servirii perpetue în împărăţia, mereu progresând, a cerurilor, şi chiar al cerului cerurilor. Voi ar trebui să ştiţi că există numeroase locaşuri în universul Tatălui meu şi în al meu, şi că o revelaţie îi aşteaptă pe copiii luminii, revelaţia oraşelor clădite de Dumnezeu şi lumile în care obiceiurile vieţii sunt justeţea şi bucuria în adevăr<sup id="cite20"><a href="#fn20">[20]</a></sup><sup id="cite21"><a href="#fn21">[21]</a></sup><sup id="cite22"><a href="#fn22">[22]</a></sup>. Eu v-am adus împărăţia celestă aici pe pământ, dar eu declar că toţi aceia dintre voi care intră în el prin credinţă, şi rămân acolo prin slujirea vie a adevărului, se vor ridica cu certitudine în lumile superioare şi vor şedea cu mine în împărăţia spiritual al Tatălui nostru<sup id="cite23"><a href="#fn23">[23]</a></sup>. Dar trebuie ca mai întâi să vă căliţi şi să desăvârşiţi lucrarea pe care aţi întreprins-o cu mine. Trebuie ca mai întâi să treceţi prin multe necazuri şi să suferiţi multe amărăciuni - şi aceste încercări sunt acum iminente<sup id="cite24"><a href="#fn24">[24]</a></sup><sup id="cite25"><a href="#fn25">[25]</a></sup><sup id="cite26"><a href="#fn26">[26]</a></sup>. Când veţi fi terminat lucrarea voastră pe pământ, voi veţi intra în bucuria mea, tot aşa cum eu am îndeplinit pe pământ lucrarea Tatălui meu şi am să mă întorc îmbrăţişarea sa.”</p>
<p id="p3_5"><sup><small><a href="/ro/The_Urantia_Book/178#p3_5">178:3.5</a></small></sup>  După ce a vorbit astfel, Maestrul s-a ridicat, şi toţi l-au urmat în coborârea Olivetului şi au intrat cu el în oraş. În afară de Filip, de Petru şi de Ioan, nici unul dintre apostoli nu ştia unde se duceau pe când îşi urmau calea pe străzile înguste ale Ierusalimului şi în vreme ce se lăsa noaptea. Lumea îi înghiontea, dar nimeni nu i-a recunoscut, nici nu a ştiut că Fiul lui Dumnezeu trecea pe acolo mergând la ultima sa întâlnire omenească cu ambasadorii aleşi ai împărăţiei. Apostolii nu ştiau nici ei că unul dintre ei făcea deja parte dintr-o conspiraţie menită să îl predea prin trădare pe Maestrul lor pe mâinile duşmanilor lui.</p>
<p id="p3_6"><sup><small><a href="/ro/The_Urantia_Book/178#p3_6">178:3.6</a></small></sup>  Ioan Marcu îi urmărise pe tot parcursul drumului până la intrarea lor în oraş. Când au intrat pe poartă, el a alergat acasă pe o altă stradă, astfel încât el îi aştepta deja pentru a-i întâmpina la sosirea lor la casa tatălui său.</p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/ro/The_Urantia_Book/177">
          <span class="mdi mdi-arrow-left-drop-circle"></span><span class="pl-2">Capitolul 177. Miercuri, ziua de odihnă</span>
        </a>
        </td>
        <td>
        <a href="/ro/The_Urantia_Book/Index">
          <span class="mdi mdi-book-open-variant"></span><span class="pl-2">Index</sp<n>
        </a>
        <br>
        <a href="/ro/The_Urantia_Book_Multiple/178">
          <span class="mdi mdi-view-parallel"></span><span class="pl-2">Varianta multipla</span>
        </a>
        </td>
        <td>
        <a href="/ro/The_Urantia_Book/179">
          <span class="pr-2">Capitolul 179. Cina cea Din Urmă</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Referințe</h2>
<div style="-moz-column-width: 30em; -webkit-column-width: 30em; column-width: 30em; margin-top: 1em;">
<ol style="margin: 0; padding-top: 0px;">
  <li style="margin-top:0px;" id="fn1"><a href="#cite1">↑</a> <i>Dați Cezarului lucrurile care sunt ale Cezarului și lui Dumnezeu cele ce sunt ale lui Dumnezeu</i>: <a href="/ro/Bible/Matthew/22#v21">Mat 22:21</a>; <a href="/ro/Bible/Mark/12#v17">Marcu 12:17</a>; <a href="/ro/Bible/Luke/20#v25">Luca 20:25</a>. </li>
  <li id="fn2"><a href="#cite2">↑</a> <i>Dubla responsabilitate: om & Dumnezeu</i>: <a href="/ro/Bible/Galatians/6#v10">Gal 6:10</a>. </li>
  <li id="fn3"><a href="#cite3">↑</a> <i>Înțelepți ca șerpii etc.</i>: <a href="/ro/Bible/Matthew/10#v16">Mat 10:16</a>. </li>
  <li id="fn4"><a href="#cite4">↑</a> <i>Golden Rule</i>: <a href="/ro/Bible/Matthew/7#v12">Mat 7:12</a>; <a href="/ro/Bible/Luke/6#v31">Luca 6:31</a>.  <i>Golden Rule (negative)</i>: <a href="/ro/Bible/Tobit/4#v15">Tob 4:15</a>. </li>
  <li id="fn5"><a href="#cite5">↑</a> <i>Marele Comision</i>: <a href="/ro/Bible/Matthew/24#v14">Mat 24:14</a>; <a href="/ro/Bible/Matthew/28#v19">Mat 28:19-20a</a>; <a href="/ro/Bible/Mark/13#v10">Marcu 13:10</a>; <a href="/ro/Bible/Mark/16#v15">Marcu 16:15</a>; <a href="/ro/Bible/Luke/24#v47">Luca 24:47</a>; <a href="/ro/Bible/John/17#v18">Ioan 17:18</a>; <a href="/ro/Bible/Acts_of_the_Apostles/1#v8b">Fapte 1:8b</a>. </li>
  <li id="fn6"><a href="#cite6">↑</a> <i>Drojdie în aluat</i>: <a href="/ro/Bible/Matthew/13#v33">Mat 13:33</a>; <a href="/ro/Bible/Luke/13#v21">Luca 13:21</a>. </li>
  <li id="fn7"><a href="#cite7">↑</a> <i>semințe de muștar</i>: <a href="/ro/Bible/Matthew/13#v31">Mat 13:31</a>; <a href="/ro/Bible/Mark/4#v31">Marcu 4:31</a>; <a href="/ro/Bible/Luke/13#v19">Luca 13:19</a>. </li>
  <li id="fn8"><a href="#cite8">↑</a> <i>Iubiți-vă unii pe alții</i>: <a href="/ro/Bible/Job/1#v5">Iov 1:5</a>; <a href="/ro/Bible/Job/3#v11">Iov 3:11,23</a>; <a href="/ro/Bible/Job/4#v7">Iov 4:7,11-12,21</a>; <a href="/ro/Bible/Leviticus/19#v18">Lev 19:18,34</a>; <a href="/ro/Bible/Matthew/5#v43">Mat 5:43-44</a>; <a href="/ro/Bible/Matthew/19#v19b">Mat 19:19b</a>; <a href="/ro/Bible/Matthew/22#v39">Mat 22:39</a>; <a href="/ro/Bible/Mark/12#v31">Marcu 12:31,33</a>; <a href="/ro/Bible/Luke/10#v27">Luca 10:27</a>; <a href="/ro/Bible/John/13#v34">Ioan 13:34-35</a>; <a href="/ro/Bible/John/15#v12">Ioan 15:12,17</a>; <a href="/ro/Bible/Romans/13#v8">Rom 13:8-10</a>; <a href="/ro/Bible/Galatians/5#v13">Gal 5:13-14</a>; <a href="/ro/Bible/1_Thessalonians/4#v9">1 Tes 4:9</a>; <a href="/ro/Bible/James/2#v8">Iac 2:8</a>; <a href="/ro/Bible/1_Peter/1#v22">1 Pet 1:22</a>. </li>
  <li id="fn9"><a href="#cite9">↑</a> <i>Nu te strădui cu bărbații</i>: <a href="/ro/Bible/Isaiah/42#v1">Isa 42:1-2</a>; <a href="/ro/Bible/Matthew/12#v19">Mat 12:19</a>; <a href="/ro/Bible/2_Timothy/2#v14">2 Tim 2:14,24</a>. </li>
  <li id="fn10"><a href="#cite10">↑</a> <i>Milă față de agresorul răutăcios</i>: <a href="/ro/Bible/Matthew/5#v44">Mat 5:44</a>; <a href="/ro/Bible/Luke/6#v28">Luca 6:28</a>. </li>
  <li id="fn11"><a href="#cite11">↑</a> <i>Unde să mănânci Paștele?</i>: <a href="/ro/Bible/Matthew/26#v17">Mat 26:17</a>; <a href="/ro/Bible/Mark/14#v12">Marcu 14:12</a>; <a href="/ro/Bible/Luke/22#v8">Luca 22:8-9</a>. </li>
  <li id="fn12"><a href="#cite12">↑</a> <i>Urmăriți bărbatul cu ulcior</i>: <a href="/ro/Bible/Matthew/26#v18">Mat 26:18</a>; <a href="/ro/Bible/Mark/14#v13">Marcu 14:13-15</a>; <a href="/ro/Bible/Luke/22#v10">Luca 22:10-12</a>. </li>
  <li id="fn13"><a href="#cite13">↑</a> <i>În camera de sus</i>: <a href="/ro/Bible/Matthew/26#v19">Mat 26:19</a>; <a href="/ro/Bible/Mark/14#v16">Marcu 14:16</a>; <a href="/ro/Bible/Luke/22#v13">Luca 22:13</a>. </li>
  <li id="fn14"><a href="#cite14">↑</a> <i>Muncitori împreună</i>: <a href="/ro/Bible/1_Corinthians/3#v9">1 Cor 3:9</a>. </li>
  <li id="fn15"><a href="#cite15">↑</a> <i>Isus trebuie să se întoarcă la Tatăl</i>: <a href="/ro/Bible/John/7#v33">Ioan 7:33</a>; <a href="/ro/Bible/John/8#v21">Ioan 8:21-22</a>; <a href="/ro/Bible/John/13#v33">Ioan 13:33</a>; <a href="/ro/Bible/John/14#v2">Ioan 14:2,12,28</a>; <a href="/ro/Bible/John/16#v10">Ioan 16:10,16-17,28</a>. </li>
  <li id="fn16"><a href="#cite16">↑</a> <i>te trimit asa cum am fost trimis</i>: <a href="/ro/Bible/Matthew/28#v19a">Mat 28:19a</a>; <a href="/ro/Bible/Mark/16#v15">Marcu 16:15</a>; <a href="/ro/Bible/John/20#v21">Ioan 20:21</a>. </li>
  <li id="fn17"><a href="#cite17">↑</a> <i>Distrugerea templului prezis</i>: <a href="/ro/Bible/Matthew/24#v1">Mat 24:1-2</a>; <a href="/ro/Bible/Mark/13#v1">Marcu 13:1-2</a>; <a href="/ro/Bible/Luke/21#v5">Luca 21:5-6</a>. </li>
  <li id="fn18"><a href="#cite18">↑</a> <i>Apostoli avertizat să fugă</i>: <a href="/ro/Bible/Matthew/24#v15">Mat 24:15-21</a>; <a href="/ro/Bible/Mark/13#v14">Marcu 13:14-19</a>; <a href="/ro/Bible/Luke/21#v20">Luca 21:20-24</a>. </li>
  <li id="fn19"><a href="#cite19">↑</a> <i>Isus nu are nevoie de apărare de către om</i>: <a href="/ro/Bible/Matthew/26#v53">Mat 26:53</a>. </li>
  <li id="fn20"><a href="#cite20">↑</a> <i>Casa tatălui are multe locuințe</i>: <a href="/ro/Bible/John/14#v2">Ioan 14:2</a>. </li>
  <li id="fn21"><a href="#cite21">↑</a> <i>Copii luminii</i>: <a href="/ro/Bible/Luke/16#v8">Luca 16:8</a>; <a href="/ro/Bible/John/12#v36">Ioan 12:36</a>; <a href="/ro/Bible/Ephesians/5#v8">Ef 5:8</a>; <a href="/ro/Bible/1_Thessalonians/5#v5">1 Tes 5:5</a>. </li>
  <li id="fn22"><a href="#cite22">↑</a> <i>Orașe construite de Dumnezeu</i>: <a href="/ro/Bible/Hebrews/11#v10">Evr 11:10</a>. </li>
  <li id="fn23"><a href="#cite23">↑</a> <i>Răsplată pentru credincioșie</i>: <a href="/ro/Bible/Revelation/3#v21">Apoc 3:21</a>. </li>
  <li id="fn24"><a href="#cite24">↑</a> <i>Treci prin necaz</i>: <a href="/ro/Bible/Acts_of_the_Apostles/14#v22b">Fapte 14:22b</a>. </li>
  <li id="fn25"><a href="#cite25">↑</a> <i>Isus a terminat lucrarea Tatălui</i>: <a href="/ro/Bible/John/4#v34">Ioan 4:34</a>; <a href="/ro/Bible/John/5#v36">Ioan 5:36</a>; <a href="/ro/Bible/John/17#v4">Ioan 17:4</a>; <a href="/ro/Bible/John/19#v30">Ioan 19:30</a>. </li>
  <li id="fn26"><a href="#cite26">↑</a> <i>Isus trebuie să se întoarcă la Tatăl</i>: <a href="/ro/Bible/John/7#v33">Ioan 7:33</a>; <a href="/ro/Bible/John/8#v21">Ioan 8:21-22</a>; <a href="/ro/Bible/John/13#v33">Ioan 13:33</a>; <a href="/ro/Bible/John/14#v2">Ioan 14:2,12,28</a>; <a href="/ro/Bible/John/16#v10">Ioan 16:10,16-17,28</a>. </li>
</ol>
</div>
