<!--
title: CAPITOLUL 190. APARIŢIILE MORONTIALE ALE LUI IISUS
description: 
published: true
date: 2022-8-10T23:10:49Z
tags: 
editor: ckeditor
dateCreated: 2022-8-10T23:10:49Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/ro/The_Urantia_Book/189">Capitolul 189. Învierea</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/ro/The_Urantia_Book/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/ro/The_Urantia_Book/191">Capitolul 191. Apariţia apostolilor şi a altor ucenici influenţi</a></td>
      </tr>
    </tbody>
  </table>
</figure>
<span id="p0"> <a href="#p0" class="toc-anchor">¶</a> </span>
<p id="p0_1"><sup><small>190:0.1</small></sup>  IISUS reînviat se pregăteşte acum să petreacă o scurtă perioadă pe Urantia pentru a face experienţa carierei morontiale ascendente a unui muritor al tărâmurilor. Cu toate că această perioadă a vieţii morontiale trebuie să se scurgă pe lumea întrupării lui de muritor, ea va fi, totuşi, sub toate aspectele, contraponderea experienţei muritorilor Sataniei care trec prin viaţa morontială progresivă a celor şapte lumi palat din Ierusem.</p>
<p id="p0_2"><sup><small>190:0.2</small></sup>  Toată această putere inerentă lui Iisus - înzestrare cu viaţă - şi care i-a permis să învie din morţi, este darul însuşi al vieţii veşnice care este acordat credincioşilor împărăţiei şi care chiar şi astăzi face sigură învierea lor de sub dominaţia morţii naturale<sup id="cite1"><a href="#fn1">[1]</a></sup>.</p>
<p id="p0_3"><sup><small>190:0.3</small></sup>  Muritorii împărăţiei se vor ridica în dimineaţa învierii cu un corp morontial sau de tranziţie de acelaşi fel cu cel al lui Iisus când a ieşit din mormânt în această duminică de dimineaţă. Prin aceste corpuri nu circulă sânge şi aceste fiinţe nu folosesc hrană materială obişnuită, totuşi formele acestea morontiale sunt reale. Când diverşii credincioşi l-au văzut pe Iisus după reînvierea sa, ei l-au văzut aievea. Nu erau victimele propriilor lor viziuni sau halucinaţii.</p>
<p id="p0_4"><sup><small>190:0.4</small></sup>  O credinţă de neclintit în reînvierea lui Iisus a fost caracteristica esenţială a credinţei tuturor ramurilor învăţăturilor primitive ale evangheliei<sup id="cite2"><a href="#fn2">[2]</a></sup>. În Ierusalim, în Alexandria, în Antiohia şi în Filadelfia toţi învăţătorii evanghelişti s-au unit în această credinţă implicită în reînvierea Maestrului.</p>
<p id="p0_5"><sup><small>190:0.5</small></sup>  Examinând rolul predominant pe care l-a jucat Maria Magdalena în proclamaţia învierii Maestrului trebuie să notăm că Maria era principalul purtător de cuvânt al grupului feminin, aşa cum Petru era pentru apostoli. Maria nu era însărcinată să conducă femeile care lucrau pentru regat însă era principala lor învăţătoare şi purtătoare de cuvânt în public. Maria devenise o femeie foarte circumspectă, astfel încât îndrăzneala ei, adresându-se bărbatului pe care îl luaseră drept grădinarul lui Iosif, denotă cât de îngrozită a fost la aflarea mormântului gol. Profunzimile şi agonia iubirii ei, plenitudinea devoţiunii ei, au făcut-o să uite o clipă rezerva convenţională impusă femeilor idee la apropierea de un străin.</p>
<h2 id="p1" class="toc-header"> <a href="#p1" class="toc-anchor">¶</a> 1. VESTITORII ÎNVIERII </h2>
<p id="p1_1"><sup><small>190:1.1</small></sup>  Apostolii nu au vrut ca Iisus să-i părăsească şi de aceea au tratat cu uşurătate toate declaraţiile lui referitoare la moartea sa, cât şi promisiunile sale de înviere. Ei nu aşteptau învierea aşa cum s-a produs şi au refuzat să creadă înainte de a fi constrânşi de mărturiile incontestabile şi de dovada absolută a propriilor lor experienţe.</p>
<p id="p1_2"><sup><small>190:1.2</small></sup>  În faţa refuzului apostolilor de a crede în declaraţia celor cinci femei care afirmau că l-au văzut pe Iisus şi i-au vorbit, Maria Magdalena s-a întors la mormânt şi tovarăşele ei s-au întors la Iosif unde au relatat experienţele fiicei lui şi celorlalte femei. Iar femeile au crezut în declaraţia lor. Puţin după ora şase fiica lui Iosif din Arimatheea şi patru femei care l-au văzut pe Iisus au mers la Nicodim unde au povestit toate aceste evenimente lui Iosif, Nicodim, David Zebedeu şi altor bărbaţi reuniţi acolo. Nicodim şi ceilalţi au pus la îndoială această poveste, au pus l-a îndoială faptul că Iisus a fost reînviat dintre morţi. Ei au presupus că evreii au luat corpul. Iosif şi David erau dispuşi să creadă, aşa că s-au grăbit să meargă să verifice mormântul şi au găsit totul exact în starea descrisă de femei. Ei au fost ultimii care aveau să vadă astfel mormântul, deoarece marele preot a trimis căpitanul gărzilor templului la mormânt, la şapte şi jumătate, pentru a lua faşele funerare. Căpitanul le-a pus într-o pânză de in şi le-a aruncat de pe o faleză din vecinătate.</p>
<p id="p1_3"><sup><small>190:1.3</small></sup>  Părăsind mormântul, David şi Iosif au mers imediat la Ilie Marcu unde au avut o discuţie cu cei zece ucenici în sala de sus. Doar Ioan Zebedeu era dispus să creadă, deşi cu puţină convingere, că Iisus a înviat din morţi. Petru a crezut la început, dar negăsindu-l pe Maestru a fost cuprins de mari îndoieli. Apostolii erau toţi înclinaţi să creadă că iudeii luaseră corpul. David nu a vrut să discute cu ei, însă plecând a spus: „Voi sunteţi apostolii şi ar trebui să înţelegeţi aceste lucruri. Nu mă voi contrazice cu voi. Oricum ar fi, mă întorc la Nicodim unde am aranjat cu toţi mesagerii o întrunire pentru această dimineaţă. Când se vor fi adunat, îi voi trimite să îşi îndeplinească ultima misiune, aceea de a vesti reînvierea Maestrului. L-am auzit pe Maestru spunând că după moartea sa el va reînvia în a treia zi şi cred în acest lucru.”. După ce a vorbit astfel ambasadorilor împărăţiei, amărâţi şi disperaţi, cel care şi-a asumat sarcina de a deveni şeful comunicărilor şi informărilor s-a despărţit de ei. Ieşind din camera de sus, a lepădat în poală la Matei Levi sacul lui Iuda conţinând toate fondurile apostolice.</p>
<p id="p1_4"><sup><small>190:1.4</small></sup>  Era aproape ora nouă şi jumătate când ultimul dintre cei douăzeci şi şase de mesageri au ajuns la Nicodim. David i-a adunat imediat în curtea spaţioasă şi le-a spus:</p>
<p id="p1_5"><sup><small>190:1.5</small></sup>  ”Voi toţi fraţii mei m-aţi servit în tot acest timp conform legământului făcut faţă de mine şi între voi înşivă şi vă iau ca martori că nu am transmis niciodată informaţii false cu ajutorul vostru. Vă voi încredinţa ultima misiune în calitate de mesageri voluntari ai împărăţiei. Făcând acest lucru, vă eliberez de legământul vostru şi dizolv corpul mesagerilor. Oameni buni, eu vă declar că ne-am făcut treaba. Maestrul nu mai are nevoie de mesageri muritori. El a înviat din morţi. Înainte de a fi prins el a spus că va muri şi va reînvia în a treia zi. Am văzut mormântul - este gol. Am vorbit cu Maria Magdalena şi cu alte patru femei care au discutat cu Iisus. Vă dau drumul acum, vă urez drum bun şi vă trimit în misiunile voastre cu mesajul următor pe care îl veţi duce credincioşilor: 'Iisus a înviat din morţi, mormântul este gol.'”</p>
<p id="p1_6"><sup><small>190:1.6</small></sup>  Cea mai mare parte dintre discipolii prezenţi s-au străduit să îl convingă pe David să nu acţioneze astfel, însă nu au reuşit să-l influenţeze. Au încercat apoi să-i convingă pe mesageri însă aceştia nu au vrut să acorde atenţie cuvintelor lor de îndoială. Deci, cu puţin înainte de ora zece în această duminică dimineaţa, cei douăzeci şi şase de alergători plecară ca primi vestitori ai acestui fapt grandios şi ai acestui puternic adevăr al lui Iisus reînviat. Ei au plecat în această misiune aşa cum plecaseră şi până atunci în altele, ţinându-şi jurământul pe care l-au făcut lui David Zebedeu şi pe care l-au făcut între ei. Aceşti oameni aveau mare încredere în David. Ei au plecat în această misiune fără a mai zăbovi pentru a sta de vorbă cu acelea care îl văzuseră pe Iisus. Ei l-au crezut pe David pe cuvânt. Cei mai mulţi dintre ei au crezut ceea ce le-a spus David şi chiar şi cei care aveau unele îndoieli au dus mesajul cu aceeaşi repeziciune şi cu aceeaşi fidelitate ca şi ceilalţi.</p>
<p id="p1_7"><sup><small>190:1.7</small></sup>  În ziua aceea apostolii, corpul spiritual al împărăţiei, reuniţi în sala de sus, unde şi-au manifestat neîncrederea şi şi-au exprimat îndoielile în timp ce aceşti mesageri laici, reprezentând prima încercare de răspândire în societate a evangheliei Maestrului cu privire la fraternitatea oamenilor, au plecat la ordinul lui David, şeful lor neînfricat şi eficient pentru a proclama că salvatorul unei lumi şi al unui univers a înviat. Şi ei s-au angajat în acest serviciu memorabil înainte ca reprezentanţii aleşi ai Maestrului să fi fost dispuşi să creadă cuvântul său sau să accepte ca dovadă mărturiile oculare.</p>
<p id="p1_8"><sup><small>190:1.8</small></sup>  Cei douăzeci şi şase de curieri au fost trimişi la casa lui Lazăr în Bethania şi către toate centrele de credincioşi de la Beersheba în sus şi până la Damasc şi Sidon în nord şi de la Filadelfia din este până la Alexandria în vest.</p>
<p id="p1_9"><sup><small>190:1.9</small></sup>  După ce s-a despărţit de fraţii săi, David a mers la Iosif din Arimatheea pentru a-şi căuta mama şi pentru a pleca cu ea în Bethania ca să regăsească familia lui Iisus care îi aştepta. David a rămas în Bethania, la Marta şi Maria, până când acestea şi-au vândut bunurile pământeşti. Apoi le-a însoţit în călătoria lor pentru a se alătura fratelui lor Lazăr în Filadelfia.</p>
<p id="p1_10"><sup><small>190:1.10</small></sup>  La o săptămână după toate acestea Ioan Zebedeu a luat-o pe Maria lui Iisus la el în Bethsaida. Iacob, fratele mai mic al lui Iisus a rămas cu familia la Ierusalim. Rut a rămas în Bethania la surorile lui Lazăr. Restul familiei lui Iisus a rămas în Galileea. David Zebedeu a plecat din Bethania spre Filadelfia împreună cu Marta şi Maria, la începutul lui iunie în a doua zi a căsătoriei sale cu Rut, cea mai tânără dintre surorile lui Iisus.</p>
<h2 id="p2" class="toc-header"> <a href="#p2" class="toc-anchor">¶</a> 2. APARIŢIA LUI IISUS ÎN BETHANIA </h2>
<p id="p2_1"><sup><small>190:2.1</small></sup>  Din clipa învierii morontiale până la ascensiunea sa în spirit în sferele elevate, Iisus a apărut de nouăsprezece ori sub formă vizibilă credincioşilor săi pe Pământ<sup id="cite3"><a href="#fn3">[3]</a></sup>. El nu le-a apărut duşmanilor lui, nici celor care nu puteau afla foloase spirituale în manifestarea lui sub forma vizibilă. Prima sa apariţie a fost în faţa celor cinci femei la mormântul lui, iar cea de a doua înaintea Mariei Magdalena,la fel, la mormânt.</p>
<figure id="Figure_190_2_1" class="image urantiapedia image-style-align-right">
<img src="/image/The_Urantia_Book/Jesus_life/paintings/Jesus_appears_to_the_disciples.jpg">
<figcaption>
<em>Isus se arată ucenicilor</em>, William Brassey Hole, 1906, <a href="https://commons.wikimedia.org/wiki/File:Jesus_appears_to_the_disciples.jpg" target="_blank">Wikimedia</a>
</figcaption>
</figure>
<p id="p2_2"><sup><small>190:2.2</small></sup>  A treia sa apariţie a avut loc către amiaza acestei duminici la Bethania. Puţin după amiază Iacob, fratele mezin al lui Iisus, se găsea în grădina lui Lazăr în faţa mormântului gol al fratelui înviat al Martei şi al Mariei, repetând în mintea lor veştile pe care mesagerul lui David le adusese cu o oră înainte. Iacob a fost întotdeauna înclinat să creadă în misiunea pe Pământ a fratelui său, dar a pierdut de mult timp contactul cu lucrarea lui Iisus şi a căzut pradă gravelor îndoieli cu privire la afirmaţia ulterioară a apostolilor cum că Iisus era Mesia. Întreaga familie a fost surprinsă şi aproape descumpănită de vestea adusă de mesager. Iacob era încă în faţa mormântului gol a lui Lazăr atunci când sosise Magdalena şi când a relatase înfiorată întregii familii experienţele sale de la primele ore ale dimineţii lângă mormântul lui Iosif. Înainte ca ea să fi sfârşit, au sosit şi David Zebedeu cu mama sa; Rut, fireşte, a crezut în relatare, iar Iuda a făcut la fel după ce vorbise cu David şi cu Salomeea.</p>
<p id="p2_3"><sup><small>190:2.3</small></sup>  Între timp, în vreme ce era căutat Iacob şi înainte de a fi găsit, atunci când stătea acolo în grădină lângă mormânt, acesta a avut conştiinţa unei prezenţe în apropiere ca şi cum cineva i-ar fi atins umărul. Când s-a întors să se uite el a văzut apariţia treptată a unei forme stranii lângă el. Era prea uimit pentru a vorbi şi prea înfricoşat pentru a mai fugi. Atunci forma aceea ciudată a vorbit astfel : „Iacobe, vin să te chem în slujba împărăţiei. Alătură-te cu seriozitate fraţilor tăi şi urmează-mă.” Când Iacob şi-a auzit rostit numele el a ştiut că fratele său, Iisus, era acela care i se adresase. Tuturor le era mai greu sau mai puţin greu să întâlnească forma morontială a Maestrului însă au fost puţini aceia dintre ei care să nu-i poată recunoaşte vocea sau să-i identifica altfel seducătoarea lui personalitate de îndată ce a început să comunice cu ei<sup id="cite4"><a href="#fn4">[4]</a></sup>.</p>
<p id="p2_4"><sup><small>190:2.4</small></sup>  Dându-şi seama că Iisus i se adresa lui, Iacob s-a lăsat în genunchi strigând: „Tatăl şi fratele meu”, însă Iisus l-a rugat să rămână în picioare în timp ce îi vorbea. Au mers în grădină şi au vorbit timp vreo trei minute. Au vorbit despre experienţele de odinioară şi de previziunile privind viitorul apropiat. În timp ce se apropiau de casă Iisus spuse: „La revedere, Iacobe, până când vă voi saluta pe toţi împreună.”</p>
<p id="p2_5"><sup><small>190:2.5</small></sup>  Iacob s-a năpustit în casă în timp ce era căutat la Betphage, şi a strigat: „Tocmai l-am văzut pe Iisus şi am vorbit cu el. Va sta de vorbă cu toţi. El nu este mort; a reînviat! A dispărut din faţa mea spunând: 'La revedere până când vă voi saluta pe toţi împreună.'” Abia de terminase de vorbit când s-a întors Iuda şi Iacob i-a repetat şi lui povestea întâlnirii sale cu Iisus în grădină. Atunci au început cu toţi să creadă în reînvierea lui Iisus. Iacob a anunţat acum că nu se va întoarce în Galileea, iar David a strigat: „El nu a fost zărit doar de nişte femei emoţionate, ci chiar şi unii bărbaţi curajoşi au început să-l vadă. Mă aştept să-l văd şi eu însumi.”</p>
<p id="p2_6"><sup><small>190:2.6</small></sup>  David nu a avut prea mult de aşteptat, căci a cincia apariţie a lui Iisus, recunoscută de muritori, a avut loc cu puţin înainte de ora două după amiază, chiar în această casă a Martei şi a Mariei. Maestrul s-a făcut vizibil membrilor familiei lui pământeşti şi prietenilor, douăzeci de persoane în total. El a apărut la uşa din spate care era deschisă şi le-a spus: „Pace vouă. Salutări celor care au fost cândva lângă mine când eram în trup, şi comuniune pentru fraţii mei şi surorile mele în împărăţia cerurilor. Cum aţi putut avea îndoieli? De ce aţi aşteptat atâta până să alegeţi a urma cu toată inima lumina adevărului? Intraţi deci toţi în comuniune cu Duhul Adevărului în împărăţia Tatălui.” Pe când începeau să-şi revină din primul şoc al uimirii lor şi au dat să se apropie de el ca pentru a-l îmbrăţişa, el a dispărut din vederea lor.</p>
<p id="p2_7"><sup><small>190:2.7</small></sup>  Ei au vrut toţi să dea fuga în oraş pentru a povesti apostolilor ceea ce s-a întâmplat însă Iacob i-a reţinut. Doar Mariei Magdalena i s-a îngăduit să se întoarce la casa lui Iosif. Iacob le-a interzis să anunţe public faptul acestei vizite morontiale din cauza anumitor lucruri pe care Iisus i le-a spus lui când au vorbit în grădină, dar Iacob nu a destăinuit nimic mai mult în privinţa discuţiei sale din ziua aceea, acasă la Lazăr în Bethania, cu Maestrul înviat.</p>
<h2 id="p3" class="toc-header"> <a href="#p3" class="toc-anchor">¶</a> 3. ACASĂ LA IOSIF </h2>
<p id="p3_1"><sup><small>190:3.1</small></sup>  A cincia manifestare morontială a lui Iisus, recunoscută de ochii muritori a avut loc în prezenţa a vreo douăzeci şi cinci de credincioase adunate în casa lui Iosif din Arimatheea, către ora patru şi jumătate a aceleiaşi după amiezi de duminică. Maria Magdalena se înapoiase la Iosif cu câteva minute înainte de această apariţie. Iacob, fratele lui Iisus a cerut să nu se spună nimic apostolilor în privinţa apariţiei Maestrului la Bethania însă nu i-a putut cere Mariei să nu relateze evenimentul surorilor ei credincioase. Aşadar, după ce Maria le-a făcut pe toate surorile ei credincioase să jure că vor păstra taina, ea a început să le povestească tot ceea ce se întâmplase în timpul şederii ei la Bethania cu familia lui Iisus. Ea era în toiul acestei povestirii pasionante, când o tăcere bruscă şi solemnă s-a lăsat asupra acestor femei. Ele vedeau în mijlocul grupului lor forma în întregime vizibilă a lui Iisus reînviat. El le-a salutat spunând: „Pacea fie cu voi<sup id="cite5"><a href="#fn5">[5]</a></sup>. În comuniunea împărăţiei nu va exista nici iudeu, nici gentil, nici bogat nici sărac, nici om liber nici sclav, nici bărbat nici femeie<sup id="cite6"><a href="#fn6">[6]</a></sup><sup id="cite7"><a href="#fn7">[7]</a></sup>. Şi voi sunteţi chemate să faceţi publică vestea cea bună a eliberării omenirii prin evanghelia filiaţiei cu Dumnezeu în împărăţia cerurilor. Mergeţi în lumea largă să proclamaţi această evanghelie şi să o confirmaţi credincioşilor în această credinţă. În timp ce veţi face acestea, să nu uitaţi să-i vindecaţi pe cei bolnavi şi să-i întăriţi pe cei care sunt şovăitori şi temători<sup id="cite8"><a href="#fn8">[8]</a></sup>. Voi fi cu voi întotdeauna, chiar şi la marginea Pământului.” După ce vorbise astfel el a dispărut vederea lor, în timp ce femeile îşi plecau faţa şi se închinau în tăcere.</p>
<p id="p3_2"><sup><small>190:3.2</small></sup>  Maria Magdalena a fost martora a patru dintre apariţiile morontiale ale lui Iisus survenite până în momentul acela.</p>
<p id="p3_3"><sup><small>190:3.3</small></sup>  Ca urmare a trimiterii mesagerilor în toiul dimineţii şi datorită dezvăluirii inconştiente a unor indicii referitoare la apariţia lui Iisus în casa lui Iosif, conducătorii iudei au început să îşi dea seama la începutul serii că zvonul învierii lui Iisus s-a răspândit în oraş şi că numeroase persoane pretindeau că l-ar fi văzut. Membrii sinedriului au fost profund tulburaţi de aceste zvonuri. După ce l-a consultat în grabă pe Anna, Caiafa a convocat o reuniune a sinedriului în aceeaşi seară la ora opt. La această reuniune s-au luate măsuri pentru a se exclude din sinagogă orice persoană care ar fi menţionat reînvierea lui Iisus. S-a sugerat chiar că oricine va pretinde că l-ar fi văzut să fie trimis la moarte. Cu toate acestea, această propunere nu a fost supusă la vot, deoarece adunarea a căzut într-o confuzie apropiată de panica reală. Sanhedrinii îndrăzniseră să creadă că terminaseră cu Iisus. Ei aveau să descopere curând că adevăratele lor necazuri cu Omul din Nazareth tocmai începuseră.</p>
<h2 id="p4" class="toc-header"> <a href="#p4" class="toc-anchor">¶</a> 4. APARIŢIA ÎN FAŢA GRECILOR </h2>
<p id="p4_1"><sup><small>190:4.1</small></sup>  Către ora patru şi jumătate, în locuinţa unuia Flavius, Maestrul şi-a făcut a şasea apariţie morontială unui număr de patruzeci de greci reuniţi acolo. În timp ce aceştia erau ocupaţi cu discutarea relatărilor asupra învierii Maestrului, acesta s-a manifestat în mijlocul lor cu toate că uşile au fost bine închise. El le-a vorbit astfel: „Pacea să fie cu voi. Cu toate că Fiul Omului a apărut pe Pământ printre iudei, el a venit să slujească pe lângă toţi oamenii<sup id="cite9"><a href="#fn9">[9]</a></sup>. În împărăţia Tatălui meu nu vor exista nici iudei, nici gentili<sup id="cite10"><a href="#fn10">[10]</a></sup><sup id="cite11"><a href="#fn11">[11]</a></sup><sup id="cite12"><a href="#fn12">[12]</a></sup><sup id="cite13"><a href="#fn13">[13]</a></sup>. Voi sunteţi cu toţii fraţi, fii ai lui Dumnezeu. Mergeţi deci la toată lumea pentru a proclama această evanghelie a salvării aşa cum aţi primit-o de la ambasadorii împărăţiei şi vă voi pune în comuniunea fraternităţii fiilor Tatălui în credinţă şi în adevăr.” După ce le-a dat această misiune grecilor el s-a despărţit de ei şi nu l-au mai văzut. Ei au rămas în casă toată seară; erau prea copleşiţi de mirare şi frică pentru a se mai aventura afară. Nici unul dintre aceşti greci nu a putut dormi în noaptea aceea. Ei au rămas treji şi au discutat aceste lucruri, sperând că Maestrul le va mai face o vizită. Existau în acest grup numeroşi greci care erau la Ghetsimani când soldaţii l-au arestat pe Iisus şi când Iuda l-a trădat cu un sărut.</p>
<p id="p4_2"><sup><small>190:4.2</small></sup>  Zvonul învierii lui Iisus şi relatările referitoare la numeroasele sale apariţii înaintea discipolilor săi s-au răspândit cu repeziciune. Tot oraşul este cuprins de o mare frenezie. Deja Maestrul apăruse înaintea familiei sale, a femeilor şi a grecilor şi curând el se va manifesta în mijlocul apostolilor. Sinedriul nu va întârzia să înceapă să i-a în considerare aceste noi probleme care s-au impus atât de brusc asupra conducătorilor iudeilor. Iisus se gândeşte mult la apostolii săi, însă doreşte să îi lase în pace pentru încă câteva ore de reflecţie solemnă şi de consideraţie atentă înainte de a-i vizita.</p>
<h2 id="p5" class="toc-header"> <a href="#p5" class="toc-anchor">¶</a> 5. PLIMBAREA CU CEI DOI FRAŢI </h2>
<p id="p5_1"><sup><small>190:5.1</small></sup>  La Emmaus, la aproximativ doisprezece kilometri vest de Ierusalim trăiau doi fraţi păstori care petrecuseră săptămâna Paştelui la Ierusalim luând parte la sacrificii, la ceremonii şi la serbări. Cel mai în vârstă, Cleopa, credea mai mult sau mai puţin în Iisus. Cel puţin el a fost alungat din sinagogă. Fratele său, Iacob nu era credincios cu toate că a fost foarte intrigat de ceea ce a auzit despre învăţăturile şi lucrările Maestrului.</p>
<figure id="Figure_190_5_1" class="image urantiapedia">
<img src="/image/The_Urantia_Book/Jesus_life/paintings/The_Pilgrims_of_Emmaus_on_the_Road.jpg">
<figcaption>
<em>Pelerinii lui Emaus pe drum</em>, James Tissot, 1886 – 1894, <a href="https://commons.wikimedia.org/wiki/File:Brooklyn_Museum_-_The_Pilgrims_of_Emmaus_on_the_Road_(Les_pèlerins_d'Emmaüs_en_chemin)_-_James_Tissot.jpg" target="_blank">Wikimedia</a>
</figcaption>
</figure>
<p id="p5_2"><sup><small>190:5.2</small></sup>  În această după amiază de duminică, la cinci kilometri de Ierusalim şi cu câteva minute înainte de orele cinci, cei doi fraţi mergeau pe calea Emmausului, vorbind cu mare seriozitate despre Iisus, despre învăţătura sa şi despre lucrările sale şi în special despre zvonurile ce relatau că mormântul lui era gol şi că nişte femei au vorbit cu el<sup id="cite14"><a href="#fn14">[14]</a></sup>. Cleopa era pe jumătate dispus să creadă în aceste relatări însă Iacob afirma cu insistenţă că toată treaba era probabil o mistificare. În timp ce se contraziceau şi dezbăteau chestiunea astfel pe drumul de întoarcere acasă, manifestarea morontială a lui Iisus, a şaptea sa apariţie, s-a apropiat de cei doi călători. Cleopa l-a auzit adesea pe Iisus propovăduind şi împărţise cu el masa de mai multe ori la credincioşii din Ierusalim, însă nu l-a recunoscut pe Maestru nici măcar când acesta le-a vorbit direct.</p>
<p id="p5_3"><sup><small>190:5.3</small></sup>  După ce i-a însoţit până la capătul drumului Iisus a spus: „Despre ce vorbeaţi voi cu atâta seriozitate când am dat eu peste voi?” Când el a spus aceasta cei doi fraţi au stat pe loc şi s-au uitat la el cu o tristă surprindere . Cleopa a spus: „Este oare posibil ca tu să stai în Ierusalim şi să nu şti despre lucrurile care tocmai s-au petrecut acolo?” Maestrul a întrebat: „Ce lucruri?” Cleopa a răspuns: „Dacă tu nu şti nimic despre aceste chestiuni, atunci tu eşti singurul din tot Ierusalimul care nu a auzit zvonurile referitoare la Iisus din Nazareth, care era un profet puternic în cuvinte şi în fapte în faţa lui Dumnezeu şi a poporului. Şefii preoţilor şi conducătorii noştri l-au dat romanilor cerând să fie răstignit. Or, mulţi dintre noi am sperat că el va fi acela care va elibera Israelul de sub jugul gentililor. Însă aceasta nu este totul. Noi suntem acum în a treia zi de la răstignirea sa şi nişte femei ne-au surprins când au declarat că au mers la mormânt şi l-au găsit gol. Aceleaşi femei au repetat cu insistenţă că ele au stat de vorbă cu acest om şi au susţinut că el a înviat din morţi. Iar când ele s-au dus să le povestească acestea oamenilor, doi dintre apostolii lui au alergat să vadă mormântul şi l-au găsit, de asemenea, gol<sup id="cite15"><a href="#fn15">[15]</a></sup>.” Aici Iacob şi-a întrerupt fratele pentru a spune: „însă nu l-au văzut pe Iisus.”</p>
<p id="p5_4"><sup><small>190:5.4</small></sup>  Şi cum mergeau ei aşa Iisus le-a spus: „Cât de greu pricepeţi voi adevărul! Dacă îmi spuneţi că voi tocmai discutaţi despre învăţăturile şi lucrările acestui om atunci eu pot să vă iluminez, căci sunt mai mult decât familiar cu aceste învăţături<sup id="cite16"><a href="#fn16">[16]</a></sup><sup id="cite17"><a href="#fn17">[17]</a></sup>. Nu vă amintiţi ceea ce a propovăduit Iisus întotdeauna, cum că împărăţia sa nu era din această lume şi că toţi oamenii, fiind fii ai lui Dumnezeu, ar trebui deci să găsească eliberarea şi libertatea în bucuria spirituală şi în comuniunea fraternă a slujirii cu dragoste în acest nou regat al adevărului şi al iubirii Tatălui celest<sup id="cite18"><a href="#fn18">[18]</a></sup><sup id="cite19"><a href="#fn19">[19]</a></sup><sup id="cite20"><a href="#fn20">[20]</a></sup><sup id="cite21"><a href="#fn21">[21]</a></sup><sup id="cite22"><a href="#fn22">[22]</a></sup><sup id="cite23"><a href="#fn23">[23]</a></sup><sup id="cite24"><a href="#fn24">[24]</a></sup>. Nu vă mai amintiţi cum acest Fiu al Omului a proclamat mântuirea lui Dumnezeu pentru toţi oamenii, vindecându-i pe cei bolnavii şi pe cei plăpânzi şi eliberându-i pe cei care erau legaţi de teamă şi înrobiţi de rău? Nu ştiţi că acest om din Nazareth a spus discipolilor săi că va trebui să meargă la Ierusalim şi să fie dat duşmanilor săi, care îl vor condamna la moarte, şi că va reînvia în cea de-a treia zi? Nu vi s-au spus oare toate aceste lucruri şi nu aţi citit voi niciodată pasajele din scripturi referitoare la această zi de mântuire pentru iudei şi pentru gentili unde este spus că în el toate familiile Pământului vor fi binecuvântate, că el va auzi chemarea celor aflaţi în nevoie şi va salva sufletele săracilor care îl vor căuta? Că toate naţiunile îl vor socoti binecuvântat? Că acest Eliberator va fi ca umbra unei mari stânci, pe un pământ istovit, că va hrăni turma ca un adevărat păstor ţinând mieii în braţele sale şi purtându-i cu tandreţe în sânul său? Că va deschide ochii orbilor spirituali şi va scoate la lumină prizonierii disperării afară în deplina libertate şi în lumină? Că toţi cei care sunt în întuneric vor vedea marea lumină a salvării eterne? Că va alina inimile zdrobite, va proclama libertatea celor prinşi în păcat şi va deschide porţile închisorii sclavilor fricii şi celor care sunt înlănţuiţi de rău? Că îi va consola pe cei necăjiţi şi va revărsa asupra lor bucuria salvării în locul necazurilor şi al asupririi? Că va fi dorinţa tuturor naţiunilor şi bucuria veşnică a celor care caută dreptatea? Că acest fiu al adevărului şi al dreptăţii se va ridica asupra lumii cu o lumină a vindecării şi cu o putere a salvării? Chiar şi că el îşi va salva poporul de păcatele lui, că îi va căuta şi salva cu adevărat pe cei care sunt pierduţi<sup id="cite25"><a href="#fn25">[25]</a></sup>. Că el nu va distruge pe cei slabi, ci va aduce mântuirea tuturor cărora le este foame şi sete de dreptate<sup id="cite26"><a href="#fn26">[26]</a></sup><sup id="cite27"><a href="#fn27">[27]</a></sup>. Că cei care cred în el vor avea viaţă veşnică<sup id="cite28"><a href="#fn28">[28]</a></sup>. Că îşi va răspândi spiritul peste toată carnea şi că pentru fiecare credincios, acest Spirit al Adevărului va fi o sursă de apă vie ţâşnind până la viaţa veşnică<sup id="cite29"><a href="#fn29">[29]</a></sup><sup id="cite30"><a href="#fn30">[30]</a></sup>. Nu aţi înţeles măreţia evangheliei împărăţiei pe care v-a dat-o acest om ? Oare nu pricepeţi cât de mare este mântuirea de care beneficiaţi?”<sup id="cite31"><a href="#fn31">[31]</a></sup><sup id="cite32"><a href="#fn32">[32]</a></sup><sup id="cite33"><a href="#fn33">[33]</a></sup><sup id="cite34"><a href="#fn34">[34]</a></sup><sup id="cite35"><a href="#fn35">[35]</a></sup><sup id="cite36"><a href="#fn36">[36]</a></sup><sup id="cite37"><a href="#fn37">[37]</a></sup><sup id="cite38"><a href="#fn38">[38]</a></sup><sup id="cite39"><a href="#fn39">[39]</a></sup><sup id="cite40"><a href="#fn40">[40]</a></sup><sup id="cite41"><a href="#fn41">[41]</a></sup><sup id="cite42"><a href="#fn42">[42]</a></sup></p>
<p id="p5_5"><sup><small>190:5.5</small></sup>  Între timp ei se apropiaseră de satul în care locuiau aceşti doi fraţi. Aceşti doi oameni nu au mai rostit nici un cuvânt de când începuse Iisus să le propovăduiască pe drum. Ei au ajuns curând în faţa umilei lor locuinţe şi Iisus s-a despărţit de ei continuând să coboare pe drum însă ei l-au rugat să intre să rămână cu ei. Ei au insistat să înnopteze la ei, deoarece se lăsa noaptea şi Iisus a consimţit. La foarte puţin timp după ce au intrat în casă ei s-au aşezat să mănânce. Fraţii i-au dat pâinea să o binecuvânteze şi când au început să rupă din ea şi să le-o împartă ochii li s-au deschis, Cleopa a recunoscut că oaspetele lor era Maestrul însuşi. Imediat ce Cleopa a zis: „Este Maestrul!” Iisus morontial a dispărut din vederea lor.<sup id="cite43"><a href="#fn43">[43]</a></sup></p>
<p id="p5_6"><sup><small>190:5.6</small></sup>  Atunci şi-au spus unul altuia: „Nu este de mirare că inimile ne-au fost înflăcărate când ne-a vorbit în timp ce mergeam de-a lungul drumului! şi în timp ce deschidea înţelegerii noastre învăţăturile Scripturilor!”<sup id="cite44"><a href="#fn44">[44]</a></sup></p>
<p id="p5_7"><sup><small>190:5.7</small></sup>  Ei nu s-au oprit din. Îl văzuseră pe Maestrul morontial<sup id="cite45"><a href="#fn45">[45]</a></sup>. Au ieşit în fugă din casă grăbindu-se înapoi la Ierusalim pentru a răspândi vestea cea bună a Mântuitorului reînviat.</p>
<p id="p5_8"><sup><small>190:5.8</small></sup>  Către ora nouă din seara aceea, chiar înainte de apariţia Maestrului înaintea celor zece apostoli, aceşti doi fraţi înflăcăraţi au venit la ceilalţi apostoli, în camera de sus, declarând că l-au văzut pe Iisus şi au vorbit cu el<sup id="cite46"><a href="#fn46">[46]</a></sup>. Ei au povestit tot ceea ce le spusese Iisus şi cum l-au identificat ei în momentul în care rupea pâinea.</p>
<br/>
<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/ro/The_Urantia_Book/189">Capitolul 189. Învierea</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/ro/The_Urantia_Book/Index">Index</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/ro/The_Urantia_Book/191">Capitolul 191. Apariţia apostolilor şi a altor ucenici influenţi</a></td>
      </tr>
    </tbody>
  </table>
</figure>
<h2>Referințe</h2>
<div style="-moz-column-width: 30em; -webkit-column-width: 30em; column-width: 30em; margin-top: 1em;">
<ol style="margin: 0; padding-top: 0px;">
  <li style="margin-top:0px;" id="fn1"><a href="#cite1">↑</a> <i>Jesus controls all “life”</i>: <a href="/ro/Bible/John/10#v17">Ioan 10:17-18</a>; <a href="/ro/Bible/John/11#v25">Ioan 11:25-26</a>; <a href="/ro/Bible/John/17#v2">Ioan 17:2-3</a>. </li>
  <li id="fn2"><a href="#cite2">↑</a> <i>Credința în înviere</i>: <a href="/ro/Bible/Acts_of_the_Apostles/4#v10">Fapte 4:10-12</a>; <a href="/ro/Bible/Romans/10#v9">Rom 10:9-13</a>; <a href="/ro/Bible/1_Corinthians/15#v12">1 Cor 15:12-20</a>; <a href="/ro/Bible/1_Peter/1#v21">1 Pet 1:21</a>. </li>
  <li id="fn3"><a href="#cite3">↑</a> <i>Isus S-a arătat credincioșilor</i>: <a href="/ro/Bible/Acts_of_the_Apostles/10#v41">Fapte 10:41</a>. </li>
  <li id="fn4"><a href="#cite4">↑</a> <i>Apariția lui James</i>: <a href="/ro/Bible/1_Corinthians/15#v7a">1 Cor 15:7a</a>. </li>
  <li id="fn5"><a href="#cite5">↑</a> <i>În regat, fără diferențe</i>: <a href="/ro/Bible/2_Chronicles/19#v7">2 Cron 19:7</a>; <a href="/ro/Bible/Job/34#v19">Iov 34:19</a>; <a href="/ro/Bible/Sirach/35#v12">Ecle 35:12</a>; <a href="/ro/Bible/Acts_of_the_Apostles/10#v34">Fapte 10:34</a>; <a href="/ro/Bible/Romans/2#v11">Rom 2:11</a>; <a href="/ro/Bible/Galatians/2#v6">Gal 2:6</a>; <a href="/ro/Bible/Galatians/3#v28">Gal 3:28</a>; <a href="/ro/Bible/Ephesians/6#v9">Ef 6:9</a>; <a href="/ro/Bible/Colossians/3#v11">Col 3:11</a>. </li>
  <li id="fn6"><a href="#cite6">↑</a> <i>Great commission</i>: <a href="/ro/Bible/Matthew/24#v14">Mat 24:14</a>; <a href="/ro/Bible/Matthew/28#v19">Mat 28:19-20a</a>; <a href="/ro/Bible/Mark/13#v10">Marcu 13:10</a>; <a href="/ro/Bible/Mark/16#v15">Marcu 16:15</a>; <a href="/ro/Bible/Luke/24#v47">Luca 24:47</a>; <a href="/ro/Bible/John/17#v18">Ioan 17:18</a>; <a href="/ro/Bible/Acts_of_the_Apostles/1#v8b">Fapte 1:8b</a>. </li>
  <li id="fn7"><a href="#cite7">↑</a> <i>Evanghelia fiului</i>: <a href="/ro/Bible/1_Chronicles/22#v10">1 Cron 22:10</a>; <a href="/ro/Bible/Psalms/2#v7">Ps 2:7</a>; <a href="/ro/Bible/Isaiah/56#v5">Isa 56:5</a>; <a href="/ro/Bible/Matthew/5#v9">Mat 5:9,16,45</a>; <a href="/ro/Bible/Luke/20#v36">Luca 20:36</a>; <a href="/ro/Bible/John/1#v12">Ioan 1:12-13</a>; <a href="/ro/Bible/John/11#v52">Ioan 11:52</a>; <a href="/ro/Bible/Acts_of_the_Apostles/17#v28">Fapte 17:28-29</a>; <a href="/ro/Bible/Romans/8#v14">Rom 8:14-17,19,21</a>; <a href="/ro/Bible/Romans/9#v26">Rom 9:26</a>; <a href="/ro/Bible/2_Corinthians/6#v18">2 Cor 6:18</a>; <a href="/ro/Bible/Galatians/3#v26">Gal 3:26</a>; <a href="/ro/Bible/Galatians/4#v5">Gal 4:5-7</a>; <a href="/ro/Bible/Ephesians/1#v5">Ef 1:5</a>; <a href="/ro/Bible/Philippians/2#v15">Flp 2:15</a>; <a href="/ro/Bible/Hebrews/12#v5">Evr 12:5-8</a>; <a href="/ro/Bible/1_John/3#v1">1 Ioan 3:1-2,10</a>; <a href="/ro/Bible/1_John/5#v2">1 Ioan 5:2</a>; <a href="/ro/Bible/Revelation/21#v7">Apoc 21:7</a>; <a href="/ro/Bible/2_Samuel/7#v14">2 Sam 7:14</a>. </li>
  <li id="fn8"><a href="#cite8">↑</a> <i>Mare promisiune</i>: <a href="/ro/Bible/Matthew/28#v20">Mat 28:20</a>. </li>
  <li id="fn9"><a href="#cite9">↑</a> <i>Nici evreu, nici neamuri</i>: <a href="/ro/Bible/2_Chronicles/19#v7">2 Cron 19:7</a>; <a href="/ro/Bible/Job/34#v19">Iov 34:19</a>; <a href="/ro/Bible/Sirach/35#v12">Ecle 35:12</a>; <a href="/ro/Bible/Acts_of_the_Apostles/10#v34">Fapte 10:34</a>; <a href="/ro/Bible/Romans/2#v11">Rom 2:11</a>; <a href="/ro/Bible/Galatians/2#v6">Gal 2:6</a>; <a href="/ro/Bible/Galatians/3#v28">Gal 3:28</a>; <a href="/ro/Bible/Ephesians/6#v9">Ef 6:9</a>; <a href="/ro/Bible/Colossians/3#v11">Col 3:11</a>. </li>
  <li id="fn10"><a href="#cite10">↑</a> <i>Great commission</i>: <a href="/ro/Bible/Matthew/24#v14">Mat 24:14</a>; <a href="/ro/Bible/Matthew/28#v19">Mat 28:19-20a</a>; <a href="/ro/Bible/Mark/13#v10">Marcu 13:10</a>; <a href="/ro/Bible/Mark/16#v15">Marcu 16:15</a>; <a href="/ro/Bible/Luke/24#v47">Luca 24:47</a>; <a href="/ro/Bible/John/17#v18">Ioan 17:18</a>; <a href="/ro/Bible/Acts_of_the_Apostles/1#v8b">Fapte 1:8b</a>. </li>
  <li id="fn11"><a href="#cite11">↑</a> <i>Evanghelia Mântuirii</i>: <a href="/ro/Bible/Luke/1#v69">Luca 1:69,77</a>; <a href="/ro/Bible/Luke/3#v6">Luca 3:6</a>; <a href="/ro/Bible/John/4#v22">Ioan 4:22-23</a>; <a href="/ro/Bible/Acts_of_the_Apostles/4#v12">Fapte 4:12</a>; <a href="/ro/Bible/Acts_of_the_Apostles/13#v47">Fapte 13:47</a>; <a href="/ro/Bible/Acts_of_the_Apostles/16#v17">Fapte 16:17</a>; <a href="/ro/Bible/Acts_of_the_Apostles/28#v28">Fapte 28:28</a>; <a href="/ro/Bible/Romans/1#v16">Rom 1:16-17</a>; <a href="/ro/Bible/Romans/10#v10">Rom 10:10-13</a>; <a href="/ro/Bible/Ephesians/1#v13">Ef 1:13-14</a>; <a href="/ro/Bible/Philippians/1#v19">Flp 1:19,28</a>; <a href="/ro/Bible/1_Thessalonians/5#v9">1 Tes 5:9</a>; <a href="/ro/Bible/Titus/2#v11">Tit 2:11</a>. </li>
  <li id="fn12"><a href="#cite12">↑</a> <i>Fraternitate, fraternitate</i>: <a href="/ro/Bible/1_Corinthians/1#v9">1 Cor 1:9-10</a>; <a href="/ro/Bible/1_John/1#v3">1 Ioan 1:3-7</a>. </li>
  <li id="fn13"><a href="#cite13">↑</a> <i>Fiii credinței</i>: <a href="/ro/Bible/Galatians/3#v26">Gal 3:26</a>. </li>
  <li id="fn14"><a href="#cite14">↑</a> <i>Drumul spre Emaus</i>: <a href="/ro/Bible/Mark/16#v12">Marcu 16:12</a>; <a href="/ro/Bible/Luke/24#v13">Luca 24:13-16</a>. </li>
  <li id="fn15"><a href="#cite15">↑</a> <i>Vorbește despre Isus</i>: <a href="/ro/Bible/Luke/24#v17">Luca 24:17-24</a>. </li>
  <li id="fn16"><a href="#cite16">↑</a> <i>Discursul lui Isus</i>: <a href="/ro/Bible/Luke/24#v27">Luca 24:27</a>. </li>
  <li id="fn17"><a href="#cite17">↑</a> <i>Bărbații încetinesc să învețe adevărul</i>: <a href="/ro/Bible/Luke/24#v25">Luca 24:25-27</a>. </li>
  <li id="fn18"><a href="#cite18">↑</a> <i>Regatul nu al acestei lumi</i>: <a href="/ro/Bible/John/8#v23">Ioan 8:23</a>; <a href="/ro/Bible/John/18#v36">Ioan 18:36</a>. </li>
  <li id="fn19"><a href="#cite19">↑</a> <i>Toți oamenii sunt fii ai lui Dumnezeu</i>: <a href="/ro/Bible/1_Chronicles/22#v10">1 Cron 22:10</a>; <a href="/ro/Bible/Psalms/2#v7">Ps 2:7</a>; <a href="/ro/Bible/Isaiah/56#v5">Isa 56:5</a>; <a href="/ro/Bible/Matthew/5#v9">Mat 5:9,16,45</a>; <a href="/ro/Bible/Luke/20#v36">Luca 20:36</a>; <a href="/ro/Bible/John/1#v12">Ioan 1:12-13</a>; <a href="/ro/Bible/John/11#v52">Ioan 11:52</a>; <a href="/ro/Bible/Acts_of_the_Apostles/17#v28">Fapte 17:28-29</a>; <a href="/ro/Bible/Romans/8#v14">Rom 8:14-17,19,21</a>; <a href="/ro/Bible/Romans/9#v26">Rom 9:26</a>; <a href="/ro/Bible/2_Corinthians/6#v18">2 Cor 6:18</a>; <a href="/ro/Bible/Galatians/3#v26">Gal 3:26</a>; <a href="/ro/Bible/Galatians/4#v5">Gal 4:5-7</a>; <a href="/ro/Bible/Ephesians/1#v5">Ef 1:5</a>; <a href="/ro/Bible/Philippians/2#v15">Flp 2:15</a>; <a href="/ro/Bible/Hebrews/12#v5">Evr 12:5-8</a>; <a href="/ro/Bible/1_John/3#v1">1 Ioan 3:1-2,10</a>; <a href="/ro/Bible/1_John/5#v2">1 Ioan 5:2</a>; <a href="/ro/Bible/Revelation/21#v7">Apoc 21:7</a>; <a href="/ro/Bible/2_Samuel/7#v14">2 Sam 7:14</a>. </li>
  <li id="fn20"><a href="#cite20">↑</a> <i>Moartea și învierea prevestite</i>: <a href="/ro/Bible/Matthew/16#v21">Mat 16:21</a>; <a href="/ro/Bible/Matthew/17#v22">Mat 17:22-23a</a>; <a href="/ro/Bible/Matthew/20#v17">Mat 20:17-19</a>; <a href="/ro/Bible/Matthew/27#v63">Mat 27:63</a>; <a href="/ro/Bible/Mark/8#v31">Marcu 8:31</a>; <a href="/ro/Bible/Mark/9#v31">Marcu 9:31</a>; <a href="/ro/Bible/Mark/10#v32">Marcu 10:32-34</a>; <a href="/ro/Bible/Luke/9#v22">Luca 9:22,31,43b-44</a>; <a href="/ro/Bible/Luke/18#v31">Luca 18:31-33</a>; <a href="/ro/Bible/Luke/24#v7">Luca 24:7,46</a>; <a href="/ro/Bible/John/14#v28a">Ioan 14:28a</a>; <a href="/ro/Bible/John/20#v9">Ioan 20:9</a>. </li>
  <li id="fn21"><a href="#cite21">↑</a> <i>Toate familiile să fie binecuvântate</i>: <a href="/ro/Bible/Genesis/12#v3">Gen 12:3</a>; <a href="/ro/Bible/Genesis/28#v14">Gen 28:14</a>. </li>
  <li id="fn22"><a href="#cite22">↑</a> <i>El va auzi strigătul săracilor și nevoiașii</i>: <a href="/ro/Bible/Psalms/72#v4">Ps 72:4,12-13</a>; <a href="/ro/Bible/Psalms/113#v5">Ps 113:5-8</a>; <a href="/ro/Bible/Isaiah/41#v17">Isa 41:17</a>. </li>
  <li id="fn23"><a href="#cite23">↑</a> <i>Națiunile Îl numesc binecuvântat</i>: <a href="/ro/Bible/Psalms/72#v17">Ps 72:17</a>; <a href="/ro/Bible/Malachi/3#v12">Mal 3:12</a>. </li>
  <li id="fn24"><a href="#cite24">↑</a> <i>Umbra stâncii mari</i>: <a href="/ro/Bible/Isaiah/32#v2">Isa 32:2</a>. </li>
  <li id="fn25"><a href="#cite25">↑</a> <i>Hrănește turma ca adevărat păstor</i>: <a href="/ro/Bible/Isaiah/40#v11">Isa 40:11</a>. </li>
  <li id="fn26"><a href="#cite26">↑</a> <i>Deschideți ochii orbilor spirituali</i>: <a href="/ro/Bible/Isaiah/42#v7">Isa 42:7</a>. </li>
  <li id="fn27"><a href="#cite27">↑</a> <i>În întuneric o mare lumină</i>: <a href="/ro/Bible/Isaiah/9#v2">Isa 9:2</a>. </li>
  <li id="fn28"><a href="#cite28">↑</a> <i>Bind up brokenhearted</i>: <a href="/ro/Bible/Isaiah/61#v1">Isa 61:1</a>. </li>
  <li id="fn29"><a href="#cite29">↑</a> <i>El va mângâia pe cei îndoliați</i>: <a href="/ro/Bible/Isaiah/57#v18">Isa 57:18</a>; <a href="/ro/Bible/Isaiah/61#v2">Isa 61:2-3</a>; <a href="/ro/Bible/Jeremiah/31#v13">Ier 31:13</a>; <a href="/ro/Bible/Matthew/5#v4">Mat 5:4</a>. </li>
  <li id="fn30"><a href="#cite30">↑</a> <i>Bucuria mântuirii</i>: <a href="/ro/Bible/Psalms/51#v12">Ps 51:12</a>; <a href="/ro/Bible/Isaiah/12#v3">Isa 12:3</a>; <a href="/ro/Bible/Habakkuk/3#v18">Hab 3:18</a>. </li>
  <li id="fn31"><a href="#cite31">↑</a> <i>El este dorința tuturor națiunilor</i>: <a href="/ro/Bible/Haggai/2#v7">Hag 2:7</a>. </li>
  <li id="fn32"><a href="#cite32">↑</a> <i>Bucurie veșnică</i>: <a href="/ro/Bible/Isaiah/35#v10">Isa 35:10</a>; <a href="/ro/Bible/Isaiah/51#v11">Isa 51:11</a>; <a href="/ro/Bible/Isaiah/61#v7">Isa 61:7</a>. </li>
  <li id="fn33"><a href="#cite33">↑</a> <i>Fiul, soarele dreptății</i>: <a href="/ro/Bible/Malachi/4#v2">Mal 4:2</a>. </li>
  <li id="fn34"><a href="#cite34">↑</a> <i>O putere salvatoare</i>: <a href="/ro/Bible/Psalms/28#v8">Ps 28:8</a>. </li>
  <li id="fn35"><a href="#cite35">↑</a> <i>El ne va mântui de păcate</i>: <a href="/ro/Bible/Matthew/1#v21">Mat 1:21</a>. </li>
  <li id="fn36"><a href="#cite36">↑</a> <i>El îi va căuta și va salva pe cei pierduți</i>: <a href="/ro/Bible/Matthew/18#v11">Mat 18:11</a>; <a href="/ro/Bible/Luke/19#v10">Luca 19:10</a>. </li>
  <li id="fn37"><a href="#cite37">↑</a> <i>Sete de dreptate</i>: <a href="/ro/Bible/Matthew/5#v6">Mat 5:6</a>. </li>
  <li id="fn38"><a href="#cite38">↑</a> <i>Credincioșii trăiesc pentru totdeauna</i>: <a href="/ro/Bible/Daniel/12#v2">Dan 12:2</a>; <a href="/ro/Bible/Matthew/19#v16">Mat 19:16,29</a>; <a href="/ro/Bible/Matthew/25#v46">Mat 25:46</a>; <a href="/ro/Bible/Mark/10#v17">Marcu 10:17,30</a>; <a href="/ro/Bible/Luke/10#v25">Luca 10:25</a>; <a href="/ro/Bible/Luke/18#v18">Luca 18:18,30</a>; <a href="/ro/Bible/John/3#v15">Ioan 3:15-16,36</a>; <a href="/ro/Bible/John/4#v14">Ioan 4:14,36</a>; <a href="/ro/Bible/John/5#v24">Ioan 5:24,39</a>; <a href="/ro/Bible/John/6#v27">Ioan 6:27,40,47</a>; <a href="/ro/Bible/John/6#v54">Ioan 6:54,68</a>; <a href="/ro/Bible/John/8#v51">Ioan 8:51-52</a>; <a href="/ro/Bible/John/10#v28">Ioan 10:28</a>; <a href="/ro/Bible/John/11#v25">Ioan 11:25-26</a>; <a href="/ro/Bible/John/12#v25">Ioan 12:25,50</a>; <a href="/ro/Bible/John/17#v2">Ioan 17:2-3</a>; <a href="/ro/Bible/Acts_of_the_Apostles/13#v46">Fapte 13:46-48</a>; <a href="/ro/Bible/Romans/2#v7">Rom 2:7</a>; <a href="/ro/Bible/Romans/5#v21">Rom 5:21</a>; <a href="/ro/Bible/Romans/6#v22">Rom 6:22-23</a>; <a href="/ro/Bible/Galatians/6#v8">Gal 6:8</a>; <a href="/ro/Bible/1_Timothy/1#v16">1 Tim 1:16</a>; <a href="/ro/Bible/1_Timothy/6#v12">1 Tim 6:12,19</a>; <a href="/ro/Bible/Titus/1#v2">Tit 1:2</a>; <a href="/ro/Bible/Titus/3#v7">Tit 3:7</a>; <a href="/ro/Bible/1_John/1#v2">1 Ioan 1:2</a>; <a href="/ro/Bible/1_John/2#v25">1 Ioan 2:25</a>; <a href="/ro/Bible/1_John/3#v15">1 Ioan 3:15</a>; <a href="/ro/Bible/1_John/5#v11">1 Ioan 5:11,13,20</a>; <a href="/ro/Bible/Jude/1#v21">Iuda 1:21</a>; <a href="/ro/Bible/Revelation/22#v5">Apoc 22:5</a>. </li>
  <li id="fn39"><a href="#cite39">↑</a> <i>El va revărsa duh peste orice făptură</i>: <a href="/ro/Bible/Ezekiel/11#v19">Ezec 11:19</a>; <a href="/ro/Bible/Ezekiel/18#v31">Ezec 18:31</a>; <a href="/ro/Bible/Ezekiel/36#v26">Ezec 36:26-27</a>; <a href="/ro/Bible/Joel/2#v28">Ioel 2:28-29</a>; <a href="/ro/Bible/Luke/24#v49">Luca 24:49</a>; <a href="/ro/Bible/John/7#v39">Ioan 7:39</a>; <a href="/ro/Bible/John/14#v16">Ioan 14:16-18,23-26</a>; <a href="/ro/Bible/John/15#v4">Ioan 15:4,26</a>; <a href="/ro/Bible/John/16#v7">Ioan 16:7-8,13-14</a>; <a href="/ro/Bible/John/17#v21">Ioan 17:21-23</a>; <a href="/ro/Bible/Acts_of_the_Apostles/1#v5">Fapte 1:5,8a</a>; <a href="/ro/Bible/Acts_of_the_Apostles/2#v1">Fapte 2:1-4,16-18</a>; <a href="/ro/Bible/Acts_of_the_Apostles/2#v33">Fapte 2:33</a>; <a href="/ro/Bible/2_Corinthians/13#v5">2 Cor 13:5</a>; <a href="/ro/Bible/Galatians/2#v20">Gal 2:20</a>; <a href="/ro/Bible/Galatians/4#v6">Gal 4:6</a>; <a href="/ro/Bible/Ephesians/1#v13">Ef 1:13</a>; <a href="/ro/Bible/Ephesians/4#v30">Ef 4:30</a>; <a href="/ro/Bible/1_John/4#v12">1 Ioan 4:12-15</a>. </li>
  <li id="fn40"><a href="#cite40">↑</a> <i>Spiritul va fi o fântână de apă</i>: <a href="/ro/Bible/John/4#v14">Ioan 4:14</a>. </li>
  <li id="fn41"><a href="#cite41">↑</a> <i>Evanghelia împărăției</i>: <a href="/ro/Bible/Matthew/3#v2">Mat 3:2</a>; <a href="/ro/Bible/Matthew/4#v17">Mat 4:17,23</a>; <a href="/ro/Bible/Matthew/5#v3">Mat 5:3,10,19-20</a>; <a href="/ro/Bible/Matthew/6#v33">Mat 6:33</a>; <a href="/ro/Bible/Matthew/7#v21">Mat 7:21</a>; <a href="/ro/Bible/Matthew/8#v11">Mat 8:11</a>; <a href="/ro/Bible/Matthew/9#v35">Mat 9:35</a>; <a href="/ro/Bible/Matthew/10#v7">Mat 10:7</a>; <a href="/ro/Bible/Matthew/11#v11">Mat 11:11-12</a>; <a href="/ro/Bible/Matthew/12#v28">Mat 12:28</a>; <a href="/ro/Bible/Matthew/13#v11">Mat 13:11,24,31-52</a>; <a href="/ro/Bible/Matthew/16#v19">Mat 16:19</a>; <a href="/ro/Bible/Matthew/18#v1">Mat 18:1-4,23</a>; <a href="/ro/Bible/Matthew/19#v14">Mat 19:14,23-24</a>; <a href="/ro/Bible/Matthew/20#v1">Mat 20:1</a>; <a href="/ro/Bible/Matthew/21#v31">Mat 21:31,43</a>; <a href="/ro/Bible/Matthew/22#v2">Mat 22:2</a>; <a href="/ro/Bible/Matthew/23#v13">Mat 23:13</a>; <a href="/ro/Bible/Matthew/24#v14">Mat 24:14</a>; <a href="/ro/Bible/Matthew/25#v1">Mat 25:1,14</a>; <a href="/ro/Bible/Mark/1#v14">Marcu 1:14-15</a>; <a href="/ro/Bible/Mark/4#v11">Marcu 4:11,26,30</a>; <a href="/ro/Bible/Mark/9#v1">Marcu 9:1,47</a>; <a href="/ro/Bible/Mark/10#v14">Marcu 10:14-15,23-25</a>; <a href="/ro/Bible/Mark/12#v34">Marcu 12:34</a>; <a href="/ro/Bible/Mark/14#v25">Marcu 14:25</a>; <a href="/ro/Bible/Mark/15#v43">Marcu 15:43</a>; <a href="/ro/Bible/Luke/4#v43">Luca 4:43</a>; <a href="/ro/Bible/Luke/6#v20">Luca 6:20</a>; <a href="/ro/Bible/Luke/7#v28">Luca 7:28</a>; <a href="/ro/Bible/Luke/8#v1">Luca 8:1,10</a>; <a href="/ro/Bible/Luke/9#v2">Luca 9:2,11,27</a>; <a href="/ro/Bible/Luke/9#v60">Luca 9:60,62</a>; <a href="/ro/Bible/Luke/10#v9">Luca 10:9-11</a>; <a href="/ro/Bible/Luke/11#v20">Luca 11:20</a>; <a href="/ro/Bible/Luke/12#v31">Luca 12:31-32</a>; <a href="/ro/Bible/Luke/13#v18">Luca 13:18,20,28-29</a>; <a href="/ro/Bible/Luke/14#v15">Luca 14:15</a>; <a href="/ro/Bible/Luke/16#v16">Luca 16:16</a>; <a href="/ro/Bible/Luke/17#v20">Luca 17:20-21</a>; <a href="/ro/Bible/Luke/18#v16">Luca 18:16-17,24-25</a>; <a href="/ro/Bible/Luke/19#v11">Luca 19:11</a>; <a href="/ro/Bible/Luke/21#v31">Luca 21:31</a>; <a href="/ro/Bible/Luke/22#v16">Luca 22:16-18</a>; <a href="/ro/Bible/Luke/23#v51">Luca 23:51</a>; <a href="/ro/Bible/John/3#v3">Ioan 3:3,5</a>; <a href="/ro/Bible/Romans/14#v17">Rom 14:17</a>; <a href="/ro/Bible/1_Corinthians/4#v20">1 Cor 4:20</a>; <a href="/ro/Bible/1_Corinthians/6#v9">1 Cor 6:9-10</a>. </li>
  <li id="fn42"><a href="#cite42">↑</a> <i>Ce mare mântuire</i>: <a href="/ro/Bible/Hebrews/2#v3">Evr 2:3</a>. </li>
  <li id="fn43"><a href="#cite43">↑</a> <i>Sosire și recunoaștere</i>: <a href="/ro/Bible/Luke/24#v28">Luca 24:28-31</a>. </li>
  <li id="fn44"><a href="#cite44">↑</a> <i>Nu e de mirare că inimile ard</i>: <a href="/ro/Bible/Luke/24#v32">Luca 24:32</a>. </li>
  <li id="fn45"><a href="#cite45">↑</a> <i>Întoarcerea la Ierusalim</i>: <a href="/ro/Bible/Luke/24#v33">Luca 24:33</a>. </li>
  <li id="fn46"><a href="#cite46">↑</a> <i>Vești bune: Domnul înviat</i>: <a href="/ro/Bible/Mark/16#v13a">Marcu 16:13a</a>; <a href="/ro/Bible/Luke/24#v34">Luca 24:34-35</a>. </li>
</ol>
</div>
