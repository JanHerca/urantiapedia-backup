<!--
title: CAPITOLUL 195. DUPĂ RUSALII
description: 
published: true
date: 2023-5-17T0:20:4Z
tags: the urantia book—papers
editor: ckeditor
dateCreated: 2022-8-10T23:10:49Z
-->

<p class="v-card v-sheet theme--light grey lighten-3 px-2 mb-4">© 2004 Fundația Urantia</p>
<figure class="table chapter-navigator">
  <table>
    <tbody>
      <tr>
        <td>
        <a href="/ro/The_Urantia_Book/194">
          <span class="mdi mdi-arrow-left-drop-circle"></span><span class="pl-2">Capitolul 194. Revărsarea Spiritului Adevărului</span>
        </a>
        </td>
        <td>
        <a href="/ro/The_Urantia_Book/Index">
          <span class="mdi mdi-book-open-variant"></span><span class="pl-2">Index</span>
        </a>
        <br>
        <a href="/ro/The_Urantia_Book_Multiple/195">
          <span class="mdi mdi-view-parallel"></span><span class="pl-2">Varianta multipla</span>
        </a>
        </td>
        <td>
        <a href="/ro/The_Urantia_Book/196">
          <span class="pr-2">Capitolul 196. Credinţa lui Iisus</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<span id="p0"><a href="#p0" class="toc-anchor">¶</a> </span>
<p id="p0_1"><sup><small><a href="/ro/The_Urantia_Book/195#p0_1">195:0.1</a></small></sup>  REZULTATELE predicării lui Petru în ziua Cincizecimii au avut o influenţă pozitiva asupra politicii viitoare şi asupra planurilor majorităţii apostolilor în eforturile lor de a proclama evanghelia împărăţiei. Petru a fost adevăratul întemeietor al Bisericii creştine; Pavel a dus mesajul creştin gentililor şi credincioşii greci l-au propagat în tot imperiul roman.</p>
<p id="p0_2"><sup><small><a href="/ro/The_Urantia_Book/195#p0_2">195:0.2</a></small></sup>  Legaţi de tradiţie şi tiranizaţi de preoţi, evreii, ca popor, au refuzat să accepte evanghelia lui Iisus asupra paternităţii lui Dumnezeu şi a fraternităţii oamenilor ori proclamarea lui Petru şi a lui Pavel asupra reînvierii şi înălţării lui Christos (creştinismul ulterior); dimpotrivă, restul imperiului roman a fost receptiv la învăţăturile creştine în evoluţie<sup id="cite1"><a href="#fn1">[1]</a></sup>. În această epocă, civilizaţia occidentală era intelectuală, istovită de războaie şi cât se poate de sceptică cu privire la toate filozofiile existente şi la filozofiile universale. Popoarele lumii occidentale, beneficiarii culturii greceşti, aveau o tradiţie respectată a unui trecut mare. Ei puteau contempla o moştenire de mari înfăptuiri în filozofie, în artă, în literatură şi în progresele politice. Însă, în ciuda tuturor acestor realizări, ei nu aveau o religie satisfăcătoare pentru suflet. Dorinţele lor spirituale profundele rămâneau neîndeplinite.</p>
<p id="p0_3"><sup><small><a href="/ro/The_Urantia_Book/195#p0_3">195:0.3</a></small></sup>  Pe o asemenea scenă a societăţii omeneşti au fost deodată proiectate învăţăturile lui Iisus conţinute în mesajul creştin. Un nou ordin de viaţă a fost astfel prezentat inimilor înfometate ale acestor popoare occidentale. Această situaţie implica un conflict imediat între vechile practici religioase şi noua versiune creştinată a mesajului lui Iisus adus lumii. Acest conflict trebuia să se termine fie printr-o victorie netă a vechilor credinţe ori printr-una a celor noi, fie printr-un soi de <i>compromis.</i> Istoria arată că lupta s-a terminat printr-un compromis. Creştinismul a avut ambiţia de a îmbrăţişa un program prea amplu pentru ca vreun popor să-l poată asimila în spaţiul unei generaţii sau două. Acest program nu era un simplu apel spiritual aşa cum îl prezentase Iisus sufletului oamenilor. De timpuriu creştinismul a adoptat o poziţie netă faţă de ritualurile religioase, de educaţie, de magie, de medicină, de artă, de literatură, de lege, de guvernământ, de morală, de planificare sexuală, de poligamie şi chiar şi de, într-o măsură limitată, faţă de sclavie. Creştinismul nu s-a ivit pur si simplu ca o nouă religie - ceva după care aşteptau tot Imperiul Roman şi tot Orientul - ci ca o <i>nouă ordine a societăţii omeneşti.</i> Apoi, foarte repede această pretenţie a grăbit conflictul socio-moral al vremurilor. Idealurile lui Iisus, aşa cum au fost ele reinterpretate de filozofia greacă şi socializate în creştinism, sfidau acum cu îndrăzneală tradiţiile rasei umane încorporate în etică, în moralitate şi în religiile civilizaţiei occidentale.</p>
<p id="p0_4"><sup><small><a href="/ro/The_Urantia_Book/195#p0_4">195:0.4</a></small></sup>  La începuturi, creştinismul nu a făcut convertiri decât în păturile inferioare ale mediilor sociale şi economice. Dar, începând din secolul al doilea, elita culturii greco-romane s-a orientat tot mai mult către o nouă ordine a credinţei creştine, acest nou concept asupra raţiunii de a trăi şi asupra scopului existenţei.</p>
<p id="p0_5"><sup><small><a href="/ro/The_Urantia_Book/195#p0_5">195:0.5</a></small></sup>  Cum putea acest mesaj de origine iudaică, care aproape că eşuase în ţara lui natală, să atragă atât de repede şi de bine mintea elitelor imperiului roman. Triumful creştinismului asupra religiilor filozofice şi a cultelor de mister s-a datorat următorilor factori:</p>
<p id="p0_6"><sup><small><a href="/ro/The_Urantia_Book/195#p0_6">195:0.6</a></small></sup>  1. Organizarea - Pavel era un mare organizator, iar succesorii lui au rămas la înălţimea lui.</p>
<p id="p0_7"><sup><small><a href="/ro/The_Urantia_Book/195#p0_7">195:0.7</a></small></sup>  2. Creştinismul era complet elenizat. El îngloba tot ce era mai bun în filozofia greacă şi în teologia ebraică.</p>
<p id="p0_8"><sup><small><a href="/ro/The_Urantia_Book/195#p0_8">195:0.8</a></small></sup>  3. Însă, mai mult decât orice, el conţinea un nou şi un mare <i>ideal,</i> ecoul vieţii de dăruire a lui Iisus şi reflectarea mesajului său de mântuire pentru toată omenirea.</p>
<p id="p0_9"><sup><small><a href="/ro/The_Urantia_Book/195#p0_9">195:0.9</a></small></sup>  4. Conducătorii creştini erau dispuşi să facă, cu mithraismul, compromisurile necesare pentru ca jumătatea mai bună dintre adepţii lui să fie câştigaţi la cultul din Antiohia.</p>
<p id="p0_10"><sup><small><a href="/ro/The_Urantia_Book/195#p0_10">195:0.10</a></small></sup>  5. Tot astfel, generaţia următoare şi generaţiile subsecvente de conducători creştini au mai făcut astfel de compromisuri cu păgânismul încât însuşi împăratul roman Constantin a fost câştigat la noua religie.</p>
<p id="p0_11"><sup><small><a href="/ro/The_Urantia_Book/195#p0_11">195:0.11</a></small></sup>  Cu toate acestea, creştinii au încheiat un târg judicios cu păgânii, în sensul că ei au adoptat aparatul ritualului păgânesc obligându-i totodată pe păgâni să accepte versiunea elenizată a creştinismului Pavelian. Au făcut un târg mai fericit cu păgânismul decât cu mithraismul, dar, chiar şi în acest compromis iniţial, ei au ieşit mai mult decât învingători, în sensul că au reuşit să elimine imoralităţile grosiere precum şi multe alte practici reprobabile ale misterelor persane.</p>
<p id="p0_12"><sup><small><a href="/ro/The_Urantia_Book/195#p0_12">195:0.12</a></small></sup>  Pe bună dreptate ori nu, primi conducători ai creştinismului au compromis deliberat <i>idealurile</i> lui Iisus într-un efort de a salva şi de a propaga multe dintre <i>ideile</i> sale. Şi ei au repurtat mari succese. Dar nu vă amăgiţi! Idealurile compromise ale Învăţătorului sunt latente în evanghelia lui şi vor sfârşi prin a-şi afirma deplinele lor puteri asupra lumii.</p>
<p id="p0_13"><sup><small><a href="/ro/The_Urantia_Book/195#p0_13">195:0.13</a></small></sup>  Prin această păgânizare a creştinismului, vechea ordine a lucrurilor a câştigat numeroase victorii minore de natură ritualistă, dar creştinii au dobândit ascendentul în sensul că:</p>
<p id="p0_14"><sup><small><a href="/ro/The_Urantia_Book/195#p0_14">195:0.14</a></small></sup>  1. Ei au făcut să rezoneze în morala umană o nouă notă cu un ton infinit mai înalt.</p>
<p id="p0_15"><sup><small><a href="/ro/The_Urantia_Book/195#p0_15">195:0.15</a></small></sup>  2. Ei au dat lumii un nou concept de Dumnezeu, lărgit considerabil.</p>
<p id="p0_16"><sup><small><a href="/ro/The_Urantia_Book/195#p0_16">195:0.16</a></small></sup>  3. Speranţa la nemurire a devenit o parte a încredinţării unei religii cunoscute.</p>
<p id="p0_17"><sup><small><a href="/ro/The_Urantia_Book/195#p0_17">195:0.17</a></small></sup>  4. Iisus din Nazaret a fost oferit sufletelor înfometate ale oamenilor.</p>
<p id="p0_18"><sup><small><a href="/ro/The_Urantia_Book/195#p0_18">195:0.18</a></small></sup>  Dintre marile adevăruri propovăduite de Iisus, multe aproape că s-au pierdut în primele compromisuri, dar ele dormitează încă în această religie a creştinismului păgânizat, care era însăşi versiunea paveliană a vieţii şi a învăţăturilor Fiului Omului. Chiar şi mai înainte de a fi păgânizat, creştinismul fusese mai întâi complet elenizat. Creştinismul are o datorie, o foarte mare datorie faţă de greci. Un grec din Egipt a fost acela care s-a ridicat cu atâta curaj în Niceea şi a sfidat adunarea cu atâta neînfricare încât consiliul nu a îndrăznit să mai umbrească conceptul asupra naturii lui Iisus până într-atâta încât să se rişte pierderea pentru lume a adevărului consacrării sale. Acel grec se numea Atanasie. Fără elocvenţa şi logica acestui credincios, persuasivele opinii ale arienilor ar fi triumfat.</p>
<h2 id="p1" class="toc-header"><a href="#p1" class="toc-anchor">¶</a> 1. INFLUENŢA GRECILOR </h2>
<p id="p1_1"><sup><small><a href="/ro/The_Urantia_Book/195#p1_1">195:1.1</a></small></sup>  Elenizarea creştinismului a început realmente în ziua memorabilă în care apostolul Pavel s-a prezentat înaintea consiliului Areopagului din Atena şi a vorbit atenienilor despre „Dumnezeul necunoscut”<sup id="cite2"><a href="#fn2">[2]</a></sup>. Acolo, în umbra Acropolisului, acest cetăţean roman le-a proclamat grecilor versiunea sa asupra noii religii care luase naştere în ţinutul iudaic al Galileii<sup id="cite3"><a href="#fn3">[3]</a></sup>. Filozofia greacă şi numeroase învăţături ale lui Iisus prezentau numeroase asemănări. Ele aveau un ţel comun - amândouă vizau <i>ridicarea individului;</i> grecii, la ridicarea sa socială şi politică; Iisus, la ridicarea sa morală şi spirituală. grecii propovăduiau liberalismul intelectual care conducea la libertatea politică; Iisus propovăduia liberalismul spiritual care conducea la libertatea religioasă. Uniunea dintre aceste două idei forma o nouă şi puternică chartă a libertăţii umane; ea lăsa să se întrevadă libertatea socială, politică şi spirituală a omului.</p>
<figure id="Figure_195_1_1" class="image urantiapedia image-style-align-right">
  <img src="/image/The_Urantia_Book/Jesus_life/paintings/Saint_Paul.jpg">
  <figcaption>
    <em>Sfântul Paul</em>, James Tissot, 1886 – 1894, <a href="https://commons.wikimedia.org/wiki/File:Brooklyn_Museum_-_Saint_Paul_-_James_Tissot_-_overall.jpg" target="_blank">Wikimedia</a>
  </figcaption>
</figure>
<p id="p1_2"><sup><small><a href="/ro/The_Urantia_Book/195#p1_2">195:1.2</a></small></sup>  Creştinismul a luat naştere şi a triumfat asupra tuturor religiilor opozante din două raţiuni principale:</p>
<p id="p1_3"><sup><small><a href="/ro/The_Urantia_Book/195#p1_3">195:1.3</a></small></sup>  1. Mintea greacă era dispusă să împrumute idei noi şi bune, chiar şi de la iudei.</p>
<p id="p1_4"><sup><small><a href="/ro/The_Urantia_Book/195#p1_4">195:1.4</a></small></sup>  2. Pavel şi succesorii lui erau dispuşi la compromisuri, dar la unele îndrăzneţe şi isteţe; ei erau fini negociatori în materie de teologie.</p>
<p id="p1_5"><sup><small><a href="/ro/The_Urantia_Book/195#p1_5">195:1.5</a></small></sup>  În momentul în care Pavel s-a adresat atenienilor predicându-l pe „Christos şi pe Christosul răstignit”, grecii erau spiritualmente înfometaţi<sup id="cite4"><a href="#fn4">[4]</a></sup>. Ei erau cercetători, interesaţi şi căutau efectiv adevărul spiritual. Nu uitaţi niciodată că la început romanii au combătut creştinismul, în vreme ce grecii l-au îmbrăţişat, şi grecii au fost aceia care, ulterior, i-au forţat literalmente pe romani să accepte această nouă religie, sub forma ei modificată, ca făcând parte din cultura greacă.</p>
<p id="p1_6"><sup><small><a href="/ro/The_Urantia_Book/195#p1_6">195:1.6</a></small></sup>  Grecii venerau frumuseţea, iar iudeii, sfinţenia, dar ambele popoare iubeau adevărul. De-a lungul secolelor grecii meditaseră serios şi discutaseră sincer toate problemele umane - sociale, economice, politice şi filozofice - în afară de religie. Puţini erau grecii care acordaseră cu adevărat atenţie religiei; ei nu-şi luau nici chiar propria lor religie prea în serios. Iluminaţi de conţinutul mesajului lui Iisus, produsul unificat al secolelor de gândire a acestor două popoare a devenit atunci motorul unei noi ordini sociale umane şi, într-o anumită măsură, a unei noi ordini umane de credinţe şi de practici religioase.</p>
<p id="p1_7"><sup><small><a href="/ro/The_Urantia_Book/195#p1_7">195:1.7</a></small></sup>  În epoca în care Alexandru a răspândit filozofia elenică în Orientul Apropiat, influenţa culturii greceşti pătrunsese deja în ţinuturile de la Marea Mediterană Occidentală. Cât timp grecii au locuit în micile oraşe-stat, grecii au obţinut bune rezultate cu religia lor şi cu politica lor, dar, când regele Macedoniei a îndrăznit să facă din Grecia un imperiu întinzându-se de la Adriatică până la Indu, au început necazurile. Arta şi filozofia Greciei stăteau perfect la înălţimea expansiunii imperiale, dar nu s-ar putea spune la fel şi despre administraţia ei şi nici despre religia ei. După ce oraşele-stat ale Greciei s-au dezvoltat într-un imperiu, zeii lor mai degrabă parohiali păreau oarecum bizari. Grecii erau cu adevărat în căutarea unui <i>Dumnezeu unic,</i> a unui Dumnezeu mai mare şi mai bun, atunci când a ajuns la ei versiunea creştinată a vechii religii iudaice.</p>
<p id="p1_8"><sup><small><a href="/ro/The_Urantia_Book/195#p1_8">195:1.8</a></small></sup>  Ca atare, Imperiul Elen nu putea să dureze. Influenţa lui culturală a continuat, dar n-a subzistat decât după ce a preluat din Occident geniul politic roman pentru administrarea unui imperiu şi după ce a luat de la Orient o religie al cărei unic Dumnezeu poseda o demnitate imperială.</p>
<p id="p1_9"><sup><small><a href="/ro/The_Urantia_Book/195#p1_9">195:1.9</a></small></sup>  În primul secol după Christos, cultura elenă ajunsese deja la apogeul ei; regresul ei începuse; acumularea de cunoştinţe sporea, dar geniul era în declin. Chiar în epoca aceasta ideile şi idealurile lui Iisus, care erau parţial încorporate creştinismului, au devenit parte a ceea ce se mai putuse salva din cultura şi învăţământul grec.</p>
<p id="p1_10"><sup><small><a href="/ro/The_Urantia_Book/195#p1_10">195:1.10</a></small></sup>  Alexandru năvălise asupra Orientului cu darul cultural al civilizaţiei greceşti; Pavel a luat cu asalt Occidentul cu versiunea creştină a evangheliei lui Iisus. Peste tot în Occident unde prevalase cultura greacă, prinsese rădăcini şi creştinismul elenenizat.</p>
<p id="p1_11"><sup><small><a href="/ro/The_Urantia_Book/195#p1_11">195:1.11</a></small></sup>  Versiunea orientală a mesajului lui Iisus, cu toate că a rămas mai fidelă învăţăturilor lui, a continuat să urmeze atitudinea intransigentă a lui Abner. Ea nu a progresat niciodată ca şi versiunea elenizată, şi a sfârşit prin a se pierde în mişcarea islamică.</p>
<h2 id="p2" class="toc-header"><a href="#p2" class="toc-anchor">¶</a> 2. INFLUENŢA ROMANĂ </h2>
<p id="p2_1"><sup><small><a href="/ro/The_Urantia_Book/195#p2_1">195:2.1</a></small></sup>  Romanii au adoptat în bloc cultura greacă înlocuind guvernul format prin tragere la sorţi cu un guvern reprezentativ. Aceste schimbări n-au întârziat să favorizeze creştinismul, în sensul că Roma a introdus, în toată lumea occidentală, o nouă toleranţă faţă de limbile şi popoarele străine şi chiar şi faţă de alte religii.</p>
<p id="p2_2"><sup><small><a href="/ro/The_Urantia_Book/195#p2_2">195:2.2</a></small></sup>  La Roma, o mare parte din primele persecuţii ale creştinilor au existat doar din cauza nefericitei folosiri a cuvântului „împărăţie” în predicile lor. Romanii tolerau fiecare religie în parte şi pe toate la un loc, dar nu suportau nimic din ceea ce avea un aer de rivalitate politică. Astfel, când aceste prime persecuţii religioase - într-o atât de mare măsură pricinuite de neînţelegeri - au luat sfârşit, câmpul propagandei religioase era larg deschis. Romanii erau interesaţi de administraţi politică; erau foarte puţin interesaţi de artă şi de religie, însă erau neobişnuit de toleranţi faţă de acestea.</p>
<p id="p2_3"><sup><small><a href="/ro/The_Urantia_Book/195#p2_3">195:2.3</a></small></sup>  Legea orientală era aspră şi arbitrară; legea greacă era fluidă şi artistică; legea romană avea demnitate şi impunea respect. Educaţia romană dădea naştere unei fidelităţi incomparabile şi impasibile. Primii romani erau indivizi devotaţi politic şi sublim consacraţi. Erau cinstiţi, zeloşi şi devotaţi idealurilor lor, dar fără o religie demnă de acest nume. Nu-i mare mirare că învăţătorii lor greci au putut să-i convingă să accepte creştinismul lui Pavel.</p>
<p id="p2_4"><sup><small><a href="/ro/The_Urantia_Book/195#p2_4">195:2.4</a></small></sup>  Şi aceşti romani erau un mare popor. Ei au putut guverna Occidentul pentru că se puteau guverna pe ei înşişi. O astfel de onestitate fără precedent, o asemenea consacrare şi o asemenea stăpânire hotărâtă de sine formau un teren ideal pentru primirea şi creşterea creştinismului.</p>
<p id="p2_5"><sup><small><a href="/ro/The_Urantia_Book/195#p2_5">195:2.5</a></small></sup>  Le era uşor acestor greco-romani să devină atât de devotaţi spiritual unei Biserici instituţionale, căci erau totodată devotaţi politic Statului. Romanii n-au combătut Biserica decât din momentul în care s-au temut ca ea să nu facă concurenţă Statului. Roma neavând cine ştie ce filozofie naţională sau cultură autohtonă, a preluat cultura greacă ca fiind a ei şi a adoptat cu îndrăzneală învăţătura lui Christos şi filozofia lui morală. Creştinismul a devenit cultura morală a Romei, însă prea puţin religia ei, în sensul unei experienţe individuale de creştere spirituală pentru cei care au îmbrăţişat noul cult într-un mod atât de global. Este adevărat că un mare număr de indivizi au pătruns sub superficialitatea acestei religii de Stat, şi au găsit, ca hrană pentru sufletul lor, adevăratele valori ale înţelesurilor ascunse conţinute în adevărurile latente ale creştinismul elenizat şi păgânizat.</p>
<p id="p2_6"><sup><small><a href="/ro/The_Urantia_Book/195#p2_6">195:2.6</a></small></sup>  Stoicul, şi apelul lui ferm către „natură şi conştiinţă” nu făcuse decât să pregătească şi mai bine întreaga Romă pentru a-l putea primi pe Christos, cel puţin într-un sens intelectual. Romanul era un jurist prin natura sa sau prin educaţie; el avea respect chiar şi faţă de legile naturii. Şi acum, în creştinism, el distingea legile lui Dumnezeu în legile naturii. Un popor care putea produce un Cicero şi un Virgil era copt pentru creştinismul elenizat al lui Pavel.</p>
<p id="p2_7"><sup><small><a href="/ro/The_Urantia_Book/195#p2_7">195:2.7</a></small></sup>  Iată cum aceşti greci romanizaţi îi silesc atât pe evrei cât şi pe creştini să-şi facă filozofică religia, să-şi coordoneze ideile, şi să-şi sistematizeze idealurile, să-şi adapteze practicile religioase la curentul vieţii existente. Toate acestea au fost imens ajutate de traducerea în greacă a Scripturilor Ebraice şi prin redactarea ulterioară în limba greacă a Noului Testament.</p>
<p id="p2_8"><sup><small><a href="/ro/The_Urantia_Book/195#p2_8">195:2.8</a></small></sup>  Contrar iudeilor şi multor alte popoare, grecii aveau de multă vreme o oarecare credinţă în nemurire, într-un fel de supravieţuire după moarte. Or, aceasta era esenţa învăţăturii lui Iisus; era deci sigur că creştinismul exercita asupra lor o puternică atracţie.</p>
<p id="p2_9"><sup><small><a href="/ro/The_Urantia_Book/195#p2_9">195:2.9</a></small></sup>  O succesiune de victorii ale culturii greceşti şi ale politicii romane consolidaseră ţinuturile mediteraneene într-un singur imperiu, cu o singură limbă şi o singură cultură, şi a pregătit lumea occidentală pentru un singur Dumnezeu. Iudaismul a adus acest Dumnezeu, dar iudaismul ca religie era inacceptabil pentru grecii romanizaţi. Filon a contribuit la atenuarea obiecţiilor lor, dar creştinismul le-a revelat un concept şi mai bun cu privire la un Dumnezeu unic, şi l-au adopta de bună voie.</p>
<h2 id="p3" class="toc-header"><a href="#p3" class="toc-anchor">¶</a> 3. SUB IMPERIUL ROMAN </h2>
<p id="p3_1"><sup><small><a href="/ro/The_Urantia_Book/195#p3_1">195:3.1</a></small></sup>  După consolidarea suveranităţii politice romane şi după propagarea creştinismului, creştinii s-au pomenit cu un singur Dumnezeu, un mare concept religios, dar fără imperiu. Greco-romanii s-au pomenit cu un mare imperiu, dar fără un Dumnezeu care să poată servi satisfăcător drept concept religios pentru cultul unui imperiu şi pentru unificarea lui spirituală. Creştinii au acceptat imperiul, şi imperiul a adoptat creştinismul. Romanii au asigurat o unitate de guvernământ politic; grecii au oferit o unitate de cultură şi învăţământ; creştinismul, o unitate de gândire şi practică religioasă.</p>
<p id="p3_2"><sup><small><a href="/ro/The_Urantia_Book/195#p3_2">195:3.2</a></small></sup>  Roma a triumfat asupra tradiţiei naţionalismului printr-un universalism imperial. Pentru prima dată în istorie, ea a făcut posibilă acceptarea, de către diferite rase şi naţiuni, cel puţin cu numele, o aceeaşi religie.</p>
<p id="p3_3"><sup><small><a href="/ro/The_Urantia_Book/195#p3_3">195:3.3</a></small></sup>  Creştinismul a câştigat favoarea Romei într-o vreme de luptă înflăcărată între viguroasele învăţături ale stoicilor şi promisiunile de salvare ale cultului de mistere. Creştinismul a adus o mângâiere calmantă şi o putere eliberatoare unui popor înfometat spiritual, în a cărui limbă nu exista cuvântul desemnând „altruismul”.</p>
<p id="p3_4"><sup><small><a href="/ro/The_Urantia_Book/195#p3_4">195:3.4</a></small></sup>  Creştinismul şi-a tras cea mai mare putere din felul în care credincioşii lui trăiau o viaţă de slujire, şi chiar din felul în care mureau pentru credinţa lor în primele timpuri de persecuţii drastice.</p>
<p id="p3_5"><sup><small><a href="/ro/The_Urantia_Book/195#p3_5">195:3.5</a></small></sup>  Învăţătura referitoare la dragostea lui Christos pentru copii a pus curând capăt practicii generalizate de a lăsa copii nedoriţi să moară, şi mai ales pe fetiţe<sup id="cite5"><a href="#fn5">[5]</a></sup>.</p>
<p id="p3_6"><sup><small><a href="/ro/The_Urantia_Book/195#p3_6">195:3.6</a></small></sup>  Ca atare, primele forme de cult creştin au fost în mare măsură copiate peste acelea ale sinagogilor iudaice, modificate de ritualul mithraic. Mai târziu s-a adăugat mult din parada păgână. Grecii creştini, prozeliţii iudaismului, formau osatura Bisericii creştine primitive.</p>
<p id="p3_7"><sup><small><a href="/ro/The_Urantia_Book/195#p3_7">195:3.7</a></small></sup>  Al doilea secol după Christos a fost cea mai bună perioadă din toată istoria lumii pentru ca o religie bună să poată progresa în lumea occidentală. În decursul primului secol, creştinismul se pregătise, prin lupte şi prin compromisuri, să prindă rădăcini şi să se răspândească cu rapiditate. Creştinismul a adoptat împăratul, iar mai târziu împăratul a adoptat creştinismul. Era o mare epocă pentru răspândirea unei noi religii. Era multă libertate religioasă; călătoriile erau universale şi gândirea era neîncătuşată.</p>
<p id="p3_8"><sup><small><a href="/ro/The_Urantia_Book/195#p3_8">195:3.8</a></small></sup>  Elanul spiritual dat de acceptarea nominală a creştinismului elenizat a atins în Roma mai târziu pentru a împiedica declinul ei moral foarte amorţit sau pentru a compensa degenerarea ei rasială deja puternic declanşată şi sporită. Această nouă religie era o necesitate culturală pentru Roma imperială, şi este un fapt extrem de nefericit că nu a devenit un mijloc de salvare spirituală într-un sens mai larg.</p>
<p id="p3_9"><sup><small><a href="/ro/The_Urantia_Book/195#p3_9">195:3.9</a></small></sup>  Nici chiar şi o religie bună nu a putut salva un mare imperiu de anumite rezultate ale lipsei de participare a indivizilor la treburile de guvernare, de la un exces de paternitate, de la impozite exagerate comportând abuzuri grosiere în recuperarea lor, de la un comerţ dezechilibrat cu Levantul care seca imperiul de aur, de la nebunia plăcerilor, de la standardizarea romană, de la starea degradantă în care era ţinută femeia, de la decadenţa rasială şi de sclavie, de la calamităţile fizice şi de la o Biserică de Stat care a devenit o instituţie până la un asemenea grad încât friza sterilitatea spirituală.</p>
<p id="p3_10"><sup><small><a href="/ro/The_Urantia_Book/195#p3_10">195:3.10</a></small></sup>  Totuşi, condiţiile nu erau la fel de rele în Alexandria. Primele şcoli au păstrat mult din învăţăturile lui Iisus, libere de compromis. Panten l-a învăţat pe Clement, apoi a urmat Natanael în India în proclamarea lui Christos. Deşi anumite idei ale lui Iisus fuseseră sacrificate pentru clădirea creştinismului, trebuie consemnat, cu toată sinceritatea, că, spre sfârşitul celui de-al doilea secol, cvasi-totalitatea marilor gânditori ai lumii greco-romane devenise creştină. Triumful se apropia de desăvârşirea lui.</p>
<p id="p3_11"><sup><small><a href="/ro/The_Urantia_Book/195#p3_11">195:3.11</a></small></sup>  Acest Imperiu Roman a dăinuit îndeajuns de mult ca să asigure supravieţuirea creştinismului chiar şi după ce imperiul s-a prăbuşit. Dar noi ne-am tot gândit ce s-ar fi întâmplat oare în Roma şi în lume dacă în locul creştinismului grecesc s-ar fi acceptat evanghelia împărăţiei.</p>
<h2 id="p4" class="toc-header"><a href="#p4" class="toc-anchor">¶</a> 4. VREMURILE ÎNTUNECATE ALE EUROPEI </h2>
<p id="p4_1"><sup><small><a href="/ro/The_Urantia_Book/195#p4_1">195:4.1</a></small></sup>  Auxiliară societăţii şi aliată politicii, Biserica era condamnată să împărtăşească declinul intelectual şi spiritual a ceea ce se numeşte „vremurile întunecate” europene. În această epocă , religia a căpătat un caracter din ce în ce mai monastic, mai ascetic şi mai regulamentar. În sens spiritual, creştinismul era în stare de hibernare. Pe lângă această religie somnolentă şi secularizată, a existat, în toată această perioadă, un curent continuu de misticism, o experienţă spirituală fantastică frizând irealul şi filozofic înrudindu-se cu panteismul.</p>
<p id="p4_2"><sup><small><a href="/ro/The_Urantia_Book/195#p4_2">195:4.2</a></small></sup>  În cursul acestor veacuri sumbre de deznădejde, religia a devenit practic ceva de mâna a doua, artificial. Indivizii erau aproape pierduţi înaintea autorităţii, a tradiţiei şi a dictaturii Bisericii care se întindea peste tot. O nouă ameninţare spirituală se crea prin crearea unei galaxii de „sfinţi” presupuşi a avea o influenţă specială pe lângă tribunalele divine; în consecinţă, dacă ştiai să faci cu eficienţă apel la ei, ei deveneau puterea care să intervină în favoarea oamenilor pe lângă Zei.</p>
<p id="p4_3"><sup><small><a href="/ro/The_Urantia_Book/195#p4_3">195:4.3</a></small></sup>  Deşi rămânea neputincios în calea epocii de întuneric ce avea să vină, creştinismul era îndeajuns de socializat şi păgânizat pentru a supravieţui cu atât mai bine unei perioade prelungite de tenebre morale şi de stagnare spirituală. El a subzistat pe durata lungii nopţi a civilizaţiei occidentale şi mai acţiona şi ca influenţă morală în lumea zorilor Renaşterii. După scurgerea epocilor de întuneric, reabilitarea creştinismului a avut ca rezultat înfiinţarea a numeroase secte de învăţământ creştin ale căror credinţe erau adaptate tipurilor speciale - intelectuale, emoţionale şi spirituale - de personalităţi umane. Multe dintre aceste colectivităţi creştine speciale, sau familii religioase, subzistau încă în epoca în care efectuăm această prezentare.</p>
<p id="p4_4"><sup><small><a href="/ro/The_Urantia_Book/195#p4_4">195:4.4</a></small></sup>  Istoria arată că creştinismul este născut din transformarea involuntară a religiei lui Iisus într-o religie despre Iisus. Ea arată, de asemenea, că creştinismul a suferit elenizarea, păgânirea, secularizarea, instituţionalismul, depravarea intelectuală, decadenţa spirituală, hibernarea morală, ameninţările cu pieirea, regenerarea ulterioară, fragmentarea şi, mai recent, o reabilitare relativă. Acest curriculum denotă o vitalitate care îi este inerentă precum şi posesiunea unor imense facultăţi de recuperare. Şi acest acelaşi creştinism este efectiv prezent în lumea civilizată a popoarelor occidentale, făcând faţă unei lupte pentru viaţă chiar mai îngrijorătoare decât memorabilele crize caracteristice vechilor bătălii pentru dominaţie.</p>
<p id="p4_5"><sup><small><a href="/ro/The_Urantia_Book/195#p4_5">195:4.5</a></small></sup>  Religia se confruntă astăzi cu provocarea unei noi epoci de mentalitate ştiinţifică şi de tendinţe materialiste. În acest gigantic conflict între temporal şi spiritual, religia lui va triumfa în cele din urmă.</p>
<h2 id="p5" class="toc-header"><a href="#p5" class="toc-anchor">¶</a> 5. PROBLEMA MODERNĂ </h2>
<p id="p5_1"><sup><small><a href="/ro/The_Urantia_Book/195#p5_1">195:5.1</a></small></sup>  Cel de-al douăzecilea secol a adus, creştinismului şi tuturor celorlalte religii, noi probleme de rezolvat. Cu cât o civilizaţie se ridică mai mult, cu atât mai mult se impune oamenilor îndatorirea imperioasă de a „căuta mai întâi realităţile celeste” în toate eforturile lor de a stabiliza societatea şi de a înlesni soluţionarea problemelor ei materiale<sup id="cite6"><a href="#fn6">[6]</a></sup>.</p>
<p id="p5_2"><sup><small><a href="/ro/The_Urantia_Book/195#p5_2">195:5.2</a></small></sup>  Foarte adesea adevărul devine confuz şi chiar înşelător atunci când este disecat, fracţionat, izolat şi prea analizat. Adevărul viu nu dă căutătorului o învăţătură valabilă decât dacă el este îmbrăţişat în totalitatea lui şi ca realitate spirituală vie; nu este de ajuns ca el să fie un fapt al ştiinţei materiale sau o inspiraţie a unei arte intermediare.</p>
<p id="p5_3"><sup><small><a href="/ro/The_Urantia_Book/195#p5_3">195:5.3</a></small></sup>  Religia este revelarea pentru om a destinului său divin şi etern. Religia este o experienţă pur personală şi spirituală; ea trebuie să se distingă mereu de alte forme superioare ale gândirii umane, cum ar fi:</p>
<p id="p5_4"><sup><small><a href="/ro/The_Urantia_Book/195#p5_4">195:5.4</a></small></sup>  1. Atitudinea logică faţă de lucrurile realităţii materiale.</p>
<p id="p5_5"><sup><small><a href="/ro/The_Urantia_Book/195#p5_5">195:5.5</a></small></sup>  2. Aprecierea estetică a frumuseţii prin contrast cu urâţenia.</p>
<p id="p5_6"><sup><small><a href="/ro/The_Urantia_Book/195#p5_6">195:5.6</a></small></sup>  3. Recunoaşterea etică a obligaţiilor sociale şi datoriei politice.</p>
<p id="p5_7"><sup><small><a href="/ro/The_Urantia_Book/195#p5_7">195:5.7</a></small></sup>  4. Nici chiar sensul moralităţii umane nu este religios în sine şi prin el însuşi.</p>
<p id="p5_8"><sup><small><a href="/ro/The_Urantia_Book/195#p5_8">195:5.8</a></small></sup>  Religia este menită să găsească în univers valorile care evocă credinţa, încrederea în sine şi încredinţarea;religia culminează în adorare. Religia descoperă pentru suflet valorile supreme care contrastează cu valorile relative descoperite de către minte. Nu se posedă această clarviziune supraumană decât printr-o experienţă religioasă autentică.</p>
<p id="p5_9"><sup><small><a href="/ro/The_Urantia_Book/195#p5_9">195:5.9</a></small></sup>  Nu este mai posibilă menţinerea unui sistem social durabil într-o moralitate întemeiată pe realităţile spirituale decât menţinerea unui sistem solar în gravitaţie.</p>
<p id="p5_10"><sup><small><a href="/ro/The_Urantia_Book/195#p5_10">195:5.10</a></small></sup>  Nu încercaţi nici să satisfaceţi curiozitatea nici să îndepliniţi toate dorinţele latente de aventură care se trezesc în suflet în timpul scurtei durate a unei vieţi în carne. Fiţi răbdători! Nu cedaţi tentaţiei de a vă arunca în necumpătarea aventurilor vulgare şi sordide. Potoliţi-vă energiile şi înfrânaţi-vă patimile. Fiţi calmi pe când aşteptaţi derularea maiestuoasă a unei cariere fără sfârşit de aventuri progresive şi de descoperiri pasionante.</p>
<p id="p5_11"><sup><small><a href="/ro/The_Urantia_Book/195#p5_11">195:5.11</a></small></sup>  În confuzia asupra originii omului, să nu pierdeţi din vedere destinul său etern. Nu uitaţi că Iisus îi iubea chiar şi pe copilaşi, şi că el a arătat, cu claritate şi pentru totdeauna, marea valoare a personalităţii omeneşti.</p>
<p id="p5_12"><sup><small><a href="/ro/The_Urantia_Book/195#p5_12">195:5.12</a></small></sup>  Observând lumea, aduceţi-vă aminte că lucrările sumbre ale răului pe care îl vedeţi se arată pe un fundal clar al binelui ultim. Voi nu vedeţi pur şi simplu binele sub forma lucrările albe arătându-se pe un fundal negru al răului.</p>
<p id="p5_13"><sup><small><a href="/ro/The_Urantia_Book/195#p5_13">195:5.13</a></small></sup>  Când sunt atâtea adevăruri bune de făcut publice şi de proclamat, de ce ar trebui ei, oamenii, să acorde atâta atenţie răului din lume pur şi simplu pentru că răul apare ca un fapt? Frumoasele valori spirituale ale adevărului sunt mai agreabile şi mai exaltante decât fenomenul răului.</p>
<p id="p5_14"><sup><small><a href="/ro/The_Urantia_Book/195#p5_14">195:5.14</a></small></sup>  În religie, Iisus a recomandat şi a urmat metoda experienţei, tot aşa cum ştiinţa modernă urmează tehnica experimentală. Noi îl găsim pe Dumnezeu după indicaţiile clarviziunii spirituale, dar noi ne însuşim această clarviziune a sufletului prin dragostea de frumos, prin urmarea adevărului, prin loialitatea faţă de datorie şi prin adorarea divinei bunătăţi. Dar, dintre toate aceste valori, iubirea este adevărata călăuză către clarviziunea reală.</p>
<h2 id="p6" class="toc-header"><a href="#p6" class="toc-anchor">¶</a> 6. MATERIALISMUL </h2>
<p id="p6_1"><sup><small><a href="/ro/The_Urantia_Book/195#p6_1">195:6.1</a></small></sup>  Savanţii, fără să vrea asta, au împins omenirea într-o panică materialistă. Ei au declanşat o îmbulzeală necugetată la banca morală a vremurilor, dar această bancă a experienţei omeneşti dispune de vaste resurse spirituale şi poate face faţă cererilor care sunt prezentate. Numai cei necugetaţi se îngrozesc din pricina activelor spirituale ale rasei umane. Când panica materialist-laică va fi trecut, religia lui Iisus nu va da faliment. Banca spirituală a împărăţiei cerurilor va face plăţile de credinţă, de speranţă şi de siguranţă morală tuturor acelor care vor fi recurs la ea „în numele Său”.</p>
<p id="p6_2"><sup><small><a href="/ro/The_Urantia_Book/195#p6_2">195:6.2</a></small></sup>  Oricare ar fi conflictul aparent dintre materialism şi învăţăturile lui Iisus, voi puteţi fii încredinţaţi că doctrina Învăţătorului va triumfa pe deplin în cursul epocilor viitoare. În realitate, nu se poate produce nici o controversă între adevărata religie şi ştiinţă, căci prima nu se ocupă în nici un fel de lucrurile materiale. Religia practică pur şi simplu vizavi de ştiinţă o neutralitate binevoitoare, în timp ce ea se interesează în cel mai înalt grad de <i>omul de ştiinţă.</i></p>
<p id="p6_3"><sup><small><a href="/ro/The_Urantia_Book/195#p6_3">195:6.3</a></small></sup>  Urmărirea simplei cunoaşteri, când ea nu este însoţită nici de interpretarea de către înţelepciune, nici de clarviziunea spirituală datorată experienţei religioase, duce în cele din urmă la pesimism şi la deznădejdea omenească. O cunoaştere limitată este într-adevăr descumpănitoare.</p>
<p id="p6_4"><sup><small><a href="/ro/The_Urantia_Book/195#p6_4">195:6.4</a></small></sup>  La vremea prezentei scrieri, cele mai rele momente ale epocii materialiste sunt trecute; zorile unei mai bune înţelegeri încep deja să se arate. Marii gânditori, cei care, în lumea ştiinţifică, dispun de o minte superioară, au încetat de a mai avea o filozofie în întregime materialistă, dar oamenii de rând înclină întotdeauna în această direcţie ca urmare a învăţăturilor anterioare. Totuşi, această epocă de realism fizic nu este decât un episod trecător în viaţa omului pe pământ. Ştiinţa modernă a lăsat intactă adevărata religie: învăţăturile lui Iisus traduse în viaţă celor care cred în el. Orice înfăptuire a ştiinţei a constat în distrugerea iluziilor infantile ale falselor interpretări ale vieţii.</p>
<p id="p6_5"><sup><small><a href="/ro/The_Urantia_Book/195#p6_5">195:6.5</a></small></sup>  În ceea ce priveşte viaţa omului pe pământ, ştiinţa este o experienţă cantitativă, iar religia o experienţă calitativă. Ştiinţa se ocupă de fenomene; religia de origini, de valori şi de ţeluri. A se întemeia pe nişte <i>cauze</i> pentru a explica fenomenele fizice, este a-şi mărturisi ignoranţa faţă de cele ultime, ceea ce nu poate în ultimă instanţă decât să îl aducă pe savant la marea cauză primă - Tatăl Universal din Paradis.</p>
<p id="p6_6"><sup><small><a href="/ro/The_Urantia_Book/195#p6_6">195:6.6</a></small></sup>  Trecerea violentă de la o epocă de miracole la o epocă de maşini se dovedeşte ceva întru totul derutant pentru om. Faptul că falsele filozofii mecaniste vădesc ingeniozitate şi îndemânare dezmint pretenţia lor de a fi exclusiv mecaniciste. Agerimea fatalistă a minţii unui materialist contrazice mereu afirmaţiile sale cum că universul este un fenomen energetic orb şi fără rost.</p>
<p id="p6_7"><sup><small><a href="/ro/The_Urantia_Book/195#p6_7">195:6.7</a></small></sup>  Naturalismul mecanist al anumitor oameni aşa-zis instruiţi şi laicitatea lipsită de consideraţie a omului de pe stradă se ocupă ambele exclusiv de <i>lucruri;</i> ele sunt golite de orice adevărată valoare, sancţiune sau satisfacţie, şi sunt totodată lipsite de credinţa, de speranţa şi de încredinţările eterne. Una dintre marile dificultăţi ale vieţii moderne este că omul se crede prea ocupat pentru a găsi timpul necesar meditaţiei spirituale şi devoţiunii religioase.</p>
<p id="p6_8"><sup><small><a href="/ro/The_Urantia_Book/195#p6_8">195:6.8</a></small></sup>  Materialismul reduce omul la starea de automat fără suflet, şi face pur şi simplu din el un simbol aritmetic plasat fără putere în formula matematică a unui univers mecanist şi insensibil. Însă de unde vine atunci acest imens univers de matematici fără Învăţătorul Matematician? Ştiinţa poate să facă dizertaţii asupra conservării materiei, dar religia validează conservarea sufletelor umane - ea se leagă de experienţa lor cu realităţile spirituale şi cu valorile eterne.</p>
<p id="p6_9"><sup><small><a href="/ro/The_Urantia_Book/195#p6_9">195:6.9</a></small></sup>  Sociologul materialist contemporan observă o comunitate, face un raport pe baza observaţiilor şi lasă oamenii aşa cum i-a găsit. Cu o mie nouă sute de ani în urmă, galileenii neinstruiţi l-au văzut pe Iisus dându-şi viaţa ca pe o contribuţie spirituală la experienţa interioară a omului şi apoi au ieşit din Galileea şi s-au apucat să întoarcă Imperiul Roman cu susul în jos<sup id="cite7"><a href="#fn7">[7]</a></sup><sup id="cite8"><a href="#fn8">[8]</a></sup>.</p>
<p id="p6_10"><sup><small><a href="/ro/The_Urantia_Book/195#p6_10">195:6.10</a></small></sup>  Dar conducătorii religioşi comit o mare eroare când încearcă să-l cheme pe om la bătălia spirituală pe sunetul trompetei Evului Mediu. Religia trebuie să se întemeieze pe dictoane noi şi moderne. Nici democraţia, nici vreun alt panaceu politic nu vor înlocui progresul spiritual. Falsele religii pot prezenta o evadare în afara realităţii, dar, în evanghelia sa, Iisus a prezentat omului muritor adevărata intrare într-o realitate veşnică de progresare spirituală.</p>
<p id="p6_11"><sup><small><a href="/ro/The_Urantia_Book/195#p6_11">195:6.11</a></small></sup>  A zice că mintea „s-a ridicat” din materie nu explică nimic. Dacă universul ar fi fost doar un mecanism şi dacă mintea ar fi fost nedespărţită de materie, noi n-am fi avut niciodată două interpretări diferite ale aceluiaşi fenomen observat. Conceptele de adevăr, de frumuseţe şi de bunătate nu sunt inerente nici fizicii, nici chimiei. O maşină nu poate <i>cunoaşte,</i> şi cu atât mai mult să cunoască adevărul, să aibă sete de dreptate şi să caute bunătatea. Ştiinţa poate să fie fizică dar mintea savantului care discerne adevărul este instantaneu supramaterială. Materia nu cunoaşte adevărul; ea nu poate nici să iubească milostenia ori să-i placă realităţile spirituale. Convingerile morale întemeiate pe iluminarea spirituală şi înrădăcinate în experienţa omenească sunt tot atât de reale şi de certe cât şi deducţiile matematice bazate pe observaţiile fizice, dar ele se situează pe un nivel diferit şi mai elevat.</p>
<p id="p6_12"><sup><small><a href="/ro/The_Urantia_Book/195#p6_12">195:6.12</a></small></sup>  Dacă oamenii n-ar fi decât nişte maşini, ei ar reacţiona mai mult sau mai puţin uniform la un univers material. Individualitatea nu ar fi existat, iar personalitatea cu atât mai puţin.</p>
<p id="p6_13"><sup><small><a href="/ro/The_Urantia_Book/195#p6_13">195:6.13</a></small></sup>  Faptul mecanismului absolut al Paradisului în centrul universului universurilor în prezenţa voinţei fără rezerve a celei de-a Doua Surse Centru face cert pentru totdeauna adevărul că nu cauzele dominante constituie legea exclusivă a cosmosului.</p>
<p id="p6_14"><sup><small><a href="/ro/The_Urantia_Book/195#p6_14">195:6.14</a></small></sup>  Materialismul există, dar nu este exclusiv. Mecanismul există, dar nu fără rezervă. Determinismul există, dar nu numai el.</p>
<p id="p6_15"><sup><small><a href="/ro/The_Urantia_Book/195#p6_15">195:6.15</a></small></sup>  Universul finit al materiei ar fi devenit în cele din urmă uniform şi determinist dacă n-ar fi avut prezenţa conjugată a minţii şi a spiritului. Influenţa minţii cosmice injectează constant spontaneitate, chiar şi în lumile materiale.</p>
<p id="p6_16"><sup><small><a href="/ro/The_Urantia_Book/195#p6_16">195:6.16</a></small></sup>  În tot domeniul existenţei , libertatea sau iniţiativa este direct proporţională cu gradul de influenţă spirituală şi de control al minţii cosmice, ca să zicem aşa, în experienţa omenească, în gradul în care se transformă efectiv „la voia Tatălui”<sup id="cite9"><a href="#fn9">[9]</a></sup>. Deci, odată ce aţi plecat în căutarea lui Dumnezeu, aceasta este dovada concludentă că Dumnezeu v-a găsit deja.</p>
<p id="p6_17"><sup><small><a href="/ro/The_Urantia_Book/195#p6_17">195:6.17</a></small></sup>  Urmărirea sinceră a bunătăţii, a frumuseţii şi a adevărului conduce la Dumnezeu. Orice descoperire ştiinţifică demonstrează existenţa simultană a libertăţii şi a constanţei în univers. Inventatorul ar fi liber să facă descoperirea sa. Lucrul descoperit este real şi aparent constant, căci altfel n-ar fi putut fi cunoscut ca <i>lucru.</i></p>
<h2 id="p7" class="toc-header"><a href="#p7" class="toc-anchor">¶</a> 7. VULNERABILITATEA MATERIALISMULUI </h2>
<p id="p7_1"><sup><small><a href="/ro/The_Urantia_Book/195#p7_1">195:7.1</a></small></sup>  Ce nesăbuinţă este pentru mintea materială să permită nişte teorii atât de vulnerabile ca cele ale unui univers mecanist să le priveze de imensele resurse spirituale ale experienţei personale a adevăratei religii. Faptele nu vin niciodată în contradicţie cu veritabila credinţă spirituală; teoriile pot să fie. Ştiinţa ar face mai bine să se consacre distrugerii superstiţiei mai degrabă decât încercării de a ruina încrederea religioasă: credinţa omenească în realităţile spirituale şi în valorile divine.</p>
<p id="p7_2"><sup><small><a href="/ro/The_Urantia_Book/195#p7_2">195:7.2</a></small></sup>  Ştiinţa ar trebui să facă pe plan material pentru om ceea ce face religia pe plan spiritual pentru el: să-i estindă orizontul vieţii şi să-i mărească personalitatea. Adevărata ştiinţă nu poate avea o ceartă durabilă cu adevărata religie. „Metoda ştiinţifică” este doar un etalon intelectual pentru măsurarea aventurilor materiale şi a înfăptuirilor fizice. Însă, fiind materială şi în întregime intelectuală, această metodă nu serveşte absolut deloc în evaluarea realităţilor spirituale şi a experienţelor religioase.</p>
<p id="p7_3"><sup><small><a href="/ro/The_Urantia_Book/195#p7_3">195:7.3</a></small></sup>  Inconsecvenţa mecanicismului modern este următoarea: dacă universul nostru n-ar fi decât material, iar omul doar o maşină, acest om ar fi în întregime incapabil de a se recunoaşte ca maşină; tot aşa, un asemenea om maşină ar fi în întregime incompatibil cu faptul că un univers material există. În consternarea ei şi în deznădejdea ei materialistă, ştiinţa modernă n-a reuşit să recunoască faptul că mintea savantului este locuită de spirit, or, clarviziunea spirituală a aceluiaşi savant este aceea care formulează aceste <i>concepte</i> eronate şi contradictorii în sinea unui univers materialist.</p>
<p id="p7_4"><sup><small><a href="/ro/The_Urantia_Book/195#p7_4">195:7.4</a></small></sup>  Valorile paradisiace de eternitate şi de infinitate, de adevăr, de frumuseţe şi de bunătate sunt ascunse în faptele fenomenelor universului de timp şi spaţiu. Însă pentru a sesiza şi a discerne aceste valori spirituale unui muritor născut din spirit îi trebuie ochiul credinţei.</p>
<p id="p7_5"><sup><small><a href="/ro/The_Urantia_Book/195#p7_5">195:7.5</a></small></sup>  Realităţile şi valorile de progres spiritual nu sunt o „proiecţie psihologică” - o simplă visare trează şi proslăvită a minţii materiale. Aceste lucruri sunt previziunile materiale ale Ajustorului interior, spiritul Dumnezeului viu din mintea omului. Nu lăsaţi ca cele câteva noţiuni pe care le aveţi despre descoperirile slab întrevăzute ale „relativităţii” să vă tulbure conceptele voastre asupra eternităţii şi a infinităţii lui Dumnezeu. Şi, de fiecare dată când sunteţi presaţi de necesitatea de <i>exprimarea de sine,</i> nu comiteţi greşeala de a omite <i>exprimarea Ajustorului,</i> manifestarea sinelui vostru real şi mai bun.</p>
<p id="p7_6"><sup><small><a href="/ro/The_Urantia_Book/195#p7_6">195:7.6</a></small></sup>  Dacă acest univers ar fi doar material, omul material n-ar fi niciodată capabil de a ajunge la conceptul caracterului mecanicist asupra unei existenţe exclusiv materiale. Acest <i>concept mecanicist</i> asupra universului este în el însuşi un fenomen nematerial al minţii, şi orice minte este de origine nematerială, independent de faptul că poate să pară ca fiind complet condiţionată material şi controlată mecanic.</p>
<p id="p7_7"><sup><small><a href="/ro/The_Urantia_Book/195#p7_7">195:7.7</a></small></sup>  Mecanismul mental parţial evoluat al omului muritor este destul de puţin înzestrat cu înţelepciune şi cu logică. Vanitatea omului depăşeşte adesea raţiunea sa şi scapă logicii sale. Pesimismul materialist cel mai pesimist este, în sine şi prin sine, o dovadă suficientă că universul pesimist nu este în întregime material. Optimismul şi pesimismul sunt ambele reacţii conceptuale într-o minte conştientă de <i>valori,</i> precum şi de <i>fapte.</i></p>
<p id="p7_8"><sup><small><a href="/ro/The_Urantia_Book/195#p7_8">195:7.8</a></small></sup>  Dacă universul ar fi în întregime conform concepţiei materialiştilor, atunci omul, ca maşină umană, ar fi privat de orice recunoaştere conştientă a acestui fapt. Fără conştiinţa conceptului de <i>valori</i> din mintea născută din spirit, omul n-ar putea cu nici un chip recunoaşte faptul materialismului universal şi nici fenomenele maşinale de funcţionare ale universului. O maşină nu poate fi conştientă nici de natura nici de valoarea unei alte maşini.</p>
<p id="p7_9"><sup><small><a href="/ro/The_Urantia_Book/195#p7_9">195:7.9</a></small></sup>  O filozofie mecanicistă a vieţii şi a universului n-ar putea fii ştiinţifică,deoarece ştiinţa nu recunoaşte şi nu se ocupă de cât de obiecte materiale şi de fapte. Filozofia este inevitabil supraştiinţifică. Omul este un fapt material al naturii, dar <i>viaţa</i> sa este un fenomen care transcende nivelele materiale, în sensul că ea vădeşte atributele controlatoare ale minţii şi calităţile creative ale spiritului.</p>
<p id="p7_10"><sup><small><a href="/ro/The_Urantia_Book/195#p7_10">195:7.10</a></small></sup>  Efortul sincer al omului de a deveni mecanicist reprezintă fenomenul tragic al inutilei lui încercări de a se sinucide în chip intelectual şi moral. Dar n-o poate face.</p>
<p id="p7_11"><sup><small><a href="/ro/The_Urantia_Book/195#p7_11">195:7.11</a></small></sup>  Dacă universul ar fi numai material şi omul numai o maşină, atunci n-ar mai nici o ştiinţă care să-i îmboldească pe savanţi să postuleze mecanicizarea universului. Maşinile u pot nici să se măsoare, nici să se clasifice, nici să se evalueze pe ele însele. Această lucrare ştiinţifică n-ar putea fi executată decât de către o entitate având statut supramaşinal.</p>
<p id="p7_12"><sup><small><a href="/ro/The_Urantia_Book/195#p7_12">195:7.12</a></small></sup>  Dacă realitatea universului nu este decât o imensă mecanică, atunci trebuie ca omul să fie exterior universului şi separat de le pentru a recunoaşte acest <i>fapt</i> şi pentru a deveni conştient de <i>perspicacitatea</i> acestei <i>evaluări.</i></p>
<p id="p7_13"><sup><small><a href="/ro/The_Urantia_Book/195#p7_13">195:7.13</a></small></sup>  Dacă omul nu este decât o maşină, prin ce tehnică ajunge el să <i>creadă</i> sau să pretindă că <i>ştie</i> că el este numai o maşină? Experienţa de a se evalua conştient pe sine însuşi nu este niciodată atributul unei simple maşini. Un mecanicist înzestrat şi conştient de sine constituie cel mai bun răspuns posibil dat mecanismului. Dacă materialismul ar fi un fapt , el n-ar putea exista ca mecanicist conştient de sine. Este tot atât de adevărat că trebuie ca mai întâi să fii o persoană morală înainte de a putea comite fapte imorale.</p>
<p id="p7_14"><sup><small><a href="/ro/The_Urantia_Book/195#p7_14">195:7.14</a></small></sup>  Singura pretenţie a materialismului implică o conştiinţă supramaterială a minţii care îşi îngăduie să afirme această dogmă. Un mecanism se poate deteriora, dar nu poate niciodată progresa. Maşinile nu pot nici să gândească, nici să creeze, nici să viseze, nici să năzuiască la vreun lucru, nici să idealizeze, nici să aibă foame de adevăr sau sete de dreptate. Ele nu-şi motivează viaţa prin pasiunea de a servi pe alte maşini şi de a alege, în scopul progresului etern sarcina sublimă de a-l găsi pe Dumnezeu şi de a se strădui să i se asemene. Maşinile nu sunt niciodată intelectuale, emotive, estetice, etice, morale sau spirituale.</p>
<p id="p7_15"><sup><small><a href="/ro/The_Urantia_Book/195#p7_15">195:7.15</a></small></sup>  Arta dovedeşte că omul nu este o maşină, dar nu dovedeşte că el este spiritualmente nemuritor. Arta este morontia muritorului, domeniul intermediar dintre omul materie şi omul spirit. Poezia este un efort de a scăpa de realităţile materiale şi de a te apropia de valorile spirituale.</p>
<p id="p7_16"><sup><small><a href="/ro/The_Urantia_Book/195#p7_16">195:7.16</a></small></sup>  Într-o civilizaţie înaltă, arta umanizează ştiinţa, şi la rândul ei ea este spiritualizată de adevărata religie - clarvederea valorilor spirituale şi eterne. Arta reprezintă evaluarea umană a realităţii în spaţiu-timp. Religia este îmbrăţişarea divină a valorilor cosmice şi implică o înaintare eternă în ascensiunea spirituală şi în expansiunea spirituală. Arta temporală nu este primejdioasă decât dacă devine oarbă la etaloanele spirituale ale arhetipurilor divine pe care eternitatea le reflectă ca pe umbrele realităţii de timp. Arta veritabilă este mânuirea eficientă a lucrurilor materiale ale vieţii; religia este transformarea înnobilatoare a faptelor materiale ale vieţii şi nu conteneşte niciodată din evaluarea artei din punctul de vedere spiritual.</p>
<p id="p7_17"><sup><small><a href="/ro/The_Urantia_Book/195#p7_17">195:7.17</a></small></sup>  Cât este de stupid să presupui că un automat ar putea concepe o filozofie a automatismului, şi cât e de ridicol să gândească că ar putea avea pretenţia de a forma un astfel de concept asupra semenilor lui automate!</p>
<p id="p7_18"><sup><small><a href="/ro/The_Urantia_Book/195#p7_18">195:7.18</a></small></sup>  Orice interpretare ştiinţifică a universului material este fără valoare, dacă ea nu comportă cuvenita recunoaştere a <i>savantului.</i> Nici o apreciere de artă nu este autentică dacă ea nu recunoaşte <i>artistul.</i> Nici o evaluare a moralei nu este valabilă decât dacă include <i>moralistul.</i> Nici o cunoaştere de filozofie nu este edificatoare dacă ea ignoră <i>filozoful.</i> Cât despre religie, ea nu poate exista fără experienţa reală a <i>persoanei religioase</i> care, în însăşi această experienţă şi prin intermediul ei, caută să-l găsească pe Dumnezeu şi să îl cunoască. Tot aşa, universul universurilor este privat de semnificaţie în afara lui EU SUNT, a Dumnezeului infinit care l-a creat ţi l-a administrat neîncetat.</p>
<p id="p7_19"><sup><small><a href="/ro/The_Urantia_Book/195#p7_19">195:7.19</a></small></sup>  Mecaniciştii - umaniştii - au tendinţa de a se lăsa purtaţi de curenţii materiali. Idealiştii şi spiritualiştii <i>îndrăznesc</i> să-şi folosească forţele cu inteligenţă şi cu vigoare pentru a modifica, cursul, în aparenţă pur material, al circuitelor de energie.</p>
<p id="p7_20"><sup><small><a href="/ro/The_Urantia_Book/195#p7_20">195:7.20</a></small></sup>  Ştiinţa trăieşte prin matematica minţii. Muzica exprimă cadenţa emoţiilor. Religia este ritmul spiritual al sufletului în armonie spaţio-temporală cu melodia măsurilor superioare şi eterne ale Infinităţii. Experienţa religioasă este ceva cu adevărat supramatematic în viaţa umană.</p>
<p id="p7_21"><sup><small><a href="/ro/The_Urantia_Book/195#p7_21">195:7.21</a></small></sup>  În limbaj, alfabetul reprezintă mecanismul materialismului, în vreme ce cuvintele care exprimă semnificaţia a mii de gânduri, de mari idei şi de nobile idealuri - de ură şi de iubire, de laşitate şi de curaj - reprezintă dobândirile minţii acţionând în limitele legii atât materiale cât şi spirituale; Aceste înfăptuiri ale minţii fiind dirijate prin afirmarea voinţei personalităţii şi limitate de daturile inerente situaţiei.</p>
<p id="p7_22"><sup><small><a href="/ro/The_Urantia_Book/195#p7_22">195:7.22</a></small></sup>  Universul nu seamănă cu legile, cu mecanismele şi cu constantele pe care le descoperă savanţii, şi pe care ei sfârşesc prin a le considera drept ştiinţă. El seamănă mai degrabă cu <i>savantul</i> curios, gândind, alegând, creând, combinând şi discriminând, care observă astfel fenomenele din univers şi clasifică faptele matematice inerente fazelor maşinale ale aspectului material al creaţiei. Universul. Universul nu seamănă nici cu efectul artistic, ci mai degrabă cu <i>artistul</i> care lucrează, visează, îşi înalţă gândurile, progresează şi caută să transcendă lumea lucrurilor materiale într-un efort de a atinge un scop spiritual.</p>
<p id="p7_23"><sup><small><a href="/ro/The_Urantia_Book/195#p7_23">195:7.23</a></small></sup>  Savantul, nu ştiinţa, este cel care percepe realitatea unui univers de energie şi de materie în evoluţie şi în progres. Artistul, nu arta, demonstrează existenţa lumii morontiale tranzitorii interpuse între existenţa materială şi libertatea spirituală. Persoana religioasă, nu religia, este ceea ce dovedeşte existenţa realităţilor spiritului şi a valorilor divine care urmează să fie întâlnite în progresul eternităţii.</p>
<h2 id="p8" class="toc-header"><a href="#p8" class="toc-anchor">¶</a> 8. TOTALITARISMUL LAIC </h2>
<p id="p8_1"><sup><small><a href="/ro/The_Urantia_Book/195#p8_1">195:8.1</a></small></sup>  Însă, chiar şi după ce materialismul şi maşinismul vor fi fost mai mult sau mai puţin învinse, influenţa devastatoare a laicismului secolului al douăzecilea va pângări încă experienţa spirituală a milioane de suflete nevinovate.</p>
<p id="p8_2"><sup><small><a href="/ro/The_Urantia_Book/195#p8_2">195:8.2</a></small></sup>  Laicismul, sau secularismul modern, au fost nutrite de două influenţe mondiale. Părintele laicismului a fost îngustat de gândirea şi de atitudinea nelegiuită a ceea ce se cheamă ştiinţa secolului al nouăsprezecelea şi a celui de-al douăzecilea - ştiinţa ateistă.</p>
<p id="p8_3"><sup><small><a href="/ro/The_Urantia_Book/195#p8_3">195:8.3</a></small></sup>  Mama laicismului modern a fost Biserica creştină totalitară a Evului Mediu. Laicismul a debutat ca un protest contra dominaţiei aproape complete a civilizaţiei occidentale de către Biserica Creştină transformată în instituţie. În epoca prezentei revelaţii, climatul intelectual şi filozofic predominant atât în viaţa europeană, cât şi în viaţa americană este net laic - umanist. În cursul ultimelor trei secole, gândirea occidentală a fost progresiv laicizată. Religia a devenit din ce în ce mai mult o influenţă nominală, şi în mare măsură un exerciţiu ritual. În majoritate, cei care se mărturisesc creştini în civilizaţia occidentală sunt de fapt, fără a-şi da seama de asta, laici.</p>
<p id="p8_4"><sup><small><a href="/ro/The_Urantia_Book/195#p8_4">195:8.4</a></small></sup>  E nevoie de o mare putere, o puternică influenţă, pentru a elibera cugetul şi viaţa popoarelor occidentale de sub strânsoarea secătuitoare a unei dominaţii ecleziastice totalitare. Laicismul a sfărâmat efectiv lanţurile controlului Bisericii, şi el ameninţă acum la rândul său cu stabilirea unui nou tip de dominaţie atee asupra inimii şi a minţii omului modern. Statul politic tiranic şi dictatorial este urmaşul direct al materialismului ştiinţific şi al laicismului filozofic. Abia de l-a eliberat laicitatea pe om de dominaţia Bisericii, că îl şi vinde ca sclav servil Statului totalitar. Laicismul nu eliberează omul de servitutea ecleziastică decât pentru a-l trăda lăsându-l pradă sclaviei politice şi economice.</p>
<p id="p8_5"><sup><small><a href="/ro/The_Urantia_Book/195#p8_5">195:8.5</a></small></sup>  Materialismul îl renegă pe Dumnezeu; laicismul se mărgineşte la a-l ignora; cel puţin aceasta a fost atitudinea lui primitivă. Mai recent, laicismul a luat o atitudine mai militantă, pretinzând să ia locul religie de servitute totalitară căreia îi opusese rezistenţă odinioară<sup id="cite10"><a href="#fn10">[10]</a></sup>. Laicismul secolului al douăzecilea are tendinţa de a afirma că omul nu are nevoie de Dumnezeu. Dar atenţie! Această filozofie atee a societăţii umane nu va conduce decât la necazuri, la învrăjbiri, la nefericire, la război şi la dezastre de scară mondială.</p>
<p id="p8_6"><sup><small><a href="/ro/The_Urantia_Book/195#p8_6">195:8.6</a></small></sup>  Laicismul nu poate niciodată aduce pacea omenirii. Nimic nu-l poate înlocui pe Dumnezeu în societatea umană. Dar băgaţi bine de seamă! Nu vă grăbiţi să abandonaţi foloasele revoltei laice care v-a despovărat de totalitarismul ecleziastic. Civilizaţia occidentală se bucură astăzi de multe libertăţi şi satisfacţii care provin din revolta laică. Marea greşeală a laicismului a fost următoarea: revoltându-se contra controlului aproape total al vieţii de către autoritatea religioasă, şi după ce s-a eliberat de această tiranie ecleziastică, laicii şi-au continuat activitatea instituind o revoltă contra lui Dumnezeu însuşi, uneori tacit, alteori deschis.</p>
<p id="p8_7"><sup><small><a href="/ro/The_Urantia_Book/195#p8_7">195:8.7</a></small></sup>  Revoltei laice datoraţi voi uluitoarea creativitate a industriei americane şi a progresului material fără precedent al civilizaţie occidentale. Şi, pentru că revolta laică a mers prea departe, ea a pierdut din vedere pe Dumnezeu şi <i>adevărata</i> religie, a urmat de aici o recoltă neaşteptată de războaie mondiale şi de instabilitate internaţională.</p>
<p id="p8_8"><sup><small><a href="/ro/The_Urantia_Book/195#p8_8">195:8.8</a></small></sup>  Nu este necesar să se sacrifice credinţa în Dumnezeu pentru a te bucura de binefacerile revoltei laice moderne: toleranţă, serviciu social, guvernare democratică şi libertăţi civile. Nu este neapărat nevoie ca laicii să se opună adevăratei religii pentru a promova ştiinţa şi pentru a face să progreseze educaţia.</p>
<p id="p8_9"><sup><small><a href="/ro/The_Urantia_Book/195#p8_9">195:8.9</a></small></sup>  Dar laicismul nu este singurul autor al dobândirilor recente în desfăşurarea vieţii. Înapoia dobândirilor celui de-al douăzecilea secol, nu sunt numai ştiinţa şi laicismul, ci şi acţiunea spirituală a vieţii şi a învăţăturilor lui Iisus din Nazaret care nu sunt nici recunoscute nici luate în considerare.</p>
<p id="p8_10"><sup><small><a href="/ro/The_Urantia_Book/195#p8_10">195:8.10</a></small></sup>  Fără Dumnezeu, fără religie, laicismul ştiinţific nu va putea niciodată să coordoneze forţele sau să armonizeze divergenţele şi rivalităţile de interese, de rase şi de naţionalisme. În ciuda înfăptuirilor sale materialiste incomparabile, această societate omenească laicizată se dezintegrează încetul cu încetul. Principala forţă de coeziune care rezistă acestei dezintegrări de antagonisme este naţionalismul. Or, naţionalismul este principalul obstacol în calea păcii mondiale.</p>
<p id="p8_11"><sup><small><a href="/ro/The_Urantia_Book/195#p8_11">195:8.11</a></small></sup>  Slăbiciunea inerentă laicismului vine din aceea că el respinge morala şi religia în favoarea politicii şi a puterii. Este de-a dreptul imposibil să se stabilească fraternitatea oamenilor ignorând sau renegând paternitatea lui Dumnezeu.</p>
<p id="p8_12"><sup><small><a href="/ro/The_Urantia_Book/195#p8_12">195:8.12</a></small></sup>  Optimizarea laică în materie socială şi politică este o iluzie. Fără Dumnezeu, nici eliberarea şi libertatea, nici bunurile şi bogăţiile nu vor aduce pacea.</p>
<p id="p8_13"><sup><small><a href="/ro/The_Urantia_Book/195#p8_13">195:8.13</a></small></sup>  Laicizarea completă a ştiinţei, a educaţiei, a industriei şi a societăţii nu poate duce decât la dezastru. În cursul primei treimi a secolului al douăzecilea, urantienii au omorât mai mulţi oameni decât în decursul primelor nouăsprezece secole ale epocii creştine. Şi acesta nu-i decât începutul înfiorătoarei recolte a materialismului şi a laicismului; distrugeri şi mai grozave au să vină.</p>
<h2 id="p9" class="toc-header"><a href="#p9" class="toc-anchor">¶</a> 9. PROBLEMA CREŞTINISMULUI </h2>
<p id="p9_1"><sup><small><a href="/ro/The_Urantia_Book/195#p9_1">195:9.1</a></small></sup>  Nu neglijaţi valoarea moştenirii voastre spirituale, fluviul adevărului ce curge străbătând secolele, nici chiar în epoca sterilă a unei epoci materialiste şi laice. În toate nepreţuitele voastre eforturi de a vă lepăda de crezurile superstiţioase ale vremurilor trecute, asiguraţi-vă că păstraţi ferm adevărul veşnic. Dar aveţi răbdare! Când prezenţa revoltei contra superstiţiei va fi luat sfârşit, adevărurile evangheliei lui Iisus vor persista glorios pentru iluminarea unei căi mai noi şi mai bune.</p>
<p id="p9_2"><sup><small><a href="/ro/The_Urantia_Book/195#p9_2">195:9.2</a></small></sup>  Însă creştinismul păgânizat şi socializat are nevoie de un nou contact cu învăţăturile fără compromis ale lui Iisus; el zace în lipsa unei viziuni noi a vieţii Învăţătorului pe pământ. O revelaţie nouă şi mai completă a religiei lui Iisus este menită să triumfe asupra unui imperiu de laicism imperialist şi să inverseze un curent mondial de naturalism mecanist. Urantia freamătă acum chiar la marginea uneia dintre epocile ei cele mai uimitoare şi mai pasionante de reajustare socială, de stimulare morală şi de iluminare spirituală.</p>
<p id="p9_3"><sup><small><a href="/ro/The_Urantia_Book/195#p9_3">195:9.3</a></small></sup>  Chiar şi foarte mult modificate, învăţăturile lui Iisus au supravieţuit cultelor de mistere din epoca lor natală, ignoranţei şi superstiţiilor din vremurile de întuneric; şi, chiar şi în acest moment, ele triumfă puţin câte puţin asupra materialismului, a maşinismului şi a laicismului celui de-al douăzecilea secol. Şi asemenea epoci de mari încercări şi de înfrângeri ameninţătoare sunt întotdeauna perioade de mare revelaţie.</p>
<p id="p9_4"><sup><small><a href="/ro/The_Urantia_Book/195#p9_4">195:9.4</a></small></sup>  Religia are nevoie de noi conducători, de oameni şi de femei spirituali care vor îndrăzni să se bizuiască numai pe Iisus şi pe incomparabilele lui învăţături. Dacă creştinismul continuă să-şi neglijeze misiunea lui spirituală continuând să se ocupe de problemele sociale şi materiale, va trebui ca renaşterea spirituală să aştepte venirea acestor noi învăţători ai religiei lui Iisus care se vor consacra exclusiv regenerării spirituale a oamenilor. Atunci, aceste suflete născute din spirit vor da rapid îndrumările şi inspiraţia necesare reorganizării sociale, morale, economice şi politice ale lumii.</p>
<p id="p9_5"><sup><small><a href="/ro/The_Urantia_Book/195#p9_5">195:9.5</a></small></sup>  Epoca modernă va refuza să accepte o religie incompatibilă cu faptele şi care nu se armonizează cu concepţiile ei cele mai elevate despre adevăr, frumuseţe şi bunătate. A venit timpul să se redescopere adevăratele temelii originale ale creştinismului astăzi denaturat şi plin de compromis.</p>
<p id="p9_6"><sup><small><a href="/ro/The_Urantia_Book/195#p9_6">195:9.6</a></small></sup>  Omul primitiv va trăi o viaţă de înrobire superstiţioasă sub jugul fricii religioase. Omul civilizat modern se teme să nu cadă sub dominaţia unor puternice convingeri religioase. Omul chibzuit s-a temut întotdeauna să nu fie <i>legat</i> de o religie. Când vreo religie puternică şi activă ameninţă să domine, el încearcă invariabil să raţioneze, să facă din asta o tradiţie şi să o transforme într-o instituţie, în speranţa de a o putea astfel controla. Prin acest proces chiar şi o religie revelată devine o credinţă stabilită şi dominată de oameni. Bărbaţii şi femeile moderni şi inteligenţi fug de religia lui Iisus de teama de ceea ce <i>le-</i> ar putea face - şi de ceea ce ar face ea din <i>ei.</i> Şi toate aceste temeri sunt bine întemeiate. Într-adevăr, religia lui Iisus domină şi transformă pe credincioşii ei, cerând ca omul să-şi dedice viaţa cercetării cunoaşterii voii Tatălui care este în ceruri şi cere ca energiile vieţii să fie afectate serviciului dezinteresat al fraternităţii oamenilor.</p>
<p id="p9_7"><sup><small><a href="/ro/The_Urantia_Book/195#p9_7">195:9.7</a></small></sup>  E cât se poate de simplu, bărbaţii şi femeile egoişti nu vor să plătească preţul acesta, nici chiar în schimbul celei mai mari comori spirituale care le-a fost oferită vreodată muritorilor. Trebuie aşteptat ca omul să fie suficient de deziluzionat de tristele decepţii care însoţesc urmărirea insensibilă şi amăgitoare a egoismului, şi care a descoperit sterilitatea religiei formaliste. Doar atunci va fi el dispus să se întoarcă din toată inima către evanghelia împărăţiei, religia lui Iisus din Nazaret.</p>
<p id="p9_8"><sup><small><a href="/ro/The_Urantia_Book/195#p9_8">195:9.8</a></small></sup>  Lumea are nevoie de o religie de prima mână. Chiar şi creştinismul - cea mai bună religie a celui de-al douăzecilea secol - nu este doar o religie <i>despre</i> Iisus, ci şi o religie pe care oamenii o experimentează la mâna a doua. Ei preiau religia lor în întregime aşa cum le este transmisă de conducătorii lor religioşi recunoscuţi. Ce deşteptare ar experimenta lumea numai dacă l-ar putea vedea pe Iisus aşa cum a trăit el realmente pe pământ şi dacă ar cunoaşte la prima mână învăţăturile dătătoare de viaţă! Cuvintele care descriu lucruri frumoase nu pot stârni pasiuni tot atât de mult cât vederea acestor lucruri; cuvintele unui crez nu mai pot să însufleţească inimile oamenilor ca şi experienţa cunoaşterii prezenţei lui Dumnezeu. Totuşi, credinţa atentă va păstra întotdeauna deschisă poarta speranţei sufletului omenesc pentru a lăsa să intre veşnicele realităţile spirituale ale valorilor divine din lumile de dincolo<sup id="cite11"><a href="#fn11">[11]</a></sup>.</p>
<p id="p9_9"><sup><small><a href="/ro/The_Urantia_Book/195#p9_9">195:9.9</a></small></sup>  Creştinismul a îndrăznit să-şi înjosească idealurile în faţa sfidării lansate de lăcomia omenească, nebunia războirilor şi pofta de putere. Dar religia lui Iisus subzistă ca convocarea spirituală imaculată şi transcendentă ea cheamă ceea ce este mai bun în om pentru a se ridica deasupra tuturor moştenirilor evoluţiei animale, şi pentru a atinge prin graţie înălţimile morale ale veritabilului destin uman.</p>
<p id="p9_10"><sup><small><a href="/ro/The_Urantia_Book/195#p9_10">195:9.10</a></small></sup>  Creştinismul este ameninţat de moartea lentă prin formalism, prin excesul de organizare, prin intelectualism şi prin alte tendinţe nespirituale. Biserica creştină modernă nu este o fraternitate de credincioşi dinamici ca aceea pe care Iisus o însărcinase să efectueze transformarea spirituală continuă a generaţiilor succesive ale omenirii.</p>
<p id="p9_11"><sup><small><a href="/ro/The_Urantia_Book/195#p9_11">195:9.11</a></small></sup>  Ceea ce se cheamă creştinism a devenit atât o mişcare socială şi culturală cât şi o credinţă şi o practică religioasă. Curentul creştinismului modern deseacă un mare număr de antice mlaştini păgâne şi multe mocirle de barbarism. Multe vechi bazine spirituale se scurg în curentul cultural de astăzi în vreme ce cursurile de apă ce vin din înaltele platouri ale Galileii, care se presupun a fi sursa sa exclusivă.</p>
<h2 id="p10" class="toc-header"><a href="#p10" class="toc-anchor">¶</a> 10. VIITORUL </h2>
<p id="p10_1"><sup><small><a href="/ro/The_Urantia_Book/195#p10_1">195:10.1</a></small></sup>  În adevăr, creştinismul a făcut un mare serviciu acestei omeniri, dar acum, lucrul de care lumea are cea mai mare nevoie este Iisus. Lumea are nevoie să-l vadă pe Iisus trăind din nou pe pământ în experienţa muritorilor născuţi din spirit care îl revelează efectiv pe Maestru tuturor oamenilor. Este inutil a se vorbi despre o renaştere a creştinismului primitiv; trebuie să înaintezi de acolo de unde te afli. Cultura modernă trebuie botezată spiritual cu o nouă revelaţie a vieţii lui Iisus şi iluminată de o nouă pricepere a evangheliei mântuirii eterne propovăduite de el. Şi, când Iisus va fi înălţat astfel, el va atrage toţi oamenii la el<sup id="cite12"><a href="#fn12">[12]</a></sup>. Ucenicii lui Iisus ar trebui să fie mai mult decât cuceritori pentru lume, ar trebui să fie izvoare clocotitoare de inspiraţie şi de viaţă însufleţitoare<sup id="cite13"><a href="#fn13">[13]</a></sup>. Religia nu este decât un umanism exaltat până într-acolo încât să fie făcut divin prin descoperirea realităţii prezenţei lui Dumnezeu în experienţa personală.</p>
<p id="p10_2"><sup><small><a href="/ro/The_Urantia_Book/195#p10_2">195:10.2</a></small></sup>  Frumuseţea şi sublimul vieţii lui Iisus pe pământ, umanitatea şi divinitatea lui, simplicitatea lui şi caracterul lui unic prezintă o imagine atât de frapantă şi atât de atrăgătoare a salvării omului şi a revelaţiei lui Dumnezeu, încât teologii şi filozofii din toate epocile ar trebui să fie eficient împiedicaţi de a formula crezuri şi de a crea sisteme teologice de servitute spirituală pornind de la această revărsare transcendentală a lui Dumnezeu sub forma omului. În Iisus, universul produce un om muritor în care spiritul iubirii a învins neajunsurile materiale ale timpului şi a triumfat asupra faptului originii sale psihice.</p>
<p id="p10_3"><sup><small><a href="/ro/The_Urantia_Book/195#p10_3">195:10.3</a></small></sup>  Amintiţi-vă mereu că Dumnezeu şi omul au nevoie unul de celălalt. Ei îşi sunt reciproc necesari pentru împlinirea finală şi completă a experienţei personalităţii eterne în destinul divin al finalităţii universului.</p>
<p id="p10_4"><sup><small><a href="/ro/The_Urantia_Book/195#p10_4">195:10.4</a></small></sup>  ”Împărăţia lui Dumnezeu este în voi<sup id="cite14"><a href="#fn14">[14]</a></sup><sup id="cite15"><a href="#fn15">[15]</a></sup><sup id="cite16"><a href="#fn16">[16]</a></sup><sup id="cite17"><a href="#fn17">[17]</a></sup>.” Aceasta este probabil cea mai mare proclamare pe care a făcut-o Iisus vreodată, după declaraţia că Tatăl său este un spirit viu şi iubitor.</p>
<p id="p10_5"><sup><small><a href="/ro/The_Urantia_Book/195#p10_5">195:10.5</a></small></sup>  Pentru a câştiga sufletele de partea Învăţătorului, nu prima leghe parcursă prin obligaţie, prin datorie sau prin convenţie este ceea ce va transforma omul şi lumea sa, ci mai degrabă <i>a doua</i> leghe de slujire liberă şi de devotament iubitor de libertate; ea denotă că ucenicul a întins mâna în maniera lui Iisus pentru a-l prinde pe fratele său şi a-l aduce, sub guvernare spirituală, către ţelul superior şi divin al existenţei de muritor<sup id="cite18"><a href="#fn18">[18]</a></sup>. Chiar şi astăzi, creştinismul parcurge de bună voie <i>prima</i> leghe, dar omenirea zace ori merge poticnindu-se în tenebrele morale, pentru că sunt prea puţini ucenicii autentic pregătiţi să parcurgă a <i>doua</i> leghe - prea puţini partizani mărturisiţi ai lui Iisus care trăiesc şi iubesc realmente aşa cum i-a învăţat el pe ucenici să trăiască, să iubească şi să servească<sup id="cite19"><a href="#fn19">[19]</a></sup>.</p>
<p id="p10_6"><sup><small><a href="/ro/The_Urantia_Book/195#p10_6">195:10.6</a></small></sup>  Chemarea la aventura constând în construirea unei societăţi umane noi şi transformate, prin renaşterea spirituală a fraternităţii împărăţiei lui Iisus, ar trebui să-i pasioneze pe toţi cei care cred în el şi să le insufle sentimente mai vii pe care oamenii nu le-au mai simţit niciodată din vremea în care, pe pământ, ei parcurgeau ţările ca tovarăşi ai lui întru carne.</p>
<p id="p10_7"><sup><small><a href="/ro/The_Urantia_Book/195#p10_7">195:10.7</a></small></sup>  Nici un sistem social sau regim politic negând realitatea lui Dumnezeu nu poate contribui într-un chip constructiv şi durabil la avansarea civilizaţiei umane. Dar creştinismul, aşa cum este astăzi subdivizat şi laicizat, prezintă cel mai mare dintre toate obstacolele în calea progresului umanităţii; aceasta este adevărat mai ales în ceea ce priveşte Orientul.</p>
<p id="p10_8"><sup><small><a href="/ro/The_Urantia_Book/195#p10_8">195:10.8</a></small></sup>  Dominaţia ecleziastică este în mod imediat şi veşnic incompatibilă cu această credinţă vie, cu acest spirit crescând şi cu această experienţă de prima mână a camarazilor lui Iisus în credinţa şi în frăţia oamenilor în societatea spirituală a împărăţiei cerurilor. Dorinţa lăudabilă de a păstra tradiţia înfăptuirilor trecute conduce adesea la apărarea sistemelor de adorare perimate. Dorinţa bine intenţionată de a întreţine vechile sisteme de gândire împiedică mult asigurarea unor metode şi mijloace noi şi potrivite menite să satisfacă aprinsele dorinţe spirituale ale minţii în dezvoltare şi în progres ale omului modern. Tot astfel, Bisericile creştine din cel de-al douăzecilea secol se ridică ca nişte obstacole imense, dar într-un chip cu totul inconştient, înaintea progresului imediat al adevăratei evanghelii - învăţăturile lui Iisus din Nazaret.</p>
<p id="p10_9"><sup><small><a href="/ro/The_Urantia_Book/195#p10_9">195:10.9</a></small></sup>  Multe persoane serioase, care ar fi fericite să-şi ofere fidelitatea Christosului evangheliei, găsesc foarte dificil să susţină cu entuziasm o Biserică care ţine atât de puţin seama de spiritul vieţii ei şi de învăţăturile ei, şi de care li se spusese eronat că fusese întemeiată de către el. Iisus nu este întemeietorul Bisericii creştine, ci, în toate felurile compatibile cu firea sa, el <i>a întreţinut-</i> o ca fiind cea mai bună purtătoare de cuvânt existentă a lucrării vieţii lui pe pământ.</p>
<p id="p10_10"><sup><small><a href="/ro/The_Urantia_Book/195#p10_10">195:10.10</a></small></sup>  Dacă Biserica creştină ar îndrăzni măcar să adopte programul Învăţătorului, mii de tineri, aparent indiferenţi, s-ar grăbi să se înroleze într-o asemenea întreprindere spirituală şi n-ar ezita să meargă până la capăt în această aventură.</p>
<p id="p10_11"><sup><small><a href="/ro/The_Urantia_Book/195#p10_11">195:10.11</a></small></sup>  Creştinismul este serios confruntat cu condamnarea încorporată într-unul din propriile lui sloganuri: „o casă divizată în ea înseşi nu poate subzista<sup id="cite20"><a href="#fn20">[20]</a></sup>.” Lumea necreştină nu va accepta să capituleze împotriva unui creştinism divizat în secte. Iisus cel viu reprezintă singura speranţă posibilă de unificare a creştinismului. Adevărata Biserică - fraternitatea lui Iisus - este invizibilă, spirituală şi caracterizată prin <i>unitate,</i> dar nu în mod necesar prin <i>uniformitate.</i> Uniformitatea este marca distinctivă a lumii fizice de natură mecanicistă. Unitatea spirituală este rodul uniunii prin credinţă cu Iisusul viu. Biserica vizibilă ar trebui să refuze a mai continua să stânjenească progresul fraternităţii invizibile şi spirituale a împărăţiei lui Dumnezeu. Această unitate este destinată să devină un <i>organism viu,</i> contrastând cu o organizaţie socială trecută la rangul de instituţie. Organizaţiile sociale pot foarte bine fi utilizate de către fraternitate, dar nu trebuie ca ele s-o înlocuiască.</p>
<p id="p10_12"><sup><small><a href="/ro/The_Urantia_Book/195#p10_12">195:10.12</a></small></sup>  Totuşi, creştinismul, chiar şi acesta al secolului al douăzecilea, nu trebuie să fie dispreţuit. El este produsul geniului moral conjugat al oamenilor cunoscători de Dumnezeu, venind din multiple rase şi din numeroase epoci; el a fost cu adevărat una dintre cele mai mari puteri benefice de pe pământ. De aceea, nimeni n-ar trebui să-l trateze cu uşurinţă, în pofida defectelor lui inerente şi dobândite. Creştinismul găseşte încă calea de a acţiona prin puternice emoţii morale asupra minţii oamenilor chibzuiţi.</p>
<p id="p10_13"><sup><small><a href="/ro/The_Urantia_Book/195#p10_13">195:10.13</a></small></sup>  Însă, când Biserica se lansează în comerţ şi în politică, ea nu are nici o scuză; aceste alianţe nelegiuite sunt o flagrantă trădare a Învăţătorului. Iar prietenilor sinceri ai adevărului le va lua mult timp să uite că această puternică Biserică instituţională a avut adesea îndrăzneala de înăbuşe o credinţă nou născută şi de a persecuta pe purtătorii adevărului care au avut neşansa de a se prezenta sub veştminte neortodoxe.</p>
<p id="p10_14"><sup><small><a href="/ro/The_Urantia_Book/195#p10_14">195:10.14</a></small></sup>  Este din nefericire prea adevărat că această Biserică n-ar fi supravieţuit dacă nu ar fi existat, în această lume, oameni care să prefere acest fel de adorare. Multe suflete spiritual indolente doresc cu ardoare o religie veche şi autoritară de rituri şi de tradiţii sacre. Evoluţia umană şi progresul spiritual nu prea sunt suficiente pentru a permite tuturor oamenilor să se dispenseze de o autoritate religioasă. Iar fraternitatea invizibilă a împărăţiei poate foarte bine să includă aceste grupuri familiale de clase sociale şi de caractere variate, cu condiţia ca membrii lor să fie dispuşi să devină fii ai lui Dumnezeu, cu adevărat conduşi de spirit. Însă, în această fraternitate a lui Iisus, nu este loc nici pentru rivalităţi sectare, nici pentru supărări de grup, nici pentru afirmări de superioritate morală şi de infailibilitate spirituală.</p>
<p id="p10_15"><sup><small><a href="/ro/The_Urantia_Book/195#p10_15">195:10.15</a></small></sup>  Aceste diverse grupări de creştini pot servi la concilierea unor numeroase tipuri diferite de oameni dornici să creadă, printre diversele popoare ale civilizaţiei occidentale, dar o asemenea diviziune a creştinătăţii prezintă o serioasă slăbiciune atunci când încearcă să aducă evanghelia lui Iisus printre orientali. Aceste popoare nu înţeleg încă că există o <i>religie a lui Iisus</i> separată şi întrucâtva distinctă de creştinism, care a devenit din ce în ce mai mult o religie <i>despre Iisus.</i></p>
<p id="p10_16"><sup><small><a href="/ro/The_Urantia_Book/195#p10_16">195:10.16</a></small></sup>  Marea speranţă a Urantiei rezidă în posibilitatea unei noi revelaţii a lui Iisus, cu o prezentare nouă şi lărgită a mesajului său salvator, care va uni spiritual, într-o slujire expresie a dragostei, numeroasele familii ale celor care se pretind astăzi fidelii lui.</p>
<p id="p10_17"><sup><small><a href="/ro/The_Urantia_Book/195#p10_17">195:10.17</a></small></sup>  Chiar şi educaţia clasică ar putea ajuta la această mare renaştere spirituală dacă ea ar voi să acorde mai multă atenţie lucrării de învăţare a tinerilor cum să se angajeze în proiectele vieţii şi în dezvoltarea caracterului. Scopul oricărei educaţii ar trebui să constea în întreţinerea şi în urmărirea ţelului suprem al vieţii, dezvoltarea unei personalităţi pline de măreţie şi bine echilibrate. Există mare nevoie să se propovăduiască disciplina morală în locul atâtor satisfaceri egoiste. Pe o asemenea bază, religia îşi poate aduce contribuţia stimulentului ei spiritual la lărgirea şi la îmbogăţirea vieţii de muritori, chiar şi până la siguranţa şi elevarea vieţii eterne.</p>
<p id="p10_18"><sup><small><a href="/ro/The_Urantia_Book/195#p10_18">195:10.18</a></small></sup>  Creştinismul este o religie improvizată; trebuie deci ca ea să acţioneze la o viteză mică; înfăptuirile spirituale la mare viteză trebuie să aştepte noua revelaţie şi acceptarea mai generalizată a adevăratei religii a lui Iisus. Creştinismul este totuşi o puternică religie, de vreme ce simpli ucenici ai unui tâmplar răstignit au lansat învăţăturile care au cucerit imperiul roman în trei secole şi şi-au continuat acţiunea triumfând asupra barbarilor care au invadat Roma. Acest acelaşi creştinism a cucerit - absorbit şi exaltat - tot curentul teologiei ebraice şi al filozofiei greceşti. Şi apoi, când religia creştină a intrat în coma de peste o mie de ani ca urmare a unei doze excesive de mistere şi de păgânism, ea s-a reînviat pe sine şi a recucerit virtual toată lumea occidentală. Creştinismul conţine suficiente învăţături ale lui Iisus pentru a deveni nemuritor.</p>
<p id="p10_19"><sup><small><a href="/ro/The_Urantia_Book/195#p10_19">195:10.19</a></small></sup>  Măcar dacă ar reuşi creştinismul să priceapă o parte mai mare din învăţăturile, cu atât mai mult ar face pentru a ajuta omul modern să-şi rezolve problemele noi şi tot mai complexe.</p>
<p id="p10_20"><sup><small><a href="/ro/The_Urantia_Book/195#p10_20">195:10.20</a></small></sup>  Creştinismul suferă de un mare handicap, pentru că, în mintea tuturor oamenilor din lume, el a fost identificat ca fiind o parte a sistemului social, a vieţii industriale şi a criteriilor morale ale civilizaţiei occidentale; şi astfel că creştinismul a lăsat involuntar impresia că susţine o societate care se clatină sub vinovăţia de a tolera ştiinţa fără idealism, politica fără principii, averea fără muncă, plăcerea fără restricţie, cunoaşterea fără caracter, puterea fără conştiinţă şi industria fără moralitate.</p>
<p id="p10_21"><sup><small><a href="/ro/The_Urantia_Book/195#p10_21">195:10.21</a></small></sup>  Speranţa creştinismului modern constă în a înceta de a mai susţine sistemele sociale ţi politica industrială a civilizaţiei occidentale, înclinându-se totodată cu umilinţă înaintea crucii pe care o exaltă cu atâta curaj, şi de acolo învăţând din nou de la Iisus din Nazaret cele mai mari adevăruri pe care omul muritor le poate înţelege vreodată - evanghelia vie a paternităţii lui Dumnezeu şi a fraternităţii omului.</p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/ro/The_Urantia_Book/194">
          <span class="mdi mdi-arrow-left-drop-circle"></span><span class="pl-2">Capitolul 194. Revărsarea Spiritului Adevărului</span>
        </a>
        </td>
        <td>
        <a href="/ro/The_Urantia_Book/Index">
          <span class="mdi mdi-book-open-variant"></span><span class="pl-2">Index</span>
        </a>
        <br>
        <a href="/ro/The_Urantia_Book_Multiple/195">
          <span class="mdi mdi-view-parallel"></span><span class="pl-2">Varianta multipla</span>
        </a>
        </td>
        <td>
        <a href="/ro/The_Urantia_Book/196">
          <span class="pr-2">Capitolul 196. Credinţa lui Iisus</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Referințe</h2>
<div style="-moz-column-width: 30em; -webkit-column-width: 30em; column-width: 30em; margin-top: 1em;">
<ol style="margin: 0; padding-top: 0px;">
  <li style="margin-top:0px;" id="fn1"><a href="#cite1">↑</a> <i>Evanghelia proclamată</i>: <a href="/ro/Bible/Acts_of_the_Apostles/4#v10">Fapte 4:10-12</a>; <a href="/ro/Bible/Acts_of_the_Apostles/5#v29">Fapte 5:29-32</a>; <a href="/ro/Bible/Acts_of_the_Apostles/13#v26">Fapte 13:26-39</a>; <a href="/ro/Bible/1_Corinthians/1#v23">1 Cor 1:23</a>; <a href="/ro/Bible/Galatians/6#v14">Gal 6:14</a>. </li>
  <li id="fn2"><a href="#cite2">↑</a> <i>Creștinismul grecesc a început</i>: <a href="/ro/Bible/Acts_of_the_Apostles/17#v22">Fapte 17:22-23</a>. </li>
  <li id="fn3"><a href="#cite3">↑</a> <i>Versiunea lui Pavel a Evangheliei</i>: <a href="/ro/Bible/Acts_of_the_Apostles/17#v24">Fapte 17:24-31</a>. </li>
  <li id="fn4"><a href="#cite4">↑</a> <i>Hristos și el răstignit</i>: <a href="/ro/Bible/1_Corinthians/2#v2">1 Cor 2:2</a>. </li>
  <li id="fn5"><a href="#cite5">↑</a> <i>Predarea cu privire la copii</i>: <a href="/ro/Bible/Matthew/18#v2">Mat 18:2-5</a>; <a href="/ro/Bible/Matthew/19#v13">Mat 19:13-14</a>; <a href="/ro/Bible/Mark/9#v36">Marcu 9:36-37</a>; <a href="/ro/Bible/Mark/10#v13">Marcu 10:13-16</a>; <a href="/ro/Bible/Luke/9#v46">Luca 9:46-48</a>; <a href="/ro/Bible/Luke/18#v16">Luca 18:16-17</a>. </li>
  <li id="fn6"><a href="#cite6">↑</a> <i>Caută împărăția lui Dumnezeu</i>: <a href="/ro/Bible/Matthew/6#v33">Mat 6:33</a>; <a href="/ro/Bible/Luke/12#v31">Luca 12:31</a>. </li>
  <li id="fn7"><a href="#cite7">↑</a> <i>Galileeni neînvățați</i>: <a href="/ro/Bible/Acts_of_the_Apostles/4#v13">Fapte 4:13</a>. </li>
  <li id="fn8"><a href="#cite8">↑</a> <i>Lumea intors pe dos</i>: <a href="/ro/Bible/Acts_of_the_Apostles/17#v6">Fapte 17:6</a>. </li>
  <li id="fn9"><a href="#cite9">↑</a> <i>Făcând voia Tatălui</i>: <a href="/ro/Bible/Psalms/143#v10">Ps 143:10</a>; <a href="/ro/Bible/Sirach/15#v11">Ecle 15:11-20</a>; <a href="/ro/Bible/Matthew/6#v10">Mat 6:10</a>; <a href="/ro/Bible/Matthew/7#v21">Mat 7:21</a>; <a href="/ro/Bible/Matthew/12#v50">Mat 12:50</a>; <a href="/ro/Bible/Mark/3#v35">Marcu 3:35</a>; <a href="/ro/Bible/Luke/8#v21">Luca 8:21</a>; <a href="/ro/Bible/Luke/11#v2">Luca 11:2</a>; <a href="/ro/Bible/John/7#v16">Ioan 7:16-17</a>; <a href="/ro/Bible/John/9#v31">Ioan 9:31</a>; <a href="/ro/Bible/John/14#v21">Ioan 14:21-24</a>; <a href="/ro/Bible/John/15#v10">Ioan 15:10,14-16</a>. </li>
  <li id="fn10"><a href="#cite10">↑</a> <i>Laicismul militant</i>: <a href="/ro/Bible/Psalms/10#v4c">Ps 10:4c</a>; <a href="/ro/Bible/Psalms/14#v1">Ps 14:1</a>; <a href="/ro/Bible/Jeremiah/5#v12">Ier 5:12</a>; <a href="/ro/Bible/Zephaniah/1#v12">Ţef 1:12</a>. </li>
  <li id="fn11"><a href="#cite11">↑</a> <i>Credință în așteptare</i>: <a href="/ro/Bible/Matthew/212#v21">Mat 212:21</a>; <a href="/ro/Bible/Luke/17#v6">Luca 17:6</a>; <a href="/ro/Bible/Acts_of_the_Apostles/14#v27">Fapte 14:27</a>; <a href="/ro/Bible/Acts_of_the_Apostles/21#v19">Fapte 21:19</a>; <a href="/ro/Bible/Romans/5#v1">Rom 5:1-2</a>. </li>
  <li id="fn12"><a href="#cite12">↑</a> <i>Gravitația spiritului</i>: <a href="/ro/Bible/Jeremiah/31#v3">Ier 31:3</a>; <a href="/ro/Bible/John/6#v44">Ioan 6:44</a>; <a href="/ro/Bible/John/12#v32">Ioan 12:32</a>. </li>
  <li id="fn13"><a href="#cite13">↑</a> <i>Mai mult decât cuceritori</i>: <a href="/ro/Bible/Romans/8#v37">Rom 8:37</a>. </li>
  <li id="fn14"><a href="#cite14">↑</a> <i>Împărăția lui Dumnezeu este în tine</i>: <a href="/ro/Bible/Job/32#v8">Iov 32:8,18</a>; <a href="/ro/Bible/Isaiah/63#v10">Isa 63:10-11</a>; <a href="/ro/Bible/Ezekiel/37#v14">Ezec 37:14</a>; <a href="/ro/Bible/Matthew/10#v20">Mat 10:20</a>; <a href="/ro/Bible/Luke/17#v21">Luca 17:21</a>; <a href="/ro/Bible/John/17#v21">Ioan 17:21-23</a>; <a href="/ro/Bible/Romans/8#v9">Rom 8:9-11</a>; <a href="/ro/Bible/1_Corinthians/3#v16">1 Cor 3:16-17</a>; <a href="/ro/Bible/1_Corinthians/6#v19">1 Cor 6:19</a>; <a href="/ro/Bible/2_Corinthians/6#v16">2 Cor 6:16</a>; <a href="/ro/Bible/Galatians/2#v20">Gal 2:20</a>; <a href="/ro/Bible/1_John/3#v24">1 Ioan 3:24</a>; <a href="/ro/Bible/1_John/4#v12">1 Ioan 4:12-15</a>; <a href="/ro/Bible/Revelation/21#v3">Apoc 21:3</a>. </li>
  <li id="fn15"><a href="#cite15">↑</a> <i>Dumnezeu este spirit</i>: <a href="/ro/Bible/John/4#v24">Ioan 4:24</a>. </li>
  <li id="fn16"><a href="#cite16">↑</a> <i>Dumnezeu este un Duh viu</i>: <a href="/ro/Bible/Deuteronomy/5#v26">Dt 5:26</a>; <a href="/ro/Bible/Matthew/16#v16">Mat 16:16</a>; <a href="/ro/Bible/Mark/12#v27">Marcu 12:27</a>; <a href="/ro/Bible/Luke/20#v38">Luca 20:38</a>; <a href="/ro/Bible/John/4#v24">Ioan 4:24</a>; <a href="/ro/Bible/John/6#v69">Ioan 6:69</a>. </li>
  <li id="fn17"><a href="#cite17">↑</a> <i>Dumnezeu este un Duh iubitor</i>: <a href="/ro/Bible/Matthew/5#v43">Mat 5:43-45</a>; <a href="/ro/Bible/Matthew/22#v37">Mat 22:37-40</a>; <a href="/ro/Bible/Mark/12#v29">Marcu 12:29-33</a>; <a href="/ro/Bible/Luke/10#v27">Luca 10:27</a>; <a href="/ro/Bible/John/3#v16">Ioan 3:16</a>; <a href="/ro/Bible/John/13#v34">Ioan 13:34-35</a>; <a href="/ro/Bible/John/15#v9">Ioan 15:9-13,17</a>; <a href="/ro/Bible/John/16#v27">Ioan 16:27</a>; <a href="/ro/Bible/John/17#v22">Ioan 17:22-23</a>; <a href="/ro/Bible/Romans/5#v8">Rom 5:8</a>; <a href="/ro/Bible/1_Corinthians/13#v1">1 Cor 13:1-8</a>; <a href="/ro/Bible/2_Corinthians/13#v11">2 Cor 13:11</a>; <a href="/ro/Bible/Titus/3#v4">Tit 3:4</a>; <a href="/ro/Bible/1_John/3#v1">1 Ioan 3:1</a>; <a href="/ro/Bible/1_John/4#v7">1 Ioan 4:7-19</a>. </li>
  <li id="fn18"><a href="#cite18">↑</a> <i>A doua milă</i>: <a href="/ro/Bible/Matthew/5#v38">Mat 5:38-41</a>. </li>
  <li id="fn19"><a href="#cite19">↑</a> <i>Trăiește și iubește așa cum a învățat Isus</i>: <a href="/ro/Bible/John/13#v34">Ioan 13:34-35</a>; <a href="/ro/Bible/John/15#v12">Ioan 15:12,17</a>. </li>
  <li id="fn20"><a href="#cite20">↑</a> <i>O casă împărțită</i>: <a href="/ro/Bible/Matthew/12#v25">Mat 12:25</a>; <a href="/ro/Bible/Mark/3#v24">Marcu 3:24-25</a>; <a href="/ro/Bible/Luke/11#v17">Luca 11:17</a>. </li>
</ol>
</div>
