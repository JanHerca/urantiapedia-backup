<!--
title: CAPITOLUL 164. SĂRBĂTOAREA DEDICĂRII
description: 
published: true
date: 2023-5-17T0:20:4Z
tags: the urantia book—papers
editor: ckeditor
dateCreated: 2022-8-10T23:10:48Z
-->

<p class="v-card v-sheet theme--light grey lighten-3 px-2 mb-4">© 2004 Fundația Urantia</p>
<figure class="table chapter-navigator">
  <table>
    <tbody>
      <tr>
        <td>
        <a href="/ro/The_Urantia_Book/163">
          <span class="mdi mdi-arrow-left-drop-circle"></span><span class="pl-2">Capitolul 163. Hirotonisirea celor şapte zeci la Magadan</span>
        </a>
        </td>
        <td>
        <a href="/ro/The_Urantia_Book/Index">
          <span class="mdi mdi-book-open-variant"></span><span class="pl-2">Index</span>
        </a>
        <br>
        <a href="/ro/The_Urantia_Book_Multiple/164">
          <span class="mdi mdi-view-parallel"></span><span class="pl-2">Varianta multipla</span>
        </a>
        </td>
        <td>
        <a href="/ro/The_Urantia_Book/165">
          <span class="pr-2">Capitolul 165. Misiunea din pereea începe</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<span id="p0"><a href="#p0" class="toc-anchor">¶</a> </span>
<p id="p0_1"><sup><small><a href="/ro/The_Urantia_Book/164#p0_1">164:0.1</a></small></sup>  ÎN TIMP ce se instala tabăra din Pella, Iisus, luându-i cu el pe Nataniel şi pe Toma, au plecat în taină la Ierusalim pentru a asista la sărbătoarea dedicării. Cei doi apostoli nu şi-au dat seama că Maestrul avea de gând să meargă la Ierusalim decât după ce acesta a trecut Iordanul pe la vadul din Bethania. De îndată ce au ghicit intenţia lui de a fi de faţă la sărbătoarea Dedicării, ei l-au dojenit cu cea mai mare seriozitate şi au încercat să-l facă să-şi schimbe hotărârea folosind toate argumentele posibile, dar eforturile lor au fost zadarnice. Iisus era decis să se ducă la Ierusalim. La toate rugăminţile lor şi la avertismentele lor ce stăruiau asupra nechibzuinţei şi primejdiei de a se lăsa la cheremul sanhedrinului, el s-a mărginit să răspundă: „Aş vrea să dau acestor învăţători ai Israelului încă o şansă de a vedea lumina înainte să-mi fi sunat ceasul.”</p>
<p id="p0_2"><sup><small><a href="/ro/The_Urantia_Book/164#p0_2">164:0.2</a></small></sup>  Ei şi-au urmat drumul către Ierusalim, cei doi apostoli continuând să-şi exprime temerile şi să-şi formuleze îndoielile lor cu privire la înţelepciunea acestei întreprinderi aparent îndrăzneţe. Ei au ajuns în Ierihon către ora patru şi jumătate şi s-au pregătit să rămână acolo peste noapte.</p>
<h2 id="p1" class="toc-header"><a href="#p1" class="toc-anchor">¶</a> 1. POVESTEA BUNULUI SAMARITEAN </h2>
<p id="p1_1"><sup><small><a href="/ro/The_Urantia_Book/164#p1_1">164:1.1</a></small></sup>  În seara aceea, un grup numeros s-a strâns în jurul lui Iisus şi al celor doi apostoli pentru a pune întrebări. Apostolii au răspuns la multe dintre ele, în vreme ce altele au fost abordate de Maestru<sup id="cite1"><a href="#fn1">[1]</a></sup>. În cursul serii, un avocat a căutat să-l antreneze pe Iisus într-o discuţie compromiţătoare zicând: „Maestre, aş vrea să te întreb ce ar trebuie eu să fac pentru a moşteni viaţa veşnică?” Iisus a răspuns: „Ce este scris în Lege şi în Profeţi; cum citeşti tu Scripturile?” Cunoscând atât învăţăturile lui Iisus, cât şi pe cele ale fariseilor, avocatul a răspuns: „să-l iubeşti pe Domnul Dumnezeu din toată inima ta, cu tot sufletul tău, cu toată mintea ta şi cu toată forţa ta, şi pe aproapele tău ca pe tine însuţi<sup id="cite2"><a href="#fn2">[2]</a></sup>.” Iisus a zis: „Ai răspuns bine; dacă faci realmente astfel, aceasta te va conduce la viaţa veşnică.”</p>
<p id="p1_2"><sup><small><a href="/ro/The_Urantia_Book/164#p1_2">164:1.2</a></small></sup>  Dar avocatul nu era în întregime sincer când punea această întrebare. Dornic să se justifice, şi sperând totodată să-l încurce pe Iisus, el s-a apropiat ceva mai mult de Maestru şi s-a încumetat să-i mai pună o întrebare: „Maestre, aş vrea să-mi spui exact cine este aproapele meu?” Această întrebare era un artificiu pentru a-l determina pe Iisus să facă o declaraţie care să contravină legii iudaice care definea aproapele ca fiind „copilul propriului vostru popor”<sup id="cite3"><a href="#fn3">[3]</a></sup>. Iudeii îi considerau pe toţi ceilalţi ca pe nişte câini păgâni. Cunoscând întrucâtva învăţăturile lui Iisus, avocatul ştia bine că Maestrul gândea în mod diferit; el spera deci să-l determine să spună ceva ce putea fi interpretat ca un atac contra legii sacre<sup id="cite4"><a href="#fn4">[4]</a></sup>.</p>
<figure id="Figure_164_1_2" class="image urantiapedia image-style-align-right">
  <img src="/image/The_Urantia_Book/Jesus_life/paintings/The_Good_Samaritan.jpg">
  <figcaption>
    <em>Bunul Samaritean</em>, James Tissot, 1886 – 1894, <a href="https://commons.wikimedia.org/wiki/File:Brooklyn_Museum_-_The_Good_Samaritan_(Le_bon_samaritain)_-_James_Tissot.jpg" target="_blank">Wikimedia</a>
  </figcaption>
</figure>
<p id="p1_3"><sup><small><a href="/ro/The_Urantia_Book/164#p1_3">164:1.3</a></small></sup>  Dar Iisus îşi dădea seama de mobilul juristului; în loc să cadă în cursă, el a istorisit, auditorilor lui, o povestire susceptibilă de a fi pe deplin apreciată de orice auditor din Ierihon, Iisus a zis: „Un om coborând de la Ierusalim la Ierihon a căzut în mâinile unei bande de tâlhari care l-au jefuit, l-au despuiat, l-au bătut şi, la plecare, l-au lăsat pe jumătate mort. Din întâmplare, un preot urma acelaşi drum şi a sosit, la puţin timp după aceea, la locul unde zăcea rănitul; văzându-l în starea aceea jalnică, el a trecut de partea cealaltă a drumului fără a se opri. Un levit care urma şi el acest drum a trecut, de asemenea, pe partea cealaltă după ce a văzut omul. În acest moment, un samaritean coborând înspre Ierihon, a dat peste rănit şi a văzut că fusese tâlhărit şi bătut. Mînat de compasiune, el a venit la el, i-a legat rănile, vărsând peste ele ulei şi vin, la aşezat pe animalul lui de povară, l-a adus aici, l-a han, şi a avut grijă de el. În dimineaţa zilei următoare, scoţând nişte bani, i-a dat hangiului zicându-i: 'Ai mare grijă de prietenul meu şi, dacă cheltuielile sunt mai mari, te voi răsplăti la întoarcere.' Acum, dă-mi voi să te întreb: Care dintre cei trei trecători era aproapele omului căzut în mâinile tâlharilor?” Când avocatul a băgat de seamă că picase în propria lui cursă, răspunse: „Cel care a dat dovadă de îndurare.” Şi Iisus a zis: „Mergi şi fă la fel<sup id="cite5"><a href="#fn5">[5]</a></sup>.”</p>
<p id="p1_4"><sup><small><a href="/ro/The_Urantia_Book/164#p1_4">164:1.4</a></small></sup>  Când avocatul a răspuns: „Cel care a dat dovadă de îndurare” a zis aşa pentru a evita până şi rostirea detestatului nume de samaritean. La întrebarea: „Cine este aproapele meu?”, juristul a fost constrâns să dea răspunsul pe care îl dorea Iisus, pe câtă vreme, dacă Iisus l-ar fi dat el însuşi, aceasta l-ar fi implicat direct într-o inculpare de erezie. Nu numai că Iisus l-a pus în încurcătură pe juristul necinstit, dar le-a şi istorisit auditorilor lui o poveste care era atât o minunată recomandare pentru toţi discipolii săi, cât şi un copleşitor reproş pentru toţi iudeii cu privire la atitudinea lor faţă de samariteni. Şi această povestire a continuat să încurajeze iubirea lor fraternă printre toţi credincioşii de mai târziu în evanghelia lui Iisus.</p>
<h2 id="p2" class="toc-header"><a href="#p2" class="toc-anchor">¶</a> 2. ÎN IERUSALIM </h2>
<p id="p2_1"><sup><small><a href="/ro/The_Urantia_Book/164#p2_1">164:2.1</a></small></sup>  Iisus asistase la sărbătoarea Tabernacolelor pentru a putea proclama evanghelia pelerinilor veniţi din toate părţile imperiului. Acum, el mergea la sărbătoarea Dedicării numai cu scopul de a da, sanhedrinului şi conducătorilor iudei, o nouă şansă de a vedea lumina<sup id="cite6"><a href="#fn6">[6]</a></sup>. Principalul eveniment al acestor câteva zile în Ierusalim a avut loc vineri seara la Nicodim, unde se adunaseră cam douăzeci şi cinci de conducători iudei care credeau în învăţătura lui Iisus. În acest grup se găseau paisprezece oameni care erau pe atunci, sau urmau cât de curând să fie, membri ai sanhedrinului. Eber, Matadormus şi Iosif din Arimatia asistau şi ei la întrunire.</p>
<p id="p2_2"><sup><small><a href="/ro/The_Urantia_Book/164#p2_2">164:2.2</a></small></sup>  În această împrejurare, auditorii lui Iisus erau toţi oameni instruiţi, şi atât ei, cât şi cei doi apostoli au fost uimiţi de deschiderea şi de profunzimea remarcilor pe care Maestrul le-a făcut înaintea acestui grup distins. De pe vremea când propovăduise în Alexandria, în Roma şi în insulele Mediteranei, Iisus nu mai dăduse dovadă de atâta erudiţie, nici de o asemenea înţelegere a chestiunilor umane, atât cele religioase, cât şi cele laice.</p>
<p id="p2_3"><sup><small><a href="/ro/The_Urantia_Book/164#p2_3">164:2.3</a></small></sup>  La sfârşitul acestei mici reuniuni, toţi auditorii s-au despărţit, intrigaţi de personalitatea Maestrului, fermecaţi de graţia manierelor lui şi plini de iubire pentru el. Ei încercaseră să dea sfaturi lui Iisus cu privire la dorinţa sa de a câştiga de partea cauzei sale pe ceilalţi membri ai sanhedrinului. Maestrul ascultase cu atenţie, dar în tăcere, toate propunerile lor. El ştia bine că nici unul din planurile lor nu ar izbuti. Simţea că majoritatea conducătorilor iudei n-ar accepta niciodată evanghelia împărăţiei; el le-a dat totuşi tuturor această nouă şansă de a face ei înşişi alegerea. Însă, plecând de acolo în seara aceea cu Nataniel şi cu Toma la adăpostul lor de pe Muntele Măslinilor, Maestrul încă nu hotărâse metoda pe care o va adopta pentru a atrage, încă o dată, asupra lucrării sale, atenţia sanhedrinului.</p>
<p id="p2_4"><sup><small><a href="/ro/The_Urantia_Book/164#p2_4">164:2.4</a></small></sup>  Nataniel şi Toma au dormit puţin în noaptea aceea; ei erau prea nedumeriţi de ceea ce auziseră la Nicodim. Au reflectat mult timp la remarca finală a lui Iisus referitoare la o ofertă a foştilor membri şi a membrilor actuali ai sanhedrinului de a-l însoţi înaintea celor şaptezeci. Maestrul a zis: „Nu, fraţii mei, asta n-ar servi la nimic. Voi veţi spori mânia, care va cădea pe capul vostru, fără a potoli câtuşi de puţin în lume ura pe care mi-o poartă ei. Mergeţi fiecare şi ocupaţi-vă de treburile Tatălui după cum vă va îndruma spiritul, în vreme ce eu voi atrage, o dată mai mult, atenţia lor asupra împărăţiei după cum mă va îndruma Tatăl meu.”</p>
<h2 id="p3" class="toc-header"><a href="#p3" class="toc-anchor">¶</a> 3. VINDECAREA CERŞETORULUI ORB </h2>
<p id="p3_1"><sup><small><a href="/ro/The_Urantia_Book/164#p3_1">164:3.1</a></small></sup>  În dimineaţa următoare, Iisus şi cei doi apostoli au mers la Marta în Bethania pentru a lua micul dejun, apoi s-au dus degrabă la Ierusalim. În această dimineaţă de sabat, pe când cei trei oameni se apropiau de templu, ei au întâlnit un cerşetor binecunoscut, născut orb, care era aşezat pe locul lui obişnuit<sup id="cite7"><a href="#fn7">[7]</a></sup>. Cerşetorii nu cereau, nici nu primeau pomeni în ziua de sabat, dar aveau permisiunea de a se aşeza în locul lor obişnuit. Iisus s-a oprit şi, în timp ce se uita la acest cerşetor născut orb, i-a venit în minte o idee despre maniera de a atrage din nou, asupra misiunii sale pământeşti, atenţia sanhedrinului, a celorlalţi conducători iudei şi a învăţătorilor religioşi.</p>
<p id="p3_2"><sup><small><a href="/ro/The_Urantia_Book/164#p3_2">164:3.2</a></small></sup>  În vreme ce Maestrul stătea în faţa orbului, căzut adânc pe gânduri, Nataniel s-a gândit la care ar putea fi cauza orbirii omului şi a întrebat: „Maestre, pentru ca acest om să se nască orb, cine a păcătuit, el însuşi sau părinţii lui?”<sup id="cite8"><a href="#fn8">[8]</a></sup></p>
<p id="p3_3"><sup><small><a href="/ro/The_Urantia_Book/164#p3_3">164:3.3</a></small></sup>  Rabinii propovăduiau că toate cazurile de orbire din naştere erau pricinuite de păcat. După ei, nu numai că copiii erau concepuţi şi născuţi în păcat, ci un copil se putea naşte orb ca pedeapsă pentru un anume păcat comis de tatăl său. Ei mergeau până la a propovădui că un copil putea păcătui înainte de a se naşte în această lume. Ei mai propovăduiau şi că infirmităţi asemănătoare puteau să provină de la vreun păcat sau vreo slăbiciune a mamei din vremea când purta sarcina.</p>
<p id="p3_4"><sup><small><a href="/ro/The_Urantia_Book/164#p3_4">164:3.4</a></small></sup>  În toate aceste regiuni, exista o vagă credinţă în reîncarnare. Mai vechii învăţători iudei, precum şi Platon, Filon şi numeroşi esenieni, tolerau teoria că oamenii puteau culege, într-o încarnare, ceea ce semănaseră într-o existenţă precedentă; se credea că ei ispăşeau, într-o viaţă, păcatele comise în cursul vieţilor anterioare. Maestrului i-a fost greu să-i facă pe oameni să creadă că sufletul lor nu avusese existenţe anterioare.</p>
<p id="p3_5"><sup><small><a href="/ro/The_Urantia_Book/164#p3_5">164:3.5</a></small></sup>  Totuşi, oricât ar părea de ilogic, în timp ce orbirea era considerată ca rezultând dintr-un păcat, iudeii socoteau cât se poate de meritoriu să dai de pomană acestor cerşetori orbi. Aceştia aveau obiceiul de a rosti întruna trecătorilor: „O, inimi simţitoare, câştigaţi merite ajutându-i pe cei orbi.”</p>
<p id="p3_6"><sup><small><a href="/ro/The_Urantia_Book/164#p3_6">164:3.6</a></small></sup>  Iisus a abordat discutarea acestui caz cu Nataniel şi cu Toma, nu numai pentru că hotărâse deja să se folosească de acest orb ca mijloc, în ziua aceea, de a atrage din nou, asupra misiunii sale, într-un chip hotârâtor, atenţia conducătorilor iudei, ci şi pentru că el îi încuraja întotdeauna pe apostolii săi să caute adevăratele cauze ale tuturor fenomenelor naturale sau spirituale. El îi avertizase adesea contra tendinţei comune de a atribui cauze spirituale unor evenimente fizice obişnuite.</p>
<p id="p3_7"><sup><small><a href="/ro/The_Urantia_Book/164#p3_7">164:3.7</a></small></sup>  Iisus a decis să se folosească de acest cerşetor în planurile sale pentru lucrarea zilei, dar, înainte de a face ceva pentru orb, al cărui nume era Iosias, el s-a apucat să răspundă la întrebarea lui Nataniel. Maestrul a zis: „Nici acest om n-a păcătuit, nici părinţii lui, pentru ca lucrările lui Dumnezeu să se manifeste în el<sup id="cite9"><a href="#fn9">[9]</a></sup>. Orbirea i-a venit în cursul firesc al evenimentelor. Până mai este ziuă, trebuie să îndeplinim lucrările Celui care m-a trimis, căci noaptea are să vină cu siguranţă, şi atunci va fi imposibil să realizăm lucrarea ce avem de gând s-o înfăptuim. Cât timp sunt în lume, eu sunt lumina lumii, dar, peste puţin timp, eu nu voi mai fi cu voi.”</p>
<p id="p3_8"><sup><small><a href="/ro/The_Urantia_Book/164#p3_8">164:3.8</a></small></sup>  Vorbind, Iisus, adresându-se lui Nataniel şi lui Toma, le-a mai zis: „Să creăm vederea acestui orb în această zi de sabat, pentru ca scribii şi fariseii să aibă din plin ocazia pe care o caută, de a-l acuza pe Fiul Omului.” Iisus vorbise tot timpul în aşa fel încât şi cerşetorul să-l poată auzi<sup id="cite10"><a href="#fn10">[10]</a></sup>. S-a aplecat după aceea şi a scuipat pe pământ, a amestecat apoi ţărâna cu scuipatul, după care s-a dus la Iosia şi i-a uns ochii lui orbi cu lut zicând: „Fiule, mergi de spală lutul acesta în iazul Siloe şi-ţi vei recăpăta numaidecât vederea.” Şi, când Iosia s-a spălat astfel în apa Siloei, s-a întors către prietenii lui şi către familia sa văzându-i.</p>
<figure id="Figure_164_3_8" class="image urantiapedia">
  <img src="/image/The_Urantia_Book/Jesus_life/paintings/The_Blind_Man_Washes_in_the_Pool_of_Siloam.jpg">
  <figcaption>
    <em>Orbul se spală în iazul Siloam</em>, James Tissot, 1886 – 1894, <a href="https://commons.wikimedia.org/wiki/File:Brooklyn_Museum_-_The_Blind_Man_Washes_in_the_Pool_of_Siloam_(Le_aveugle-né_se_lave_à_la_piscine_de_Siloë)_-_James_Tissot.jpg" target="_blank">Wikimedia</a>
  </figcaption>
</figure>
<p id="p3_9"><sup><small><a href="/ro/The_Urantia_Book/164#p3_9">164:3.9</a></small></sup>  Până atunci cerşind totdeauna, el nu ştia să facă nimic altceva; deci, când prima înflăcărare datorată creării vederii sale a fost potolită, el a revenit la locul obişnuit unde cerşea de pomană. Când prietenii săi, vecinii săi şi toţi cei care îl cunoscuseră anterior au remarcat că el putea să vadă, au zis cu toţii: „Acesta nu-i cumva Iosia, cerşetorul orb?” Unii spuneau că da, în timp ce alţi spuneau: „Nu, este cineva care seamănă cu el, dar omul acesta poate să vadă.” Când l-au întrebat pe Iosia însuşi, el a răspuns: „Eu sunt?”<sup id="cite11"><a href="#fn11">[11]</a></sup></p>
<p id="p3_10"><sup><small><a href="/ro/The_Urantia_Book/164#p3_10">164:3.10</a></small></sup>  Când au început să-l întrebe cum a ajuns să vadă, el le-a răspuns: „Un om pe nume Iisus a trecut pe aici şi, pe când vorbea despre mine cu prietenii lui, a amestecat puţin lut cu scuipat, m-a uns pe ochi şi m-a sfătuit să mă duc să mă spăl în iazul Siloe. Am făcut ce mi-a zis omul acesta, şi îndată mi-am recăpătat vederea. Aceasta s-a petrecut în numai câteva ore, şi încă nu cunosc înţelesul multora dintre lucrurile pe care le văd.” Şi când oamenii care se strânseseră în jurul lui l-au întrebat unde îl puteau găsi pe omul acela ciudat care îl vindecase, Iosia n-a putut răspunde decât că nu ştia nimic despre asta<sup id="cite12"><a href="#fn12">[12]</a></sup>.</p>
<p id="p3_11"><sup><small><a href="/ro/The_Urantia_Book/164#p3_11">164:3.11</a></small></sup>  A fost vorba acolo de unul dintre cele mai ciudate miracole ale Maestrului. Acest om nu ceruse să fie vindecat. El habar n-avea de faptul că Iisus, care îl trimisese să se spele la Siloe şi i-a făgăduit vederea, era profetul din Galileea care predicase la Ierusalim în timpul sărbătorii Tabernacolelor. Acestui om cu greu îi venea să creadă că avea să-şi recapete vederea, dar oamenii epocii aveau mare încredere în eficienţa salivei unui mare om sau a unui sfânt. Or, după conversaţia cu Iisus cu Nataniel şi cu Toma, Iosia trăsese concluzia că posibilulul lui binefăcător era un mare om, un învăţător erudit sau un sfânt profet; de aceea a făcut aşa cum îl învăţase Iisus.</p>
<p id="p3_12"><sup><small><a href="/ro/The_Urantia_Book/164#p3_12">164:3.12</a></small></sup>  Iisus avea trei motive pentru a folosi salivă şi argilă, şi pentru a porunci orbului să meargă să se spele în bazinul lui Siloe, care avea o valoare de simbol.</p>
<p id="p3_13"><sup><small><a href="/ro/The_Urantia_Book/164#p3_13">164:3.13</a></small></sup>  1. Acest miracol nu era un răspuns la credinţa personală. Era o minune pe care Iisus decisese s-o înfăptuiască în vederea unui ţel ales de el, dar a aranjat asta în aşa fel încât beneficiarul să poată trage un folos durabil.</p>
<p id="p3_14"><sup><small><a href="/ro/The_Urantia_Book/164#p3_14">164:3.14</a></small></sup>  2. Întrucât orbul nu solicitase vindecarea şi credinţa sa era slabă, aceste fapte materiale fuseseră sugerate în scopul de a-l încuraja. Iosias credea cu superstiţie în eficacitatea salivei şi ştia că bazinul Siloei era un loc aproape sacru. Probabil nu s-ar fi dus acolo dacă n-ar fi fost nevoie să se spele de argila cu care fusese uns. Situaţia comporta suficient ceremonial pentru a-l mâna la acţiune.</p>
<p id="p3_15"><sup><small><a href="/ro/The_Urantia_Book/164#p3_15">164:3.15</a></small></sup>  3. Iisus avea şi un al treilea motiv pentru a recurge la mijloace naturale în această chestiune excepţională. Acesta era un miracol făcut pur şi simplu în conformitate cu propria sa decizie, şi dorea să-l întrebuinţeze pentru a-i învăţa, pe discipolii lui din vremea aceea şi din toate secolele ulterioare, să nu dispreţuiască sau să neglijeze mijloacele materiale pentru a-i vindeca pe bolnavi. Voia să le propovăduiască că trebuiau să înceteze să mai considere miracolele ca pe singura metodă de vindecare pentru bolile omeneşti.</p>
<p id="p3_16"><sup><small><a href="/ro/The_Urantia_Book/164#p3_16">164:3.16</a></small></sup>  Redându-i vedere acestui om printr-o operaţie miraculoasă, în această dimineaţă de sabat şi în Ierusalim lângă templu, Iisus avea drept principal scop să lanseze făţiş o provocare sanhedrinului şi tuturor învăţătorilor şi conducătorilor iudei<sup id="cite13"><a href="#fn13">[13]</a></sup>. Aceasta a fost maniera sa de a proclama o ruptură deschisă cu fariseii. El era întotdeauna pozitiv în tot ceea ce făcea. Pentru a aduce aceste probleme în faţa sanhedrinului Iisus a venit la orb cu cei doi ucenici ai lui la începutul după-amiezii acestei zile de sabat, şi a provocat cu bună ştiinţă discuţiile care i-au obligat pe farisei să acorde atenţie miracolului.</p>
<h2 id="p4" class="toc-header"><a href="#p4" class="toc-anchor">¶</a> 4. IOSIAS ÎNAINTEA SANHEDRINULUI </h2>
<p id="p4_1"><sup><small><a href="/ro/The_Urantia_Book/164#p4_1">164:4.1</a></small></sup>  În toiul după-amiezii, vindecarea lui Iosia stârnise asemenea controverse în jurul templului, încât şefii sanhedrinului au decis să convoace consiliul la locul lui obişnuit de reuniune din templu. Ei au făcut asta încălcând o regulă bine stabilită care interzicea reuniunile sanhedrinului în zilele de sabat. Iisus ştia că violarea sabatului era una dintre principalele acuzaţii purtate împotriva lui în momentul încercării finale. El dorea să fie înfăţişat înaintea sanhedrinului sub inculparea de a fi vindecat un orb în ziua de sabat chiar în momentul când înalta curte iudaică, violând ea însăşi regulile pe care ea şi le impusese, aşezându-se să judece acest act de îndurare deliberând asupra chestiunii zilei de sabat.</p>
<p id="p4_2"><sup><small><a href="/ro/The_Urantia_Book/164#p4_2">164:4.2</a></small></sup>  Dar, de frică, membrii sanhedrinului nu l-au chemat pe Iisus înaintea lor. În loc de asta, eu au trimis mai degrabă după Iosia. După un interogatoriu preliminar, purtătorul de cuvânt al sanhedrinului (din care erau prezenţi vreo cincizeci) a ordonat lui Iosia să povestească ceea ce i se întâmplase. De la vindecarea lui în dimineaţa aceea, Iosia aflase de la Toma, de la Nataniel şi de la alte persoane că fariseii erau supăraţi de vindecarea sa în ziua de sabat şi că aveau probabil să facă necazuri tuturor celor implicaţi. Dar Iosia nu-şi dădea încă seama că Iisus era cel care se chema Eliberatorul. În consecinţă, el a răspuns întrebărilor fariseilor spunând: „Omul acesta a trecut pe acolo, mi-a pus argilă pe ochi şi mi-a zis să mă duc să mă spăl la Siloe, şi acuma văd<sup id="cite14"><a href="#fn14">[14]</a></sup>.”</p>
<figure id="Figure_164_4_2" class="image urantiapedia">
  <img src="/image/The_Urantia_Book/Jesus_life/paintings/The_Healed_Blind_Man_Tells_His_Story_to_the_Jews.jpg">
  <figcaption>
    <em>Orbul vindecat spune evreilor povestea lui</em>, James Tissot, 1886 – 1894, <a href="https://commons.wikimedia.org/wiki/File:Brooklyn_Museum_-_The_Healed_Blind_Man_Tells_His_Story_to_the_Jews_(L'aveugle-né_guéri_s'explique_avec_les_Juifs)_-_James_Tissot.jpg" target="_blank">Wikimedia</a>
  </figcaption>
</figure>
<p id="p4_3"><sup><small><a href="/ro/The_Urantia_Book/164#p4_3">164:4.3</a></small></sup>  După ce a ţinut un lung discurs, unul dintre fariseii mai bătrâni a zis: „Omul acesta nu se poate să vină de la Dumnezeu. Vedeţi bine că nu respectă sabatul. El încalcă legea, mai întâi modelând lutul, şi apoi trimiţând pe acest cerşetor să se spele la Siloe în ziua de sabat<sup id="cite15"><a href="#fn15">[15]</a></sup>. Un astfel de om nu poate fi un maestru trimis de Dumnezeu.”</p>
<p id="p4_4"><sup><small><a href="/ro/The_Urantia_Book/164#p4_4">164:4.4</a></small></sup>  Atunci, unul dintre fariseii mai tineri, care credea sincer în Iisus a zis: „Dacă omul acesta nu este trimis de Dumnezeu, cum de poate face aceste lucruri? Noi ştim că un păcătos obişnuit nu poate înfăptui astfel de miracole. Îl cunoaştem cu toţii pe acest cerşetor şi ştim că s-a născut orb; acuma vede. Încă veţi mai spune voi că acest profet a înfăptuit toate aceste minuni prin puterea prinţului demonilor?” Şi de fiecare dată când un fariseu se ridica pentru a-l acuza şi denunţa pe Iisus, se ridica un altul pentru a-l încurca cu întrebări stânjenitoare, astfel încât s-a creat între ei o serioasă scindare<sup id="cite16"><a href="#fn16">[16]</a></sup>. Preşedintele a văzut încotro alunecau cu dezbaterea lor. Pentru a domoli discuţia, el s-a pregătit să pună noi întrebări chiar celui în cauză<sup id="cite17"><a href="#fn17">[17]</a></sup>. Întorcându-se către Iosia, a zis: „Ce ai tu de spus despre acest om, despre acest Iisus, de care pretinzi că ţi-a deschis ochii?” Iosia a răspuns: „Eu cred că este un profet.”</p>
<p id="p4_5"><sup><small><a href="/ro/The_Urantia_Book/164#p4_5">164:4.5</a></small></sup>  Conducătorii au fost foarte tulburaţi şi, neştiind ce să facă, ei au trimis după părinţii lui Iosia pentru a afla de la ei dacă fiul lor era realmente născut orb<sup id="cite18"><a href="#fn18">[18]</a></sup>. Nu voiau să creadă că cerşetorul fusese vindecat.</p>
<p id="p4_6"><sup><small><a href="/ro/The_Urantia_Book/164#p4_6">164:4.6</a></small></sup>  Se ştia bine, în Ierusalim, nu numai că intrarea în toate sinagogile îi era interzisă lui Iisus, dar toţi cei care credeau în învăţătura sa erau respinşi din sinagogă, excomunicaţi din congregaţia Israelului. Aceasta însemna că ei erau privaţi de toate drepturile lor şi de privilegii de orice fel în toată lumea iudaică, afară de dreptul de dreptul de a cumpăra necesarul pentru a supravieţui.</p>
<p id="p4_7"><sup><small><a href="/ro/The_Urantia_Book/164#p4_7">164:4.7</a></small></sup>  Părinţii lui Iosia erau nişte biete suflete temătoare. Cu prilejul aducerii lor în faţa sanhedrinului, ei s-au temut deci să vorbească liber. Purtătorul de cuvânt al curţii le-a zis: „Acesta este fiul vostru? Avem noi motiv să înţelegem că s-a născut orb? Dacă este adevărat, cum se face că acuma poate să vadă?” Atunci, tatăl lui Iosia, sprijinit de mamă, a răspuns: „Ştim că el este fiul nostru şi că s-a născut orb<sup id="cite19"><a href="#fn19">[19]</a></sup>. Cât despre felul în care a început să vadă şi despre persoana care i-a deschis ochii, noi nu ştim nimic. Întrebaţi-l pe el; este major. Să vorbească el pentru sine însuşi.”</p>
<p id="p4_8"><sup><small><a href="/ro/The_Urantia_Book/164#p4_8">164:4.8</a></small></sup>  L-au chemat apoi înaintea lor pe Iosia, a doua oară. Lor nu le mergea bine în încercarea lor de a face un proces formal, şi unii dintre ei începuseră să se simtă stingheri acţionând astfel într-o zi de sabat. În consecinţă, când l-au chemat pe Iosia, ei au încercat să-l prindă în cursă printr-o altă metodă de atac. Delegatul curţii l-a întrebat pe fostul orb: „De ce nu-l slăveşti tu pe Dumnezeu pentru aceasta? De ce nu zici tu adevărul despre ceea ce s-a întâmplat? Toţi ştim că acest om este un păcătos. De ce refuzi să distingi adevărul? Tu ştii că, tu şi omul acesta, sunteţi amândoi inculpaţi de a fi violat sabatul. Nu vrei tu să-ţi ispăşeşti păcatul recunoscând că Dumnezeu este cel care te-a vindecat, dacă tu pretinzi întruna că ochii tăi au fost deschişi astăzi?”<sup id="cite20"><a href="#fn20">[20]</a></sup></p>
<p id="p4_9"><sup><small><a href="/ro/The_Urantia_Book/164#p4_9">164:4.9</a></small></sup>  Dar Iosia nu era nici nătărău, nici lipsit de umor; el i-a răspuns deci delegatului curţii: „Eu nu ştiu dacă acest om este păcătos; este însă un lucru pe care îl ştiu, şi anume că eram orb şi că acuma văd.” Fără a-l putea prinde pe Iosia în cursă, ei au continuat să-l interogheze şi l-au întrebat: Cum anume ţi-a deschis el ochii? Ce ţi-a făcut realmente? Ce ţi-a zis? Ţi-a cerut el să crezi în noi?”<sup id="cite21"><a href="#fn21">[21]</a></sup></p>
<p id="p4_10"><sup><small><a href="/ro/The_Urantia_Book/164#p4_10">164:4.10</a></small></sup>  Iosia a replicat puţin nerăbdător: „V-am zis întocmai cum s-a petrecut totul. Dacă n-aţi crezut mărturia mea, de ce vreţi s-o auziţi din nou? Aţi vrea oare şi voi ca din întâmplare să deveniţi discipolii lui? Când Iosias a vorbit astfel, reuniunea sanhedrinului a luat sfârşit în dezordine şi aproape în violenţă căci liderii sau năpustit asupra lui Iosia ţipând de mânie: „Tu poţi vorbi de a fi discipol al acestui om, dar noi suntem discipolii lui Moise şi propovăduim legile lui Dumnezeu<sup id="cite22"><a href="#fn22">[22]</a></sup>. Noi ştim că Dumnezeu a vorbit prin Moise şi propovăduim legile lui Dumnezeu. Noi ştim că Dumnezeu a vorbit prin Moise, dar, cât despre acest Iisus, noi nu ştim de unde vine.”</p>
<p id="p4_11"><sup><small><a href="/ro/The_Urantia_Book/164#p4_11">164:4.11</a></small></sup>  Atunci Iosias a urcat pe un scaun şi a strigat foarte tare tuturor celor care îl puteau auzi: „Ascultaţi, voi, care vă pretindeţi învăţătorii întregului Israel, vă declar că există în toate acestea o mare minune, de vreme ce mărturisiţi că nu ştiţi de unde vine omul acesta, şi totuşi ştiţi cu certitudine prin mărturiile auzite, cum că el mi-a deschis ochii. Cu toţii ştim că Dumnezeu nu înfăptuieşte astfel de lucrări pentru nelegiuiţi. Dumnezeu nu face un asemenea lucru decât la cererea unui sincer adorator pentru un om sfânt şi pentru unul just. Voi ştiţi că de la începutul lumii nu s-a auzit niciodată vorbindu-se de deschiderea ochilor unui orb din naştere<sup id="cite23"><a href="#fn23">[23]</a></sup>. Deci, uitaţi-vă toţi la mine şi daţi-vă seama de ceea ce s-a făcut astăzi la Ierusalim! Eu vă zic, dacă omul acesta nu venea de la Dumnezeu, el nu putea face asta.” Membrii sanhedrinului au plecat furioşi şi confuzi strigând la el: „Tu eşti născut pe de-a-ntregul în păcat, şi pretinzi acum să ne înveţi? Poate că nu te-ai născut realmente orb şi, chiar dacă ochii tăi au fost deschişi în ziua de sabat, asta s-a datorat prinţului demonilor<sup id="cite24"><a href="#fn24">[24]</a></sup>.” Ei s-au dus îndată la sinagogă pentru a-l exclude pe Iosias.</p>
<p id="p4_12"><sup><small><a href="/ro/The_Urantia_Book/164#p4_12">164:4.12</a></small></sup>  Iosias a abordat această încercare cu vagi noţiuni despre Iisus şi despre natura tămăduirii sale. Cea mai mare parte a mărturiei pe care a dat-o cu atâta inteligenţă şi curaj înaintea acestui tribunal suprem al întregului Israel, s-a dezvoltat în mintea sa pe măsură ce procesul continua în maniera aceasta injustă şi lipsită de echitate.</p>
<h2 id="p5" class="toc-header"><a href="#p5" class="toc-anchor">¶</a> 5. ÎNVĂŢĂTURILE SUB TINDA LUI SOLOMON </h2>
<p id="p5_1"><sup><small><a href="/ro/The_Urantia_Book/164#p5_1">164:5.1</a></small></sup>  În tot timpul în care, violând sabatul, această şedinţă a sanhedrinului se derula într-una din sălile templului, Iisus se plimba prin apropiere şi propovăduia poporului sub Tinda lui Solomon. El spera că va fi convocat în faţa sanhedrinului şi îi va putea anunţa buna vestire a libertăţii şi a bucuriei filiaţiei divine din regatul lui Dumnezeu. Dar ei se temeau să trimită după el. Erau întotdeauna descumpăniţi de subitele apariţii în public ale lui Iisus în Ierusalim. Iisus le dădea acum prilejul după care căutaseră cu atâta ardoare, dar se temeau să-l cheme în faţa sanhedrinului, chiar şi ca martor, şi se temeau încă mai mult să-l aresteze.</p>
<p id="p5_2"><sup><small><a href="/ro/The_Urantia_Book/164#p5_2">164:5.2</a></small></sup>  Era în mijlocul iernii la Ierusalim, şi oamenii căutau să se adăpostească cât de cât sub Tinda lui Solomon. Câtă vreme Iisus zăbovea acolo, mulţimile i-au pus un mare număr de întrebări, şi el le-a propovăduit mai mult de două ore<sup id="cite25"><a href="#fn25">[25]</a></sup>. Câţiva învăţători iudei au căutat să-l prindă în cursă întrebându-l public: „Cât timp ne vei ţine în aşteptare? Dacă tu eşti Mesia, de ce nu ne-o zici de-a dreptul?” Iisus a zis: „Eu v-am vorbit de multe ori de mine însumi şi de Tatăl meu, dar voi n-aţi vrut să mă credeţi. Nu vedeţi oare că lucrările pe care le-am înfăptuit în numele Tatălui meu stau mărturie pentru mine? Dar mulţi dintre voi nu cred, deoarece voi nu aparţineţi turmei mele. De învăţătorul adevărului sunt atraşi numai cei cărora le este foame de adevăr şi sete de dreptate<sup id="cite26"><a href="#fn26">[26]</a></sup>. Oile mele ascultă vocea mea, eu le cunosc şi ele mă urmează. Şi, tuturor celor care urmează învăţătura mea, eu le dau viaţa eternă; ei nu vor pieri niciodată şi nimeni nu-i va smulge din mâna mea. Tatăl meu, care mi-a dat aceşti copii, este mai mare decât toţi, astfel încât nimeni nu-i poate smulge din mâinile Tatălui meu<sup id="cite27"><a href="#fn27">[27]</a></sup>. Tatăl şi cu mine suntem una.” Câţiva iudei necredincioşi s-au repezit către un loc unde se încă construia la o aripă a templului pentru a aduna nişte pietre şi a arunca cu ele în Iisus, dar credincioşii i-au împiedicat.</p>
<p id="p5_3"><sup><small><a href="/ro/The_Urantia_Book/164#p5_3">164:5.3</a></small></sup>  Iisus şi-a continuat învăţătura: „Eu v-am arătat multe lucrări ale Tatălui înfăptuite din iubire şi, acum vă întreb pentru care dintre aceste lucrări bune vă gândiţi să mă loviţi cu pietre?” Unul dintre farisei a zis: „Nu vrem să te lovim cu pietre pentru nici una dintre lucrările tale bune, ci din pricina blasfemiilor tale, căci, fiind un om, tu îndrăzneşti să te faci egalul lui Dumnezeu<sup id="cite28"><a href="#fn28">[28]</a></sup><sup id="cite29"><a href="#fn29">[29]</a></sup>.” Şi Iisus a răspuns: „Voi îl acuzaţi pe Fiul Omului de blasfemie pentru că aţi refuzat să mă credeţi atunci când v-am declarat că am fost trimis de Dumnezeu. Dacă nu îndeplinesc lucrările lui Dumnezeu, nu mă credeţi, dar dacă îndeplinesc lucrările lui Dumnezeu, chiar dacă voi nu credeţi în mine, mă gândeam că veţi crede în lucrări. Ca să fiţi siguri de ceea ce proclam, eu vă afirm din nou că Tatăl este în mine şi eu sunt în Tată; aşa cum Tatăl locuieşte în mine, eu voi locui în fiecare dintre cei care cred în această evanghelie.” La auzul acestor cuvinte, mulţi dintre auditori au mers în grabă să caute pietre pentru a arunca în el, dar el a ieşit din incinta templului. El i-a regăsit pe Nataniel şi Toma care asistaseră la şedinţa sanhedrinului, şi a aşteptat cu ei, lângă templu, ca Iosia să iasă din sala de consiliu.</p>
<p id="p5_4"><sup><small><a href="/ro/The_Urantia_Book/164#p5_4">164:5.4</a></small></sup>  Iisus şi cei doi apostoli nu s-au dus să-l caute pe Iosia acasă la el decât după ce au aflat de excomunicarea lui din sinagogă. Sosind la casa lui Iosia, Toma l-a chemat în curte şi Iisus i-a zis: „Iosia, crezi tu în Fiul lui Dumnezeu?” Şi Iosia a răspuns: „Spune-mi cine este ca să pot crede în el.” Iisus a zis: „L-ai văzut şi l-ai auzit, este cel care îţi vorbeşte acum.” Şi Iosia a zis: „Doamne, eu cred<sup id="cite30"><a href="#fn30">[30]</a></sup>.” Apoi, a căzut în genunchi, în semn de adorare.</p>
<p id="p5_5"><sup><small><a href="/ro/The_Urantia_Book/164#p5_5">164:5.5</a></small></sup>  Când Iosia a aflat că fusese exclus din sinagogă, a fost la început foarte deprimat, dar după aceea foarte încurajat când Iisus i-a poruncit să se pregătească numaidecât să-l însoţească în tabăra din Pella. Acest candid locuitor al Ierusalimului fusese într-adevăr excomunicat dintr-o sinagogă iudaică, dar iată că Creatorul unui univers l-a condus pentru a-l asocia cu nobleţea spirituală a acelui timp şi a acelei generaţii.</p>
<p id="p5_6"><sup><small><a href="/ro/The_Urantia_Book/164#p5_6">164:5.6</a></small></sup>  Iisus a ieşit apoi din Ierusalim pentru a nu mai reveni înainte de apropierea zilei când va fi gata să părăsească lumea aceasta. Maestrul s-a reîntors la Pella cu Iosia şi cei doi apostoli<sup id="cite31"><a href="#fn31">[31]</a></sup>. Şi s-a adeverit că Iosia a fost unul dintre aceia care au dat roade dintre beneficiarii ajutorului miraculos al Maestrului, căci el a devenit, pentru tot restul vieţii, un predicator al evangheliei împărăţiei.</p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/ro/The_Urantia_Book/163">
          <span class="mdi mdi-arrow-left-drop-circle"></span><span class="pl-2">Capitolul 163. Hirotonisirea celor şapte zeci la Magadan</span>
        </a>
        </td>
        <td>
        <a href="/ro/The_Urantia_Book/Index">
          <span class="mdi mdi-book-open-variant"></span><span class="pl-2">Index</span>
        </a>
        <br>
        <a href="/ro/The_Urantia_Book_Multiple/164">
          <span class="mdi mdi-view-parallel"></span><span class="pl-2">Varianta multipla</span>
        </a>
        </td>
        <td>
        <a href="/ro/The_Urantia_Book/165">
          <span class="pr-2">Capitolul 165. Misiunea din pereea începe</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Referințe</h2>
<div style="-moz-column-width: 30em; -webkit-column-width: 30em; column-width: 30em; margin-top: 1em;">
<ol style="margin: 0; padding-top: 0px;">
  <li style="margin-top:0px;" id="fn1"><a href="#cite1">↑</a> <i>Ce ar trebui să fac pentru viața veșnică?</i>: <a href="/ro/Bible/Luke/10#v25">Luca 10:25-28</a>. </li>
  <li id="fn2"><a href="#cite2">↑</a> <i>Care este cea mai mare poruncă?</i>: <a href="/ro/Bible/Matthew/22#v34">Mat 22:34-40</a>; <a href="/ro/Bible/Mark/12#v28">Marcu 12:28-31</a>. </li>
  <li id="fn3"><a href="#cite3">↑</a> <i>Cine este vecinul meu?</i>: <a href="/ro/Bible/Luke/10#v29">Luca 10:29</a>. </li>
  <li id="fn4"><a href="#cite4">↑</a> <i>câini neamuri</i>: <a href="/ro/Bible/Matthew/15#v26">Mat 15:26-27</a>; <a href="/ro/Bible/Mark/7#v27">Marcu 7:27-28</a>. </li>
  <li id="fn5"><a href="#cite5">↑</a> <i>Bunul Samaritean</i>: <a href="/ro/Bible/Luke/10#v30">Luca 10:30-37</a>. </li>
  <li id="fn6"><a href="#cite6">↑</a> <i>Nicodim</i>: <a href="/ro/Bible/John/3#v1">Ioan 3:1-9</a>; <a href="/ro/Bible/John/7#v50">Ioan 7:50</a>; <a href="/ro/Bible/John/19#v39">Ioan 19:39</a>. </li>
  <li id="fn7"><a href="#cite7">↑</a> <i>Cersetor orb</i>: <a href="/ro/Bible/John/9#v1">Ioan 9:1</a>. </li>
  <li id="fn8"><a href="#cite8">↑</a> <i>Orb, cine a păcătuit?</i>: <a href="/ro/Bible/John/9#v2">Ioan 9:2</a>. </li>
  <li id="fn9"><a href="#cite9">↑</a> <i>Nimeni nu a păcătuit</i>: <a href="/ro/Bible/John/9#v3">Ioan 9:3-5</a>. </li>
  <li id="fn10"><a href="#cite10">↑</a> <i>Du-te să speli lut și vezi</i>: <a href="/ro/Bible/John/9#v6">Ioan 9:6-7</a>. </li>
  <li id="fn11"><a href="#cite11">↑</a> <i>Cerșetor: „Eu sunt el”.</i>: <a href="/ro/Bible/John/9#v8">Ioan 9:8-9</a>. </li>
  <li id="fn12"><a href="#cite12">↑</a> <i>Cerșetorul explică vindecarea</i>: <a href="/ro/Bible/John/9#v10">Ioan 9:10-12</a>. </li>
  <li id="fn13"><a href="#cite13">↑</a> <i>În Sabat lângă templu</i>: <a href="/ro/Bible/John/9#v14">Ioan 9:14</a>. </li>
  <li id="fn14"><a href="#cite14">↑</a> <i>Cerșetor explică Sanhedrinului</i>: <a href="/ro/Bible/John/9#v13">Ioan 9:13-15</a>. </li>
  <li id="fn15"><a href="#cite15">↑</a> <i>Încălcator de lege, nici un profesor de la Dumnezeu</i>: <a href="/ro/Bible/John/9#v16a">Ioan 9:16a</a>. </li>
  <li id="fn16"><a href="#cite16">↑</a> <i>Diviziune serioasă în Sanhedrin</i>: <a href="/ro/Bible/John/9#v16b">Ioan 9:16b</a>. </li>
  <li id="fn17"><a href="#cite17">↑</a> <i>El este un profet.</i>: <a href="/ro/Bible/John/9#v17">Ioan 9:17</a>. </li>
  <li id="fn18"><a href="#cite18">↑</a> <i>Sanhedrinul trimite după părinți</i>: <a href="/ro/Bible/John/9#v18">Ioan 9:18</a>. </li>
  <li id="fn19"><a href="#cite19">↑</a> <i>Răspunsul părinților</i>: <a href="/ro/Bible/John/9#v19">Ioan 9:19-23</a>. </li>
  <li id="fn20"><a href="#cite20">↑</a> <i>Rechemarea cerșetorului „orb”</i>: <a href="/ro/Bible/John/9#v24">Ioan 9:24</a>. </li>
  <li id="fn21"><a href="#cite21">↑</a> <i>Cum a deschis ochii?</i>: <a href="/ro/Bible/John/9#v25">Ioan 9:25-26</a>. </li>
  <li id="fn22"><a href="#cite22">↑</a> <i>Sinedriul în confuzie</i>: <a href="/ro/Bible/John/9#v27">Ioan 9:27-29</a>. </li>
  <li id="fn23"><a href="#cite23">↑</a> <i>Discursul „orbului”</i>: <a href="/ro/Bible/John/9#v30">Ioan 9:30-33</a>. </li>
  <li id="fn24"><a href="#cite24">↑</a> <i>Alungat din sinagogă</i>: <a href="/ro/Bible/John/9#v34">Ioan 9:34</a>. </li>
  <li id="fn25"><a href="#cite25">↑</a> <i>Esti Mesia?</i>: <a href="/ro/Bible/John/10#v22">Ioan 10:22-31</a>. </li>
  <li id="fn26"><a href="#cite26">↑</a> <i>Oile aud voce, știu</i>: <a href="/ro/Bible/John/10#v3">Ioan 10:3-4</a>. </li>
  <li id="fn27"><a href="#cite27">↑</a> <i>Tatăl și cu mine suntem una</i>: <a href="/ro/Bible/John/1#v1">Ioan 1:1</a>; <a href="/ro/Bible/John/5#v17">Ioan 5:17-18</a>; <a href="/ro/Bible/John/10#v30">Ioan 10:30,38</a>; <a href="/ro/Bible/John/12#v44">Ioan 12:44-45</a>; <a href="/ro/Bible/John/14#v7">Ioan 14:7-11,20</a>; <a href="/ro/Bible/John/17#v11">Ioan 17:11,21-22</a>. </li>
  <li id="fn28"><a href="#cite28">↑</a> <i>Ameninta cu pietre pe Isus</i>: <a href="/ro/Bible/John/10#v36">Ioan 10:36-39</a>. </li>
  <li id="fn29"><a href="#cite29">↑</a> <i>Îl face pe sine egal cu Dumnezeu</i>: <a href="/ro/Bible/John/10#v32">Ioan 10:32-33</a>. </li>
  <li id="fn30"><a href="#cite30">↑</a> <i>Omul „orb” convertit</i>: <a href="/ro/Bible/John/9#v35">Ioan 9:35-38</a>. </li>
  <li id="fn31"><a href="#cite31">↑</a> <i>Întoarcere în Trans-Iordania</i>: <a href="/ro/Bible/John/10#v40">Ioan 10:40</a>. </li>
</ol>
</div>
