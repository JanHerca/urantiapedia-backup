<!--
title: CAPITOLUL 176. MARŢI DIMINEAŢA PE MUNTELE MĂSLINILOR
description: 
published: true
date: 2023-5-17T0:20:4Z
tags: the urantia book—papers
editor: ckeditor
dateCreated: 2022-8-10T23:10:49Z
-->

<p class="v-card v-sheet theme--light grey lighten-3 px-2 mb-4">© 2004 Fundația Urantia</p>
<figure class="table chapter-navigator">
  <table>
    <tbody>
      <tr>
        <td>
        <a href="/ro/The_Urantia_Book/175">
          <span class="mdi mdi-arrow-left-drop-circle"></span><span class="pl-2">Capitolul 175. Ultimul discurs de la templu</span>
        </a>
        </td>
        <td>
        <a href="/ro/The_Urantia_Book/Index">
          <span class="mdi mdi-book-open-variant"></span><span class="pl-2">Index</span>
        </a>
        <br>
        <a href="/ro/The_Urantia_Book_Multiple/176">
          <span class="mdi mdi-view-parallel"></span><span class="pl-2">Varianta multipla</span>
        </a>
        </td>
        <td>
        <a href="/ro/The_Urantia_Book/177">
          <span class="pr-2">Capitolul 177. Miercuri, ziua de odihnă</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<span id="p0"><a href="#p0" class="toc-anchor">¶</a> </span>
<p id="p0_1"><sup><small><a href="/ro/The_Urantia_Book/176#p0_1">176:0.1</a></small></sup>  ÎN ACEASTĂ după amiaza de marţi, în timp ce Iisus si apostolii ieşeau din templu pentru a porni către tabăra de la Gheţimani, Matei a atras atenţia asupra structurii templului zicând: „Maestre, uită-te la felul acestor clădiri. Priveşte pietrele lor masive şi magnifica lor împodobire. Se poate oare ca aceste clădiri sa fie cândva distruse?” Pe când îşi urmau drumul către Olivet, Iisus zise: „Vedeţi voi aceste pietre si acest templu masive; în adevăr, în adevăr, eu vă spun vouă că vor veni în curând zile când nu va mai fi lăsată piatra pe piatra<sup id="cite1"><a href="#fn1">[1]</a></sup>. Vor fi toate demolate<sup id="cite2"><a href="#fn2">[2]</a></sup>.” Aceste remarci ce descriu distrugerea templului sacru au stârnit curiozitatea apostolilor care mergeau în urma Maestrului; ei nu puteau concepe nici un eveniment care sa prilejuiască distrugerea templului, făcând abstracţie de sfârşitul lumii.</p>
<figure id="Figure_176_0_1" class="image urantiapedia">
  <img src="/image/The_Urantia_Book/Jesus_life/paintings/The_Disciples_Admire_the_Buildings.jpg">
  <figcaption>
    <em>Discipolii admiră clădirile</em>, James Tissot, 1886 – 1894, <a href="https://commons.wikimedia.org/wiki/File:Brooklyn_Museum_-_The_Disciples_Admire_the_Buildings_of_the_Temple_(Les_disciples_admirent_les_constructions_du_Temple)_-_James_Tissot.jpg" target="_blank">Wikimedia</a>
  </figcaption>
</figure>
<p id="p0_2"><sup><small><a href="/ro/The_Urantia_Book/176#p0_2">176:0.2</a></small></sup>  Pentru a evita mulţimile care mergeau dea lungul Văii Kidronului spre Gheţimani, Iisus şi asociaţii lui aveau intenţia de a urca pe o mică distanţă pe versantul vestic al muntelui Măslinilor, apoi de a urma o pistă care conducea la tabăra lor privată situată lângă Gheţimani, puţin mai sus de terenurile publice de campament. Cotind pentru a ieşi de pe ruta care ducea în Bethania, ei au contemplat templul, luminat de razele soarelui la asfinţit. În timpul opririi lor pe deal, ei au văzut aprinzându-se luminile oraşului şi au contemplat frumuseţea templului iluminat. Iisus şi cei doisprezece s-au aşezat acolo, sub lumina blândă a lunii pline. Maestrul a stat de vorbă cu ei, şi Nataniel a pus în curând întrebarea următoare: „Maestre, spune-ne cum vom pricepe noi că aceste evenimente sunt pe punctul de a se întâmpla?”<sup id="cite3"><a href="#fn3">[3]</a></sup></p>
<h2 id="p1" class="toc-header"><a href="#p1" class="toc-anchor">¶</a> 1. DISTRUGEREA IERUSALIMULUI </h2>
<p id="p1_1"><sup><small><a href="/ro/The_Urantia_Book/176#p1_1">176:1.1</a></small></sup>  Ca răspuns la întrebarea lui Nataniel, Iisus a zis Da, eu am vă vorbesc de epoca în care acest popor va fi umplut cupa nelegiuirii sale, şi în care justiţia se va năpusti rapid peste acest oraş al strămoşilor noştri. Eu sunt pe cale de a vă părăsi; eu merg la Tatăl meu. După plecarea mea aveţi grijă ca nimeni să nu vă înşele, căci mulţi se vor prezenta ca eliberatori şi vor induce mulţi oameni în eroare. Când veţi auzi de războaie şi de zvonuri de război, nu fiţi tulburaţi, căci multe astfel de lucruri se vor întâmpla, dar sfârşitul Ierusalimului nu va fi încă iminent<sup id="cite4"><a href="#fn4">[4]</a></sup>. Nu vă neliniştiţi din pricina foametei sau a cutremurelor, nici nu vă îngrijoraţi atunci când veţi fi predaţi autorităţilor civile şi persecutaţi din cauza evangheliei<sup id="cite5"><a href="#fn5">[5]</a></sup>. Voi veţi fi expulzaţi din sinagogă şi puşi în închisoare din cauza mea, iar unii dintre voi vor fi omorâţi. Când veţi fi aduşi în faţa guvernatorilor şi a mi marilor, aceasta va fi pentru a depune mărturie pentru credinţa voastră şi pentru a vă arăta fermitatea în evanghelia împărăţiei<sup id="cite6"><a href="#fn6">[6]</a></sup>. Şi când vă veţi înfăţişa înaintea judecătorilor nu vă neliniştiţi pentru ceea ce are să vă zică, căci spiritul vă va învăţa chiar în ceasul acela ce anume va trebui să răspundeţi adversarilor voştri. În aceste zile de durere, persoane din propria voastră familie, sub conducerea celor care l-au respins pe Fiul Omului, vă vor trimite la închisoare şi la moarte<sup id="cite7"><a href="#fn7">[7]</a></sup>. Pentru o bucată vreme se poate ca voi să fiţi urâţi de toată omenirea din cauza mea, dar, chiar şi în cursul acestor persecuţii, eu nu vă voi abandona; spiritul meu nu vă va părăsi. Fiţi răbdători. Nu puneţi la îndoială faptul că evanghelia împărăţiei va triumfa asupra tuturor duşmanilor ei şi va fi în cele din urmă proclamată tuturor naţiunilor.”</p>
<figure id="Figure_176_1_1" class="image urantiapedia">
  <img src="/image/The_Urantia_Book/Jesus_life/paintings/The_Prophecy_of_the_Destruction_of_the_Temple.jpg">
  <figcaption>
    <em>Profeția distrugerii templului</em>, James Tissot, 1886 – 1894, <a href="https://commons.wikimedia.org/wiki/File:Brooklyn_Museum_-_The_Prophecy_of_the_Destruction_of_the_Temple_(La_prédication_de_la_ruine_du_Temple)_-_James_Tissot.jpg" target="_blank">Wikimedia</a>
  </figcaption>
</figure>
<p id="p1_2"><sup><small><a href="/ro/The_Urantia_Book/176#p1_2">176:1.2</a></small></sup>  Iisus s-a întrerupt şi şi-a coborât privirea către oraş. Maestrul îşi dădea seama că respingerea conceptului spiritual de Mesia, hotărârea de a se agăţa cu încăpăţânare şi cu orbire de misiunea materială a eliberatorului aşteptat, va determina în curând un conflict direct între iudei şi puternicele armate romane, şi că această luptă se va termina inevitabil prin distrugerea finală şi completă a naţiunii iudaice. Când poporul lui Iisus a respins manifestarea lui spirituală şi a refuzat să primească lumina celestă, care strălucea cu atâta mărinimie deasupra lor, el şi-a pecetluit ruina ca popor independent însărcinat cu o misiune spirituală specială pe pământ. Înşişi conducătorii iudei au recunoscut ulterior că această ide laică de Mesia era direct răspunzătoare de agitaţia care a provocat în cele din urmă nimicirea lor.</p>
<p id="p1_3"><sup><small><a href="/ro/The_Urantia_Book/176#p1_3">176:1.3</a></small></sup>  Din moment ce Ierusalimul trebuia să fie leagănul mişcării evanghelice primitive, Iisus nu voia ca instructorii şi predicatorii lui să piară în teribila ruină a poporului iudeu legată de distrugerea Ierusalimului, şi de aceea a dat el aceste instrucţiuni partizanilor săi. Iisus se temea mult că unii dintre discipolii lui să nu fie implicaţi în revoltele următoare şi să nu piară astfel în căderea Ierusalimului.</p>
<p id="p1_4"><sup><small><a href="/ro/The_Urantia_Book/176#p1_4">176:1.4</a></small></sup>  Andrei a întrebat atunci: „Maestre, dacă oraşul sfânt şi templul trebuie să fie distruse, iar tu nu eşti acolo pentru a ne îndruma, când va trebui noi să abandonăm Ierusalimul?” Iisus a zis: „Voi puteţi rămâne în oraş după plecarea mea, şi chiar în timpul acestei perioade de dureri şi de amare persecuţii, însă, când veţi vedea în cele din urmă Ierusalimul încercuit de armatele romane după revolta falşilor profeţi, voi veţi şti că jalea este aproape atunci, va trebui să fugiţi în munţi. Nici un locuitor al oraşului şi ai zonelor periferice nu se va opri ca să ajute pe nimeni<sup id="cite8"><a href="#fn8">[8]</a></sup>. Nu-i lăsaţi nici pe cei care locuiesc în afară să aibă îndrăzneala de a pătrunde în oraş<sup id="cite9"><a href="#fn9">[9]</a></sup>. Vor fi mari frământări, căci acestea vor fi zilele de răzbunare ale gentililor. După ce veţi fi abandonat oraşul, această populaţie nesupusă va fi trecută prin sabie sau trimisă în captivitate pe la toate naţiunile, şi astfel Ierusalimul va fi îngenuncheat de către gentili. Între timp, vă atrag atenţia, nu vă lăsaţi înşelaţi<sup id="cite10"><a href="#fn10">[10]</a></sup>. Dacă cineva vine înspre voi şi vă spune: ‚Priviţi, Eliberatorul este aici' sau ‚Priviţi, este acolo', voi să nu îl credeţi, căci mulţi falşi învăţători se vor ivişi îi vor rătăci pe mulţi. Dar voi nu trebuie să vă lăsaţi înşelaţi, căci eu v-am anunţat din vreme de toate acestea”</p>
<p id="p1_5"><sup><small><a href="/ro/The_Urantia_Book/176#p1_5">176:1.5</a></small></sup>  Apostolii au rămas foarte mult timp în tăcere, sub lumina lunii, în vreme ce uluitoarele preziceri ale Maestrului se gravau în mintea lor descumpănită. Tot în conformitate cu acest acelaşi avertisment cvasitotalitatea grupului de credincioşi şi de discipoli au fugit din Ierusalim de la prima apariţie a trupelor romane şi şi-a găsit adăpost sigur la Pella către nord.</p>
<p id="p1_6"><sup><small><a href="/ro/The_Urantia_Book/176#p1_6">176:1.6</a></small></sup>  Chiar şi după aceste avertismente explicite mulţi dintre discipolii lui Iisus au interpretat aceste preziceri ca referitoare la schimbările care se vor produce în mod evident în Ierusalim când reapariţia lui Mesia va avea ca rezultat instaurarea noului Ierusalim şi în lărgirea oraşului pentru ca el să devină capitala lumii<sup id="cite11"><a href="#fn11">[11]</a></sup>. În mintea lor, aceşti iudei erau hotărâţi să lege distrugerea templului cu „sfârşitul lumii”. Ei credeau că Noul Ierusalim va umple toată Palestina, că sfârşitul lumii va fi numaidecât urmat de imediata apariţia „noilor ceruri şi a noului pământ”<sup id="cite12"><a href="#fn12">[12]</a></sup><sup id="cite13"><a href="#fn13">[13]</a></sup>. Aşadar nu este surprinzător că Petru a zis: Maestre, noi ştim că toate lucrurile vor dispărea odată cu apariţii noilor ceruri şi a noului pământ, dar cum vom cunoaşte noi momentul în care vei reveni pentru a înfăptui toate acelea?<sup id="cite14"><a href="#fn14">[14]</a></sup></p>
<p id="p1_7"><sup><small><a href="/ro/The_Urantia_Book/176#p1_7">176:1.7</a></small></sup>  Când Iisus a auzit această întrebare, el a rămas un moment pe gânduri, apoi a zis: „Voi vă înşelaţi mereu pentru că încercaţi să ataşaţi noua învăţătură celei vechi. Sunteţi porniţi să înţelegeţi strâmb tot ceea ce vă învăţ eu. Oi persistaţi în a interpreta evanghelia conform cu credinţele voastre stabilite. Cu toate acestea eu am să încerc să vă lămuresc.”</p>
<h2 id="p2" class="toc-header"><a href="#p2" class="toc-anchor">¶</a> 2. A DOUA VENIRE A MAESTRULUI </h2>
<p id="p2_1"><sup><small><a href="/ro/The_Urantia_Book/176#p2_1">176:2.1</a></small></sup>  Cu multe prilejuri, Iisus formulase afirmaţii care i-au făcut pe auditorii săi să tragă concluzia că el avea intenţia de a părăsi curând această lume, dar că va reveni pentru a desăvârşi lucrarea împărăţiei celeste. Pe măsură ce discipolii lui erau şi mai convinşi că Iisus avea să-i părăsească, şi după plecarea sa din această lume, era foarte natural ca toţi credincioşii să se cramponeze de aceste promisiuni de reîntoarcere. Doctrina celei de-a doua veniri a lui Christos a fost deci încorporată de timpuriu în învăţăturile creştine; aproape toate generaţiile ulterioare de discipoli au crezut cu pioşenie în acest adevăr şi au sperat cu încredere că Iisus v-a reveni într-o bună zi.</p>
<p id="p2_2"><sup><small><a href="/ro/The_Urantia_Book/176#p2_2">176:2.2</a></small></sup>  Din moment ce aceşti primi discipoli şi apostoli trebuiau să se despartă de Maestrul şi Învăţătorul lor, ei s-au agăţat cu atât mai tare de această făgăduinţă de reîntoarcere şi n-au întârziat să asocieze distrugerea prezisă a Ierusalimului şi această a doua venire promisă. Ei au persistat în a interpreta astfel cuvintele sale, cu toate că Maestrul, în tot timpul acestei seri de instruire de pe Muntele Măslinilor, s-a străduit să prevină anume această greşeală.</p>
<p id="p2_3"><sup><small><a href="/ro/The_Urantia_Book/176#p2_3">176:2.3</a></small></sup>  Continuând să răspundă la întrebarea lui Petru, Iisus a zis: „De ce oare încă mai presupuneţi că Fiul Omului va Şedea pe tronul lui David, şi de ce mai speraţi voi că visele materiale ale iudeilor se vor îndeplini? Nu v-am spus eu în cursul tuturor acestor ani că împărăţia meu nu este al acestei lumi? Starea de lucruri pe care o priviţi acum cu dispreţ va avea un sfârşit, dar acest sfârşit va constitui un nou început, de la care evanghelia împărăţiei se va răspândi în toată lumea şi salvarea va fi întinsă tuturor oamenilor<sup id="cite15"><a href="#fn15">[15]</a></sup><sup id="cite16"><a href="#fn16">[16]</a></sup>. Când împărăţia va fi ajuns la deplina sa maturitate, fiţi încredinţaţi că tatăl care este în ceruri vă va aduce o revelaţie mai largă a adevărului şi o demonstraţie sporită a dreptăţii. El a coborât deja pe lumea aceasta pe cel care a devenit prinţul întunericului, apoi pe Adam, urmat de Melchisedec şi, în prezent, de Fiul Omului. Acesta este modul în care Tatăl meu va continua să-şi manifeste mărinimia sa şi să-şi exprime dragostea sa, chiar şi faţă de această lume obscură şi rea. După ce Tatăl mă va fi investit cu toată puterea şi cu toată autoritatea, şi eu voi continua să urmez soarta voastră şi să vă călăuzesc în treburile împărăţiei prin prezenţa spiritului meu care se va răspândi peste toată carnea. Nu numai că voi fi astfel prezent alături de voi în spirit, dar, de asemenea, eu făgăduiesc că voi reveni într-o bună zi pe această lume., unde mi-am trăit viaţa în carne şi am împlinit dubla experienţă simultană de a-l revela pe Dumnezeu oamenilor şi de a-i conduce pe oameni la Dumnezeu. Trebuie ca eu să vă părăsesc în curând şi ca eu să reiau munca pe care Tatăl meu mi-a încredinţat-o, dar voi să aveţi mult curaj, căci eu voi reveni într-o bună zi. Într-o bună zi, Spiritul meu al Adevărului dintr-un univers vă va consola şi vă va călăuzi.</p>
<p id="p2_4"><sup><small><a href="/ro/The_Urantia_Book/176#p2_4">176:2.4</a></small></sup>  ”Voi mă vedeţi acum slab şi în carne, însă, când voi reveni, aceasta va fi cu putere şi în spirit<sup id="cite17"><a href="#fn17">[17]</a></sup>. Ochii de carne îl văd pe Fiul Omului în carne, dar numai ochiul spiritului îl va vedea pe Fiul Omului proslăvit de Tată şi făcându-şi apariţia pe pământ în propriul lui nume.</p>
<p id="p2_5"><sup><small><a href="/ro/The_Urantia_Book/176#p2_5">176:2.5</a></small></sup>  ”Cu toate acestea, epoca reapariţiei Fiului Omului nu este cunoscută decât în consiliile paradisului<sup id="cite18"><a href="#fn18">[18]</a></sup>. Nici chiar îngerii cerului nu ştiu când va avea loc. Totuşi, voi va trebui să înţelegeţi aceasta: când evanghelia împărăţiei va fi fost proclamată în această lume întreagă pentru salvarea tuturor popoarelor, şi când epoca îşi va fi atins plenitudinea, Tatăl vă va produce o altă manifestare epocală, sau altfel, Fiul Omului va reveni pentru a judeca epoca.</p>
<p id="p2_6"><sup><small><a href="/ro/The_Urantia_Book/176#p2_6">176:2.6</a></small></sup>  ”În ceea ce priveşte soarta dureroasă a Ierusalimului, despre care v-am vorbit, această generaţie nu va trece fără ca cuvintele mele să se fi adeverit<sup id="cite19"><a href="#fn19">[19]</a></sup>. Dar, în ceea ce priveşte epoca reîntoarcerii Fiul Omului, nimeni din cer sau de pe pământ nu poate pretinde să vorbească despre ea<sup id="cite20"><a href="#fn20">[20]</a></sup>. În schimb, voi va trebui să daţi dovadă de înţelepciunea privitoare la maturizarea unei epoci şi să discerneţi cu promptitudine semnele timpului. Când smochinul îşi arată ramurile delicate şi face să se ivească frunzele, voi ştiţi că vara este pe aproape. Tot aşa, când lumea va fi trecut prin lunga iarnă a mentalităţii materialiste şi când veţi desluşi venirea primăverii spirituale a unei noi epoci spirituale, voi va trebui să ştiţi că vara unei noi vizitări se apropie.</p>
<p id="p2_7"><sup><small><a href="/ro/The_Urantia_Book/176#p2_7">176:2.7</a></small></sup>  ”Dar ce semnifică această învăţătură despre venirea Fiului lui Dumnezeu? Fiecare dintre voi va fi chemat într-o bună zi să abandoneze luptele vieţii şi să treacă prin porţile morţii; oare nu vă daţi seama că voi vă veţi găsi, atunci, în prezenţa imediată a judecăţii, faţă în faţă cu faptele unei noi epoci spirituale de servire în planul Etern al Tatălui Infinit? La ceea ce trebuie să facă faţă lumea întreagă, literalmente, ca unui fapt ce aparţine sfârşitului unei epoci, fiecare dintre voi, ca indivizi, va trebui cu siguranţă să îi faceţi faţă ca experienţă personală atunci când veţi ajunge la sfârşitul vieţii voastre pământeşti şi când trecerea în lumea de dincolo vă va confrunta cu condiţiile şi cu exigenţele inerente revelaţiei următoare de progres etern al împărăţiei Tatălui<sup id="cite21"><a href="#fn21">[21]</a></sup>.”</p>
<p id="p2_8"><sup><small><a href="/ro/The_Urantia_Book/176#p2_8">176:2.8</a></small></sup>  Dintre toate discursurile pe care Maestrul le-a adresat apostolilor săi, nici unul n-a generat în ei o confuzie mentală mai mare ca acela pronunţat în această zi de marţi seara pe muntele Măslinilor, asupra dublului subiect al distrugerii Ierusalimului şi al celei de-a doua veniri a lui Iisus<sup id="cite22"><a href="#fn22">[22]</a></sup>. În consecinţă, relatările scrise ulterior şi bazate pe amintirea a ceea ce spusese Maestrul cu această ocazie extraordinară nu sunt puţin concordante, şi de aceea, când povestirile vor lăsa în umbră o mare parte din ceea ce a fost spus în această seară de marţi, aceasta a făcut să se nască numeroase tradiţii. Chiar la începutul celui de-al doilea secol, a fost scrisă o apocalipsă iudaică cu privire la Mesia de către un anume Selta, ataşat la curtea imperiului lui Caligula. Ea a fost integral inserată în Evanghelia după Matei şi ulterior adăugată (în parte) relatărilor lui Marcu şi ale lui Luca<sup id="cite23"><a href="#fn23">[23]</a></sup>. În ceea ce a scris Selta a apărut parabola celor zece fecioare<sup id="cite24"><a href="#fn24">[24]</a></sup>. Nici o parte a scrierilor evanghelice n-a suferit de o falsă interpretare mai amăgitoare ca învăţătura dată în seara aceea. Dar apostolul Ioan nu s-a lăsat niciodată încurcat la punctul acesta.</p>
<figure id="Figure_176_2_8" class="image urantiapedia">
  <img src="/image/The_Urantia_Book/Jesus_life/paintings/The_Wise_Virgins.jpg">
  <figcaption>
    <em>Fecioarele Înțelepte</em>, James Tissot, 1886 – 1894, <a href="https://commons.wikimedia.org/wiki/File:Brooklyn_Museum_-_The_Wise_Virgins_(Les_vierges_sages)_-_James_Tissot.jpg" target="_blank">Wikimedia</a>
  </figcaption>
</figure>
<p id="p2_9"><sup><small><a href="/ro/The_Urantia_Book/176#p2_9">176:2.9</a></small></sup>  Reluându-şi mersul lor către tabără, cei treisprezece oameni erau tăcuţi şi supuşi unei mari tensiuni emoţionale. Iuda se hotărâse definitiv să-i abandoneze pe asociaţii săi. Era târziu când David Zebedeu, Ioan Marcu şi un anumit număr dintre principalii discipoli l-au întâmpinat pe Iisus şi pe cei doisprezece în noua tabără, dar apostolii nu aveau chef de dormit; ei voiau să ştie mai mult despre distrugerea Ierusalimului, despre plecarea Maestrului şi despre sfârşitul lumii.</p>
<h2 id="p3" class="toc-header"><a href="#p3" class="toc-anchor">¶</a> 3. URMAREA DISCUŢIEI ÎN TABĂRĂ </h2>
<p id="p3_1"><sup><small><a href="/ro/The_Urantia_Book/176#p3_1">176:3.1</a></small></sup>  În timp ce s-au strâns cam în număr de douăzeci în jurul focului de tabără, Toma a întrebat: „Din moment ce tu trebuie să revii pentru a desăvârşi lucrarea împărăţiei, care va trebui să fie atitudinea noastră faţă cât timp tu vei fi absent pentru a te ocupa de treburile Tatălui?” Iisus l privit în lumina focului şi i-a zis:</p>
<p id="p3_2"><sup><small><a href="/ro/The_Urantia_Book/176#p3_2">176:3.2</a></small></sup>  ”Nici tu, Toma, nu reuşeşti să înţelegi ceea ce am zis. Nu v-am învăţat eu întruna că legătura voastră cu împărăţia este spirituală şi individuală, că este în întregime o chestiune de experienţă personală în spirit, realizând, prin credinţă, că voi sunteţi fiii lui Dumnezeu? Ce să mai zic? Căderea naţiunilor, prăbuşirea imperiilor, distrugerea iudeilor necredincioşi, sfârşitul unei epoci, sau chiar sfârşitul unei lumi, în ce fel îl interesează lucrurile acestea pe cel ce crede în evanghelie şi care şi-a ascuns viaţa în siguranţa împărăţiei veşnic? Voi care îl cunoaşteţi pe Dumnezeu şi care credeţi în evanghelie, voi aţi primit deja asigurările vieţii veşnice. Din moment ce viaţa voastră a fost trăită în spirit şi pentru Tată, nimic nu vă poate nelinişti în mod serios. Clăditorii împărăţiei, cetăţenii acreditaţi ai lumilor celeste, nu trebuie să fie deranjaţi de tulburările temporare sau perturbaţi de cataclismele terestre. Vouă, celor care credeţi în această evanghelie a împărăţiei, ce vă pasă vouă că naţiunile sunt răsturnate, că epoca ia sfârşit, sau că toate lucrurile vizibile se nărui, de vreme ce voi ştiţi că viaţa voastră este darul Fiului, şi că ea este veşnic în siguranţă la Tată? De vreme ce voi aţi trăit viaţa temporală slujindu-vă semenii cu dragoste, voi puteţi, cu această aceeaşi credinţă în supravieţuire care va făcut să treceţi pe pământ prin prima voastră aventură de filiaţie cu Dumnezeu, să aşteptaţi cu plăcere şi cu încredere următorul pas în cariera eternă.</p>
<p id="p3_3"><sup><small><a href="/ro/The_Urantia_Book/176#p3_3">176:3.3</a></small></sup>  ”Fiecare generaţie de credincioşi îşi continuă munca sa luând în considerare reîntoarcerea posibilă a Fiului Omului, exact aşa cum fiecare credincios continuă în mod individual munca vieţii sale luând în considerare inevitabila moarte naturală mereu iminentă<sup id="cite25"><a href="#fn25">[25]</a></sup>. Când, prin credinţă, voi vă stabiliţi ca fiu al lui Dumnezeu, nimic altceva nu mai are importanţă pentru siguranţa supravieţuirii. Dar nu vă amăgiţi cu privire la aceasta! Această credinţă, care asigură viaţa, este o credinţă vie care manifestă tot mai mult roadele acestui spirit divin care a inspirat-o mai întâi în inima omenească. Faptul că voi aţi acceptat cândva filiaţia în împărăţia cerească nu vă va salva dacă voi respingeţi cu bună ştiinţă şi cu îndârjire adevărurile veşnice privitoare la fecunditatea spirituală progresivă a fiilor lui Dumnezeu întrupaţi. Voi, care m-aţi însoţit în treburile pământeşti ale Tatălui, şi acum încă mai puteţi părăsi împărăţia dacă constataţi că nu iubiţi calea servirii Tatălui pentru omenire.</p>
<p id="p3_4"><sup><small><a href="/ro/The_Urantia_Book/176#p3_4">176:3.4</a></small></sup>  ”Ca indivizi şi ca generaţie de credincioşi, îngăduiţi-mi să vă povestesc o parabolă: Înainte de a pleca într-o lungă călătorie într-o ţară străină, un om important a convocat pe servitorii săi de încredere şi a lăsat toate bunurile în seama lor. Unuia i-a dat cinci talanţi, altuia doi, iar altuia un talant şi aşa mai departe pentru tot grupul de servitori stimaţi. El şi-a încredinţat bunurile celor interesaţi potrivit cu variatele lor aptitudini, apoi a plecat în călătoria sa. Când acest domn s-a dus, servitorii lui s-au pus pe treabă pentru a scoate un profit din bogăţiile încredinţate lor. Cel care primise cinci talanţi a început numaidecât să se folosească de ei pentru negustorie, şi în curând a avut un profit de încă cinci talanţi. Tot aşa, cel care primise doi talanţi a câştigat în curând încă doi. Şi, aşa, toţi aceşti servitori au adus beneficii Stăpânului lor, cu excepţia celui care primise numai un talant. Acela a plecat de unul singur şi a săpat în pământ o groapă în care a ascuns banii stăpânului. Curând, Stăpânul a revenit pe neaşteptate şi i-a convocat pe toţi servitorii săi pentru a încheia socotelile, şi, când au fost cu toţii în prezenţa sa, cel care primise cei cinci talanţi a ieşit înainte cu banii care îi fuseseră încredinţaţi şi a adus cei doisprezece cinci talanţi în plus zicând: 'Stăpâne, mi-ai dat să investesc cinci talanţi, şi sunt fericit să îţi ofer încă cinci talanţi pe care i-am câştigat eu<sup id="cite26"><a href="#fn26">[26]</a></sup>.' Atunci, Stăpânul său i-a zis: 'Bravo, bun şi fidel servitor, ai fost fidel într-un domeniu restrâns, iar eu am să te pun acum administrator peste şi mai multe lucruri. Împărtăşeşte de acum încolo bucuria Stăpânului tău.' După aceea, cel care primise cei doi talanţi a ieşit în faţă zicând: 'Stăpâne, mi-ai încredinţat doi talanţi şi uite, eu am mai câştigat doi.' Şi atunci Stăpânul lui i-a zis: 'Bravo, bun şi fidel econom; şi tu ai fost fidel într-un domeniu restrâns şi eu am să te pun peste multe altele; împărtăşeşte şi tu bucuria Stăpânului tău.' Apoi, cel care primise un singur talant a venit să dea socoteală. Acest servitor a înaintat spunând: 'Stăpâne, eu te cunosc şi am înţeles că eşti un om şiret, în sensul că sperai la beneficii acolo unde nu munciseşi personal; deci mie mi-a fost teamă să risc ceva din ceea ce mi-ai încredinţat. Eu am ascuns bine talantul tău în pământ; iată-l, ai acum ceea ce îţi aparţine.' Dar Domnul său a răspuns: ‚Tu eşti un econom indolent şi leneş. Chiar cu gura ta mărturiseşti că ai ştiut că voi pretinde de la tine o lichidare cu beneficii rezonabile, întocmai cum sârguincioşii tăi tovarăşi mi-au restituit astăzi. Ştiind aceasta, tu ai fi putut măcar să dai banii mei bancherilor, pentru ca la întoarcerea mea eu să pot primi ceea ce îmi aparţine cu o dobândă.' Apoi stăpânul acesta i-a zis şefului economilor: Luaţi acest singur talant din mâinile acestui slujitor nefolositor, şi daţi-l celui care are cei doi talanţi.'<sup id="cite27"><a href="#fn27">[27]</a></sup></p>
<p id="p3_5"><sup><small><a href="/ro/The_Urantia_Book/176#p3_5">176:3.5</a></small></sup>  ”Celui care are, i se va da şi mai mult<sup id="cite28"><a href="#fn28">[28]</a></sup>. Şi el va avea din belşug; dar celui care nu are nimic, i se va lua şi ceea ce are. Nu se poate rămâne în stagnare în treburile împărăţiei veşnic<sup id="cite29"><a href="#fn29">[29]</a></sup>. Tatăl meu cere tuturor copiilor lui să creadă în harul şi în cunoaşterea adevărului<sup id="cite30"><a href="#fn30">[30]</a></sup>. Voi, care cunoaşteţi aceste adevăruri, trebuie să produceţi creşterea roadelor spiritului şi să manifestaţi un devotament tot mai mare servirii dezinteresate a tovarăşilor voştri care servesc odată cu voi<sup id="cite31"><a href="#fn31">[31]</a></sup>. Amintiţi-vă că, în măsura în care veţi sluji pe cel mai umil dintre fraţii mei, eu sunt cel căruia îi faceţi un serviciu.</p>
<p id="p3_6"><sup><small><a href="/ro/The_Urantia_Book/176#p3_6">176:3.6</a></small></sup>  ”Şi iată cum trebuie voi să vă ocupaţi de treburile Tatălui, acum şi de acum încolo, şi chiar pe vecie. Perseveraţi până la reîntoarcerea mea. Executaţi cu fidelitate sarcina care va fost încredinţată, şi veţi fi atunci pregătiţi pentru încheierea socotelilor care însoţeşte chemarea morţii. După ce aţi trăit astfel pentru gloria Tatălui şi pentru satisfacerea Fiului, voi veţi intra cu bucurie şi cu o plăcere supremă în serviciul etern al împărăţiei veşnic.”</p>
<p id="p3_7"><sup><small><a href="/ro/The_Urantia_Book/176#p3_7">176:3.7</a></small></sup>  Adevărul este viu. Duhul Adevărului conduce întotdeauna copii de lumină în noile domenii ale realităţii spirituale şi ai serviciului divin. Adevărul nu vă este dat pentru că voi îl cristalizaţi în forme stabile, sigure şi onorate. El vi se revelează la trecerea voastră prin experienţa personală<sup id="cite32"><a href="#fn32">[32]</a></sup>. Trebuie ca această trecerea să îl scoată în evidenţă astfel încât să dezvăluie o nouă frumuseţe şi reale câştiguri spirituale tuturor celor care observă roadele voastre spirituale, şi ca aceşti spectatori să fie astfel făcuţi să-l slăvească pe Tatăl care este în ceruri<sup id="cite33"><a href="#fn33">[33]</a></sup>. Numai aceşti fideli servitori care cresc în cunoaşterea adevărului, şi care îşi dezvoltă capacitatea de apreciere divină a realităţilor spirituale pot să spere vreodată să „intre pe deplin în bucuria Domnului lor”. Ce jalnic e să vezi generaţii de-a rândul de discipoli mărturisiţi ai lui Iisus zicând despre gestionarea lor a adevărului divin: „Maestre, iată adevărul pe care ni l-ai încredinţat acum o sută sau o mie de ani. Noi n-am pierdut nimic din el; am păstrat cu fidelitate tot ceea ce ne-ai dat. N-am admis nici o schimbare în ceea ce ne-ai învăţat. Îţi restituim adevărul pe care ni l-ai adus.” Acest pretext la indolenţă spirituală nu va justifica în ochii Maestrului gestionarea sterilă a adevărului. Maestrul adevărului va pretinde o dare de seamă conformă cu adevărul dat în grija voastră.</p>
<p id="p3_8"><sup><small><a href="/ro/The_Urantia_Book/176#p3_8">176:3.8</a></small></sup>  În lumea următoare, vi se va cere să daţi socoteală de darurile voastre şi de gestionarea voastră din lumea aceasta. Fie că talentele voastre înnăscute sunt rare fie că sunt numeroase, voi va trebui să faceţi faţă unei socoteli juste şi mărinimoase. Dacă slujitorii nu-şi folosesc darurile decât în scopuri egoiste şi nu acordă nici o atenţie îndatoririi superioare de a obţine o recoltă sporită de roade ale spiritului - aşa cum se manifestă ele într-o expansiune constantă a slujirii oamenilor şi a adorării lui Dumnezeu - aceşti gestionari egoişti trebuie să accepte consecinţele alegerii lor deliberate.</p>
<p id="p3_9"><sup><small><a href="/ro/The_Urantia_Book/176#p3_9">176:3.9</a></small></sup>  Cât de mult seamănă servitorul infidel înzestrat cu un singur talant cu toţi muritorii egoişti atunci când reproşează direct propria sa trândăvie Domnului său. Când un om se confruntă cu eşecuri care provin de la el însuşi, cât îi de puternică tendinţa lui de a le imputa altora, şi foarte adesea celor care sunt cel mai puţin responsabili de aşa ceva!</p>
<p id="p3_10"><sup><small><a href="/ro/The_Urantia_Book/176#p3_10">176:3.10</a></small></sup>  În noaptea aceea, în momentul în care auditorii luzi mergeau să se odihnească, Iisus le-a zis: „Voi aţi primit gratuit adevărul cerului; voi va trebui deci să-l daţi gratuit şi, prin darul acesta, acest adevăr va spori şi va anunţa lumina în creştere a harului care salvează, chiar din clipa în care îl veţi împărtăşi<sup id="cite34"><a href="#fn34">[34]</a></sup>.”</p>
<h2 id="p4" class="toc-header"><a href="#p4" class="toc-anchor">¶</a> 4. REÎNTOARCEREA LUI MIHAIL </h2>
<p id="p4_1"><sup><small><a href="/ro/The_Urantia_Book/176#p4_1">176:4.1</a></small></sup>  Dintre toate învăţăturile Maestrului, nici o fază n-a fost atât de greşit înţeleasă ca făgăduinţă a sa de a reveni cândva în persoană în lumea aceasta. Nu este surprinzător că Mihail a fost interesat să revină într-o zi sau alta, ca muritor al tărâmului, pe planeta unde a făcut experienţa celei de-a şaptea şi din urmă manifestări. Este întru totul firesc să se creadă că Iisus din Nazareth, acum conducătorul suveran al unui vast univers, să fie interesat să revină nu numai o dată, ci de mai multe ori, pe lumea în care a trăit o viaţă atât de excepţională şi a câştigat în cele din urmă pentru el însuşi puterea şi autoritatea universale pe care Tatăl i le-a dăruit fără măsură. Urantia va rămâne veşnic una dintre cele şapte sfere natale ale lui Mihail pe parcursul cuceririi de către el a suveranităţii peste universul său.</p>
<p id="p4_2"><sup><small><a href="/ro/The_Urantia_Book/176#p4_2">176:4.2</a></small></sup>  Iisus a declarat, cu mai multe ocazii şi unor numeroase persoane, intenţia sa de a reveni pe această lume. În vreme ce discipolii săi se trezeau la faptul că Maestrul lor nu avea să acţioneze ca eliberator temporar, şi pe când ascultau prezicerile sale cu privire la distrugerea Ierusalimului şi la decăderea naţiunii iudaice, ei au început în mod cât se poate de firesc să stabilească o legătură între întoarcerea lui promisă şi aceste evenimente catastrofale. Însă, atunci când oştirile romane au doborât zidurile Ierusalimului, au distrus templul şi i-au împrăştiat pe iudeii din Iudeea, şi când Maestrul a continuat să nu se arate în putere şi în glorie, discipolii lui au început să elaboreze credinţa care a sfârşit prin asocierea celei de-a doua veniri a lui Christos cu sfârşitul epocii, şi chiar cu sfârşitul lumii.</p>
<p id="p4_3"><sup><small><a href="/ro/The_Urantia_Book/176#p4_3">176:4.3</a></small></sup>  Iisus a făgăduit să facă două lucruri pe lângă urcarea sa la Tată şi după ce toate puterile din cer şi de pe pământ îi vor fi fost încredinţate<sup id="cite35"><a href="#fn35">[35]</a></sup>. În primul rând, el a promis că va trimite în locul lui în lume un nou învăţător, Duhul Adevărului, şi a făcut asta în ziua de Rusalii<sup id="cite36"><a href="#fn36">[36]</a></sup><sup id="cite37"><a href="#fn37">[37]</a></sup>. În al doilea rând, el a promis cu cea mai mare certitudine discipolilor lui că într-o bună zi, el va reveni personal pe această lume<sup id="cite38"><a href="#fn38">[38]</a></sup>. Dar el n-a zis unde, nici când, nici cum va vizita din nou această planetă pe care făcuse experienţa efuziunii sale de întrupare. Cu o anumită ocazie, el a lăsat să se înţeleagă că în epoca în care a trăit aici jos în carne, ochii carnali putuseră să-l vadă, dar că la întoarcerea sa (sau cel puţin cu prilejul uneia dintre vizitele sale posibile) el nu va putea fi distins decât de ochiul credinţei spirituale.</p>
<p id="p4_4"><sup><small><a href="/ro/The_Urantia_Book/176#p4_4">176:4.4</a></small></sup>  Mulţi dintre noi au tendinţa de a crede că Iisus va reveni de multe ori pe Urantia în cursul epocilor ce au să vină. Noi nu avem făgăduiala lui expresă că va face aceste multiple vizite, dar, din moment ce el poartă, printre titlurile sale universale, pe acela de Prinţ Planetar al Urantiei, pare foarte probabil ca el să viziteze de numeroase ori planeta a cărei cucerire i-a conferit un titlu atât de excepţional.</p>
<p id="p4_5"><sup><small><a href="/ro/The_Urantia_Book/176#p4_5">176:4.5</a></small></sup>  Noi credem cu fermitate că Mihail va reveni în persoană pe Urantia, dar nu avem nici cea mai mică idee despre data sau despre maniera pe care o va alege pentru a veni. A doua sa venire pe pământ se va sincroniza astfel încât să se petreacă în legătură cu judecata finală a prezentei epoci, cu sau fără apariţia concomitentă a unui Fiu Magistral? Va veni el în legătură cu sfârşitul unei epoci ulterioare pe Urantia? Va avea oare venirea sa loc fără a fi anunţată şi ca un eveniment izolat? Nu ştim asta. Nu avem certitudine decât asupra unui singur punct: când el va reveni lumea întreagă va fi în mod verosimil informată despre asta, căci va trebui ca el să vină în calitate de conducător suprem al unui univers, iar nu ca un nou-născut obscur al Bethleemului. Însă, dacă orice ochi trebuie să-l vadă, şi dacă numai ochii spirituali pot desluşi prezenţa sa, atunci va trebui ca venirea sa să fie mult timp amânată.</p>
<p id="p4_6"><sup><small><a href="/ro/The_Urantia_Book/176#p4_6">176:4.6</a></small></sup>  Voi veţi face deci bine să nu asociaţi reîntoarcerea personală a Maestrului pe pământ cu nici un eveniment prevăzut şi cu nici o epocă determinată. Nu suntem siguri decât de un lucru: el a promis că va reveni. Nu avem nici o idee de data la care va îndeplini această făgăduinţă, nici de evenimentele care vor avea legătură cu ea. După câte ştim, el poate să apară pe pământ în orice moment, dar poate să vină şi numai după ce se vor fi scurs epoci de-a rândul şi vor fi fost cum se cuvine judecate de către asociaţii lui, Fiii corpului paradisiac.</p>
<p id="p4_7"><sup><small><a href="/ro/The_Urantia_Book/176#p4_7">176:4.7</a></small></sup>  A doua venire a lui Mihail pe pământ este un eveniment a cărui valoare sentimentală este prodigioasă atât pentru mediani cât şi pentru fiinţele umane, altminteri însă ea nu are importanţă imediată pentru mediani, şi nu cu mai multă importanţă practică pentru fiinţele umane decât evenimentul obişnuit al morţii naturale. De fapt, moartea îi împinge brusc pe oameni sub stăpânirea imediată a succesiunii evenimentelor universale care le conduc direct în prezenţa acestui acelaşi Iisus, conducătorul suveran al universului nostru. Copiii luminii sunt toţi destinaţi să-l vadă. Că mergem noi la el, sau că vine el mai întâi la noi, asta n-are mare importanţă. Fiţi deci mereu pregătiţi să-l întâmpinaţi pe pământ, tot aşa cum fiţi gata să fiţi întâmpinaţi de le în cer. Noi ne aşteptăm cu încredere la glorioasa sa apariţie, şi chiar şi la vizitele sale repetate, dar noi nu ştim deloc când, cum şi în raport cu ce evenimente trebuie el să apară.</p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/ro/The_Urantia_Book/175">
          <span class="mdi mdi-arrow-left-drop-circle"></span><span class="pl-2">Capitolul 175. Ultimul discurs de la templu</span>
        </a>
        </td>
        <td>
        <a href="/ro/The_Urantia_Book/Index">
          <span class="mdi mdi-book-open-variant"></span><span class="pl-2">Index</span>
        </a>
        <br>
        <a href="/ro/The_Urantia_Book_Multiple/176">
          <span class="mdi mdi-view-parallel"></span><span class="pl-2">Varianta multipla</span>
        </a>
        </td>
        <td>
        <a href="/ro/The_Urantia_Book/177">
          <span class="pr-2">Capitolul 177. Miercuri, ziua de odihnă</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Referințe</h2>
<div style="-moz-column-width: 30em; -webkit-column-width: 30em; column-width: 30em; margin-top: 1em;">
<ol style="margin: 0; padding-top: 0px;">
  <li style="margin-top:0px;" id="fn1"><a href="#cite1">↑</a> <i>Foretells destruction of temple</i>: <a href="/ro/Bible/Matthew/24#v1">Mat 24:1-2</a>; <a href="/ro/Bible/Mark/13#v1">Marcu 13:1-2</a>; <a href="/ro/Bible/Luke/21#v5">Luca 21:5-6</a>. </li>
  <li id="fn2"><a href="#cite2">↑</a> <i>Confundat cu sfârşitul lumii</i>: <a href="/ro/Bible/Matthew/24#v3b">Mat 24:3b</a>. </li>
  <li id="fn3"><a href="#cite3">↑</a> <i>Isus și apostolii vorbesc</i>: <a href="/ro/Bible/Matthew/24#v3a">Mat 24:3a</a>; <a href="/ro/Bible/Mark/13#v3">Marcu 13:3-4</a>; <a href="/ro/Bible/Luke/21#v7">Luca 21:7</a>. </li>
  <li id="fn4"><a href="#cite4">↑</a> <i>Distrugerea Ierusalimului</i>: <a href="/ro/Bible/Matthew/24#v4">Mat 24:4-14</a>; <a href="/ro/Bible/Mark/13#v5">Marcu 13:5-13</a>; <a href="/ro/Bible/Luke/21#v8">Luca 21:8-17</a>. </li>
  <li id="fn5"><a href="#cite5">↑</a> <i>Persecuție și pericol</i>: <a href="/ro/Bible/Matthew/10#v17">Mat 10:17-20</a>; <a href="/ro/Bible/Luke/12#v11">Luca 12:11-12</a>. </li>
  <li id="fn6"><a href="#cite6">↑</a> <i>Evanghelia împărăției</i>: <a href="/ro/Bible/Matthew/4#v23">Mat 4:23</a>; <a href="/ro/Bible/Matthew/9#v35">Mat 9:35</a>; <a href="/ro/Bible/Matthew/24#v14">Mat 24:14</a>; <a href="/ro/Bible/Mark/1#v14">Marcu 1:14-15</a>. </li>
  <li id="fn7"><a href="#cite7">↑</a> <i>Tradat de rude</i>: <a href="/ro/Bible/Matthew/10#v21">Mat 10:21-22</a>. </li>
  <li id="fn8"><a href="#cite8">↑</a> <i>Fugi pentru viețile tale!</i>: <a href="/ro/Bible/Matthew/24#v15">Mat 24:15-18</a>; <a href="/ro/Bible/Mark/13#v14">Marcu 13:14-16</a>; <a href="/ro/Bible/Luke/21#v20">Luca 21:20-21</a>. </li>
  <li id="fn9"><a href="#cite9">↑</a> <i>Necaz mare</i>: <a href="/ro/Bible/Matthew/24#v21a">Mat 24:21a</a>; <a href="/ro/Bible/Mark/13#v19a">Marcu 13:19a</a>; <a href="/ro/Bible/Luke/21#v22">Luca 21:22-24</a>. </li>
  <li id="fn10"><a href="#cite10">↑</a> <i>Feriți-vă de falsul Mesia</i>: <a href="/ro/Bible/Matthew/24#v23">Mat 24:23-25</a>; <a href="/ro/Bible/Mark/13#v21">Marcu 13:21-23</a>. </li>
  <li id="fn11"><a href="#cite11">↑</a> <i>Apostolii confundă evenimentele</i>: <a href="/ro/Bible/Matthew/24#v3">Mat 24:3</a>. </li>
  <li id="fn12"><a href="#cite12">↑</a> <i>Noul Ierusalim</i>: <a href="/ro/Bible/Revelation/3#v12">Apoc 3:12</a>; <a href="/ro/Bible/Revelation/21#v2">Apoc 21:2</a>. </li>
  <li id="fn13"><a href="#cite13">↑</a> <i>Ceruri noi și pământ nou</i>: <a href="/ro/Bible/Isaiah/65#v17">Isa 65:17</a>; <a href="/ro/Bible/Isaiah/66#v22">Isa 66:22</a>; <a href="/ro/Bible/2_Peter/3#v13">2 Pet 3:13</a>; <a href="/ro/Bible/Revelation/21#v1">Apoc 21:1</a>. </li>
  <li id="fn14"><a href="#cite14">↑</a> <i>Toate lucrurile vor trece</i>: <a href="/ro/Bible/Matthew/24#v35">Mat 24:35</a>; <a href="/ro/Bible/Mark/13#v31">Marcu 13:31</a>; <a href="/ro/Bible/Luke/21#v33">Luca 21:33</a>. </li>
  <li id="fn15"><a href="#cite15">↑</a> <i>Regatul nu al acestei lumi</i>: <a href="/ro/Bible/John/18#v36">Ioan 18:36</a>. </li>
  <li id="fn16"><a href="#cite16">↑</a> <i>Evanghelia să meargă în toată lumea</i>: <a href="/ro/Bible/Matthew/24#v14">Mat 24:14</a>; <a href="/ro/Bible/Matthew/28#v19">Mat 28:19-20a</a>; <a href="/ro/Bible/Mark/13#v10">Marcu 13:10</a>; <a href="/ro/Bible/Mark/16#v15">Marcu 16:15</a>; <a href="/ro/Bible/Luke/24#v47">Luca 24:47</a>; <a href="/ro/Bible/John/17#v18">Ioan 17:18</a>; <a href="/ro/Bible/Acts_of_the_Apostles/1#v8b">Fapte 1:8b</a>. </li>
  <li id="fn17"><a href="#cite17">↑</a> <i>A doua venire cu putere</i>: <a href="/ro/Bible/Matthew/16#v27">Mat 16:27</a>; <a href="/ro/Bible/Matthew/24#v30b">Mat 24:30b</a>; <a href="/ro/Bible/Matthew/25#v31">Mat 25:31</a>; <a href="/ro/Bible/Mark/13#v26">Marcu 13:26</a>; <a href="/ro/Bible/Mark/14#v62">Marcu 14:62</a>; <a href="/ro/Bible/Luke/21#v27">Luca 21:27</a>. </li>
  <li id="fn18"><a href="#cite18">↑</a> <i>Numai Dumnezeu știe când</i>: <a href="/ro/Bible/Matthew/24#v36">Mat 24:36</a>; <a href="/ro/Bible/Mark/13#v32">Marcu 13:32</a>. </li>
  <li id="fn19"><a href="#cite19">↑</a> <i>Călătoria Ierusalimului</i>: <a href="/ro/Bible/Matthew/24#v34">Mat 24:34</a>; <a href="/ro/Bible/Mark/13#v30">Marcu 13:30</a>; <a href="/ro/Bible/Luke/21#v32">Luca 21:32</a>. </li>
  <li id="fn20"><a href="#cite20">↑</a> <i>Fii înțelept la maturizarea vârstei</i>: <a href="/ro/Bible/Matthew/24#v32">Mat 24:32-33</a>; <a href="/ro/Bible/Mark/13#v28">Marcu 13:28-29</a>; <a href="/ro/Bible/Luke/21#v29">Luca 21:29-31</a>. </li>
  <li id="fn21"><a href="#cite21">↑</a> <i>Ce diferență este pentru tine?</i>: <a href="/ro/Bible/Matthew/24#v42">Mat 24:42-44</a>. </li>
  <li id="fn22"><a href="#cite22">↑</a> <i>Confuzia avertismentelor</i>: <a href="/ro/Bible/Matthew/24#v15">Mat 24:15-44</a>; <a href="/ro/Bible/Mark/13#v14">Marcu 13:14-37</a>; <a href="/ro/Bible/Luke/21#v20">Luca 21:20-36</a>. </li>
  <li id="fn23"><a href="#cite23">↑</a> <i>Adăugări de Selta</i>: <a href="/ro/Bible/Mark/13#v14">Marcu 13:14-37</a>; <a href="/ro/Bible/Luke/21#v20">Luca 21:20-36</a>. </li>
  <li id="fn24"><a href="#cite24">↑</a> <i>Parable of ten virgins</i>: <a href="/ro/Bible/Matthew/25#v1">Mat 25:1-13</a>. </li>
  <li id="fn25"><a href="#cite25">↑</a> <i>Întoarcerea Fiului Omului</i>: <a href="/ro/Bible/Matthew/16#v27">Mat 16:27</a>; <a href="/ro/Bible/Matthew/24#v30b">Mat 24:30b</a>; <a href="/ro/Bible/Matthew/25#v31">Mat 25:31</a>; <a href="/ro/Bible/Mark/13#v26">Marcu 13:26</a>; <a href="/ro/Bible/Mark/14#v62">Marcu 14:62</a>; <a href="/ro/Bible/Luke/21#v27">Luca 21:27</a>. </li>
  <li id="fn26"><a href="#cite26">↑</a> <i>Parable of the talents</i>: <a href="/ro/Bible/Matthew/25#v14">Mat 25:14-18</a>. </li>
  <li id="fn27"><a href="#cite27">↑</a> <i>Parabola talentelor, cont.</i>: <a href="/ro/Bible/Matthew/25#v19">Mat 25:19-28</a>. </li>
  <li id="fn28"><a href="#cite28">↑</a> <i>Sfârșitul Pildei Talentelor</i>: <a href="/ro/Bible/Matthew/25#v29">Mat 25:29</a>.  <i>Cel ce are, i se va da mai mult; cine nu are, toate vor fi luate</i>: <a href="/ro/Bible/Matthew/13#v12">Mat 13:12</a>; <a href="/ro/Bible/Matthew/25#v29">Mat 25:29</a>; <a href="/ro/Bible/Mark/4#v25">Marcu 4:25</a>; <a href="/ro/Bible/Luke/8#v18">Luca 8:18</a>; <a href="/ro/Bible/Luke/19#v26">Luca 19:26</a>. </li>
  <li id="fn29"><a href="#cite29">↑</a> <i>Creste in gratie</i>: <a href="/ro/Bible/2_Peter/3#v18">2 Pet 3:18</a>. </li>
  <li id="fn30"><a href="#cite30">↑</a> <i>Fructul spiritului</i>: <a href="/ro/Bible/Galatians/5#v22">Gal 5:22-23</a>; <a href="/ro/Bible/Ephesians/5#v9">Ef 5:9</a>. </li>
  <li id="fn31"><a href="#cite31">↑</a> <i>Ceea ce slujești omului, îmi slujești mie</i>: <a href="/ro/Bible/Matthew/25#v40">Mat 25:40</a>. </li>
  <li id="fn32"><a href="#cite32">↑</a> <i>Intră bucuria Domnului</i>: <a href="/ro/Bible/Matthew/25#v21b">Mat 25:21b, 23b</a>. </li>
  <li id="fn33"><a href="#cite33">↑</a> <i>Iată adevărul pe care l-ai dat</i>: <a href="/ro/Bible/Matthew/25#v24">Mat 25:24-26</a>. </li>
  <li id="fn34"><a href="#cite34">↑</a> <i>Primit gratuit, dăruiește în mod liber adevărul</i>: <a href="/ro/Bible/Matthew/10#v8b">Mat 10:8b</a>. </li>
  <li id="fn35"><a href="#cite35">↑</a> <i>Toată puterea în cer și pământ</i>: <a href="/ro/Bible/Matthew/28#v18">Mat 28:18</a>. </li>
  <li id="fn36"><a href="#cite36">↑</a> <i>Un alt profesor, Spiritul Adevărului</i>: <a href="/ro/Bible/Ezekiel/11#v19">Ezec 11:19</a>; <a href="/ro/Bible/Ezekiel/18#v31">Ezec 18:31</a>; <a href="/ro/Bible/Ezekiel/36#v26">Ezec 36:26-27</a>; <a href="/ro/Bible/Joel/2#v28">Ioel 2:28-29</a>; <a href="/ro/Bible/Luke/24#v49">Luca 24:49</a>; <a href="/ro/Bible/John/7#v39">Ioan 7:39</a>; <a href="/ro/Bible/John/14#v16">Ioan 14:16-18,23,26</a>; <a href="/ro/Bible/John/15#v4">Ioan 15:4,26</a>; <a href="/ro/Bible/John/16#v7">Ioan 16:7-8,13-14</a>; <a href="/ro/Bible/John/17#v21">Ioan 17:21-23</a>; <a href="/ro/Bible/Acts_of_the_Apostles/1#v5">Fapte 1:5,8a</a>; <a href="/ro/Bible/Acts_of_the_Apostles/2#v1">Fapte 2:1-4,16-18</a>; <a href="/ro/Bible/Acts_of_the_Apostles/2#v33">Fapte 2:33</a>; <a href="/ro/Bible/2_Corinthians/13#v5">2 Cor 13:5</a>; <a href="/ro/Bible/Galatians/2#v20">Gal 2:20</a>; <a href="/ro/Bible/Galatians/4#v6">Gal 4:6</a>; <a href="/ro/Bible/Ephesians/1#v13">Ef 1:13</a>; <a href="/ro/Bible/Ephesians/4#v30">Ef 4:30</a>; <a href="/ro/Bible/1_John/4#v12">1 Ioan 4:12-15</a>. </li>
  <li id="fn37"><a href="#cite37">↑</a> <i>Ziua Rusaliilor</i>: <a href="/ro/Bible/Acts_of_the_Apostles/2#v1">Fapte 2:1-40</a>. </li>
  <li id="fn38"><a href="#cite38">↑</a> <i>Întoarcerea personală a lui Isus</i>: <a href="/ro/Bible/John/14#v3">Ioan 14:3,28</a>. </li>
</ol>
</div>
