<!--
title: Προς Ρωμαίους - Κεφάλαιο 6
description: 
published: true
date: 2022-8-14T13:24:12Z
tags: 
editor: ckeditor
dateCreated: 2022-8-14T13:24:12Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/el/Bible/Romans/5">Προς Ρωμαίους - Κεφάλαιο 5</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/el/Bible/Romans/Index">Δείκτης</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/el/Bible/Romans/7">Προς Ρωμαίους - Κεφάλαιο 7</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Τι λοιπόν θέλομεν ειπεί; θέλομεν επιμένει εν τη αμαρτία, διά να περισσεύση η χάρις; </p>
<p id="v2"><sup><small>2</small></sup>  Μη γένοιτο· ημείς, οίτινες απεθάνομεν κατά την αμαρτίαν, πως θέλομεν ζήσει πλέον εν αυτή; </p>
<p id="v3"><sup><small>3</small></sup>  Η αγνοείτε ότι όσοι εβαπτίσθημεν εις Χριστόν Ιησούν, εις τον θάνατον αυτού εβαπτίσθημεν; </p>
<p id="v4"><sup><small>4</small></sup>  Συνετάφημεν λοιπόν μετ' αυτού διά του βαπτίσματος εις τον θάνατον, ίνα καθώς ο Χριστός ανέστη εκ νεκρών διά της δόξης του Πατρός, ούτω και ημείς περιπατήσωμεν εις νέαν ζωήν. </p>
<p id="v5"><sup><small>5</small></sup>  Διότι εάν εγείναμεν σύμφυτοι με αυτόν κατά την ομοιότητα του θανάτου αυτού, θέλομεν είσθαι και κατά την ομοιότητα της αναστάσεως, </p>
<p id="v6"><sup><small>6</small></sup>  τούτο γινώσκοντες, ότι ο παλαιός ημών άνθρωπος συνεσταυρώθη, διά να καταργηθή το σώμα της αμαρτίας, ώστε να μη ήμεθα πλέον δούλοι της αμαρτίας· <sup id="cite1"><a href="#fn1">[1]</a></sup></p>
<p id="v7"><sup><small>7</small></sup>  διότι ο αποθανών ηλευθερώθη από της αμαρτίας. </p>
<p id="v8"><sup><small>8</small></sup>  Εάν δε απεθάνομεν μετά του Χριστού, πιστεύομεν ότι και θέλομεν συζήσει μετ' αυτού, </p>
<p id="v9"><sup><small>9</small></sup>  γινώσκοντες ότι ο Χριστός αναστάς εκ νεκρών δεν αποθνήσκει πλέον, θάνατος αυτόν δεν κυριεύει πλέον. </p>
<p id="v10"><sup><small>10</small></sup>  Διότι καθ' ο απέθανεν, απέθανεν άπαξ διά την αμαρτίαν, αλλά καθ' ο ζη, ζη εις τον Θεόν. </p>
<p id="v11"><sup><small>11</small></sup>  Ούτω και σεις φρονείτε εαυτούς ότι είσθε νεκροί μεν κατά την αμαρτίαν, ζώντες δε εις τον Θεόν διά Ιησού Χριστού του Κυρίου ημών. </p>
<p id="v12"><sup><small>12</small></sup>  Ας μη βασιλεύη λοιπόν η αμαρτία εν τω θνητώ υμών σώματι, ώστε κατά τας επιθυμίας αυτού να υπακούητε εις αυτήν, </p>
<p id="v13"><sup><small>13</small></sup>  μηδέ παριστάνετε τα μέλη σας όπλα αδικίας εις την αμαρτίαν, αλλά παραστήσατε εαυτούς εις τον Θεόν ως ζώντας εκ νεκρών, και τα μέλη σας όπλα δικαιοσύνης εις τον Θεόν. </p>
<p id="v14"><sup><small>14</small></sup>  Διότι η αμαρτία δεν θέλει σας κυριεύσει· επειδή δεν είσθε υπό νόμον, αλλ' υπό χάριν. </p>
<p id="v15"><sup><small>15</small></sup>  Τι λοιπόν; θέλομεν αμαρτήσει διότι δεν είμεθα υπό νόμον, αλλ' υπό χάριν; μη γένοιτο. </p>
<p id="v16"><sup><small>16</small></sup>  Δεν εξεύρετε ότι εις όντινα παριστάνετε εαυτούς δούλους προς υπακοήν, είσθε δούλοι εκείνου εις τον οποίον υπακούετε, ή της αμαρτίας προς θάνατον ή της υπακοής προς δικαιοσύνην; </p>
<p id="v17"><sup><small>17</small></sup>  Χάρις όμως εις τον Θεόν, διότι υπήρχετε δούλοι της αμαρτίας, πλην υπηκούσατε εκ καρδίας εις τον τύπον της διδαχής, εις τον οποίον παρεδόθητε, </p>
<p id="v18"><sup><small>18</small></sup>  ελευθερωθέντες δε από της αμαρτίας, εδουλώθητε εις την δικαιοσύνην· </p>
<p id="v19"><sup><small>19</small></sup>  ανθρωπίνως λέγω διά την ασθένειαν της σαρκός σας. Διότι καθώς παρεστήσατε τα μέλη σας δούλα εις την ακαθαρσίαν και εις την ανομίαν προς την ανομίαν, ούτω τώρα παραστήσατε τα μέλη σας δούλα εις την δικαιοσύνην προς αγιασμόν. </p>
<p id="v20"><sup><small>20</small></sup>  Διότι ότε υπήρχετε δούλοι της αμαρτίας, υπήρχετε ελεύθεροι από της δικαιοσύνης. </p>
<p id="v21"><sup><small>21</small></sup>  Τίνα λοιπόν καρπόν είχετε τότε εξ εκείνων των έργων, διά τα οποία τώρα αισχύνεσθε; διότι το τέλος εκείνων είναι θάνατος. </p>
<p id="v22"><sup><small>22</small></sup>  Αλλά τώρα ελευθερωθέντες από της αμαρτίας και δουλωθέντες εις τον Θεόν, έχετε τον καρπόν σας εις αγιασμόν, το δε τέλος ζωήν αιώνιον. <sup id="cite2"><a href="#fn2">[2]</a></sup></p>
<p id="v23"><sup><small>23</small></sup>  Διότι ο μισθός της αμαρτίας είναι θάνατος, το δε χάρισμα του Θεού ζωή αιώνιος διά Ιησού Χριστού του Κυρίου ημών. <sup id="cite3"><a href="#fn3">[3]</a></sup></p>
<h2>Παραπομπές</h2>
<div>
<ol>
  <li id="fn1"><a href="#cite1">↑</a> 6:6 <i>Ανώτερη και κατώτερη φύση</i>: <a href="/el/The_Urantia_Book/103#p2_9">ΒΟ 103:2.9</a>. </li>
  <li id="fn2"><a href="#cite2">↑</a> 6:22-23 <i>Ελπίδα για αιώνια ζωή</i>: <a href="/el/The_Urantia_Book/170#p2_2">ΒΟ 170:2.2</a>.  <i>Όποιος πιστεύει δεν πεθαίνει ποτέ</i>: <a href="/el/The_Urantia_Book/168#p0_7">ΒΟ 168:0.7</a>.  <i>Πιστέψτε την αλήθεια, να έχετε αιώνια ζωή</i>: <a href="/el/The_Urantia_Book/157#p6_10">ΒΟ 157:6.10</a>.  <i>Αιώνια / αιώνια ζωή</i>: <a href="/el/The_Urantia_Book/170#p2_20">ΒΟ 170:2.20</a>.  <i>Αιώνια / αιώνια ζωή</i>: <a href="/el/The_Urantia_Book/181#p2_11">ΒΟ 181:2.11</a>.  <i>Οι πιστοί ζουν για πάντα</i>: <a href="/el/The_Urantia_Book/190#p5_4">ΒΟ 190:5.4</a>.  <i>Αιώνια ζωή</i>: <a href="/el/The_Urantia_Book/162#p2_7">ΒΟ 162:2.7</a>.  <i>Οι πιστοί δεν πεθαίνουν ποτέ</i>: <a href="/el/The_Urantia_Book/162#p7_5">ΒΟ 162:7.5</a>.  <i>Ζωή μετά το θάνατο</i>: <a href="/el/The_Urantia_Book/121#p5_11">ΒΟ 121:5.11</a>.  <i>Αιώνια ζωή</i>: <a href="/el/The_Urantia_Book/146#p3_7">ΒΟ 146:3.7</a>.  <i>Ζήσε για πάντα</i>: <a href="/el/The_Urantia_Book/27#p1_5">ΒΟ 27:1.5</a>.  <i>Ο χορηγός της αιώνιας ζωής</i>: <a href="/el/The_Urantia_Book/128#p1_10">ΒΟ 128:1.10</a>.  <i>Αιώνια ζωή</i>: <a href="/el/The_Urantia_Book/101#p6_8">ΒΟ 101:6.8</a>.  <i>Οι γιοι της πίστης δεν πεθαίνουν ποτέ</i>: <a href="/el/The_Urantia_Book/193#p1_2">ΒΟ 193:1.2</a>.  <i>Αιώνια ζωή</i>: <a href="/el/The_Urantia_Book/2#p2_1">ΒΟ 2:2.1</a>.  <i>Αιώνια ζωή</i>: <a href="/el/The_Urantia_Book/3#p0_1">ΒΟ 3:0.1</a>.  <i>Οι πιστοί έχουν αιώνια ζωή</i>: <a href="/el/The_Urantia_Book/153#p2_11">ΒΟ 153:2.11</a>. </li>
  <li id="fn3"><a href="#cite3">↑</a> 6:23 <i>Είμαι το μυστικό της επιβίωσης</i>: <a href="/el/The_Urantia_Book/182#p1_10">ΒΟ 182:1.10</a>.  <i>Η επιβίωση είναι δώρο</i>: <a href="/el/The_Urantia_Book/110#p2_2">ΒΟ 110:2.2</a>.  <i>Μέρος 2: Δώρο στενός σύντροφος</i>: <a href="/el/The_Urantia_Book/3#p1_4">ΒΟ 3:1.4</a>.  <i>Ο μισθός της αμαρτίας είναι ο θάνατος</i>: <a href="/el/The_Urantia_Book/46#p8_4">ΒΟ 46:8.4</a>.  <i>Θάνατος και αμαρτία</i>: <a href="/el/The_Urantia_Book/89#p2_2">ΒΟ 89:2.2</a>.  <i>Δώρο ζωής</i>: <a href="/el/The_Urantia_Book/1#p1_4">ΒΟ 1:1.4</a>.  <i>Ο μισθός της αμαρτίας είναι θάνατος</i>: <a href="/el/The_Urantia_Book/53#p9_8">ΒΟ 53:9.8</a>. </li>
</ol>
</div>
