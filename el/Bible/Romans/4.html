<!--
title: Προς Ρωμαίους - Κεφάλαιο 4
description: 
published: true
date: 2022-9-13T21:57:44Z
tags: 
editor: ckeditor
dateCreated: 2022-8-14T13:24:12Z
-->

<figure class="table chapter-navigator">
  <table>
    <tbody>
      <tr>
        <td><a href="/el/Bible/Romans/3">Προς Ρωμαίους - Κεφάλαιο 3</a></td>
        <td><a href="/el/Bible/Romans/Index">Δείκτης</a></td>
        <td><a href="/el/Bible/Romans/5">Προς Ρωμαίους - Κεφάλαιο 5</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Τι λοιπόν θέλομεν ειπεί ότι απήλαυσεν Αβραάμ ο πατήρ ημών κατά σάρκα; </p>
<p id="v2"><sup><small>2</small></sup>  Διότι εάν ο Αβραάμ εδικαιώθη εκ των έργων, έχει καύχημα, αλλ' ουχί ενώπιον του Θεού. </p>
<p id="v3"><sup><small>3</small></sup>  Επειδή τι λέγει η γραφή; Και επίστευσεν Αβραάμ εις τον Θεόν, και ελογίσθη εις αυτόν εις δικαιοσύνην. <sup id="cite1"><a href="#fn1">[1]</a></sup></p>
<p id="v4"><sup><small>4</small></sup>  Εις δε τον εργαζόμενον ο μισθός δεν λογίζεται ως χάρις, αλλ' ως χρέος· </p>
<p id="v5"><sup><small>5</small></sup>  εις τον μη εργαζόμενον όμως, πιστεύοντα δε εις τον δικαιούντα τον ασεβή, η πίστις αυτού λογίζεται εις δικαιοσύνην, </p>
<p id="v6"><sup><small>6</small></sup>  καθώς και ο Δαβίδ λέγει τον μακαρισμόν του ανθρώπου, εις τον οποίον ο Θεός λογίζεται δικαιοσύνην, χωρίς έργων· </p>
<p id="v7"><sup><small>7</small></sup>  Μακάριοι εκείνοι, των οποίων συνεχωρήθησαν αι ανομίαι και των οποίων εσκεπάσθησαν αι αμαρτίαι· </p>
<p id="v8"><sup><small>8</small></sup>  μακάριος ο άνθρωπος, εις τον οποίον ο Κύριος δεν θέλει λογίζεσθαι αμαρτίαν. </p>
<p id="v9"><sup><small>9</small></sup>  Ούτος λοιπόν ο μακαρισμός γίνεται διά τους περιτετμημένους ή και διά τους απεριτμήτους; διότι λέγομεν ότι η πίστις ελογίσθη εις τον Αβραάμ εις δικαιοσύνην. </p>
<p id="v10"><sup><small>10</small></sup>  Πως λοιπόν ελογίσθη; ότε ήτο εν περιτομή ή εν ακροβυστία; Ουχί εν περιτομή αλλ' εν ακροβυστία· </p>
<p id="v11"><sup><small>11</small></sup>  και έλαβε το σημείον της περιτομής, σφραγίδα της δικαιοσύνης της εκ πίστεως της εν τη ακροβυστία, διά να ήναι αυτός πατήρ πάντων των πιστευόντων ενώ υπάρχουσιν εν τη ακροβυστία, διά να λογισθή και εις αυτούς η δικαιοσύνη, </p>
<p id="v12"><sup><small>12</small></sup>  και πατήρ της περιτομής, ουχί μόνον εις τους περιτετμημένους, αλλά και εις τους περιπατούντας εις τα ίχνη της πίστεως του πατρός ημών Αβραάμ της εν τη ακροβυστία. </p>
<p id="v13"><sup><small>13</small></sup>  Επειδή η επαγγελία προς τον Αβραάμ ή προς το σπέρμα αυτού, ότι έμελλε να ήναι κληρονόμος του κόσμου, δεν έγεινε διά του νόμου, αλλά διά της δικαιοσύνης της εκ πίστεως. <sup id="cite2"><a href="#fn2">[2]</a></sup></p>
<p id="v14"><sup><small>14</small></sup>  Διότι εάν ήναι κληρονόμοι οι εκ του νόμου, η πίστις εματαιώθη και κατηργήθη η επαγγελία· </p>
<p id="v15"><sup><small>15</small></sup>  επειδή ο νόμος επιφέρει οργήν· διότι όπου δεν υπάρχει νόμος, ουδέ παράβασις υπάρχει. </p>
<p id="v16"><sup><small>16</small></sup>  Διά τούτο εκ πίστεως η κληρονομία, διά να ήναι κατά χάριν, ώστε η επαγγελία να ήναι βεβαία εις άπαν το σπέρμα, ουχί μόνον το εκ του νόμου, αλλά και το εκ της πίστεως του Αβραάμ, όστις είναι πατήρ πάντων ημών, </p>
<p id="v17"><sup><small>17</small></sup>  καθώς είναι γεγραμμένον, ότι πατέρα πολλών εθνών σε κατέστησα, ενώπιον του Θεού εις τον οποίον επίστευσε, του ζωοποιούντος τους νεκρούς και καλούντος τα μη όντα ως όντα· </p>
<p id="v18"><sup><small>18</small></sup>  όστις καίτοι μη έχων ελπίδα επίστευσεν επ' ελπίδι, ότι έμελλε να γείνη πατήρ πολλών εθνών κατά το λαληθέν· Ούτω θέλει είσθαι το σπέρμα σου· </p>
<p id="v19"><sup><small>19</small></sup>  και μη ασθενήσας κατά την πίστιν δεν εσυλλογίσθη το σώμα αυτού ότι ήτο ήδη νενεκρωμένον, εκατονταετής περίπου ων, και την νέκρωσιν της μήτρας της Σάρρας· </p>
<p id="v20"><sup><small>20</small></sup>  ουδέ εδίστασεν εις την επαγγελίαν του Θεού διά της απιστίας, αλλ' ενεδυναμώθη εις την πίστιν, δοξάσας τον Θεόν, <sup id="cite3"><a href="#fn3">[3]</a></sup></p>
<p id="v21"><sup><small>21</small></sup>  και πεποιθώς ότι εκείνο, το οποίον υπεσχέθη, είναι δυνατός και να εκτελέση. </p>
<p id="v22"><sup><small>22</small></sup>  Διά τούτο και ελογίσθη εις αυτόν εις δικαιοσύνην. </p>
<p id="v23"><sup><small>23</small></sup>  Δεν εγράφη δε δι' αυτόν μόνον, ότι ελογίσθη εις αυτόν, </p>
<p id="v24"><sup><small>24</small></sup>  αλλά και δι' ημάς, εις τους οποίους μέλλει να λογισθή, τους πιστεύοντας εις τον αναστήσαντα εκ νεκρών Ιησούν τον Κύριον ημών, </p>
<p id="v25"><sup><small>25</small></sup>  όστις παρεδόθη διά τας αμαρτίας ημών και ανέστη διά την δικαίωσιν ημών. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/el/Bible/Romans/3">Προς Ρωμαίους - Κεφάλαιο 3</a></td>
        <td><a href="/el/Bible/Romans/Index">Δείκτης</a></td>
        <td><a href="/el/Bible/Romans/5">Προς Ρωμαίους - Κεφάλαιο 5</a></td>
      </tr>
    </tbody>
  </table>
</figure>
<h2>Παραπομπές</h2>
<div>
<ol>
  <li id="fn1"><a href="#cite1">↑</a> 4:3,5 <i>Υπολογίζεται για δικαιοσύνη</i>: <a href="/el/The_Urantia_Book/93#p4_5">ΒΟ 93:4.5</a>. </li>
  <li id="fn2"><a href="#cite2">↑</a> 4:13 <i>Σπόρος του Αβραάμ</i>: <a href="/el/The_Urantia_Book/136#p1_1">ΒΟ 136:1.1</a>. </li>
  <li id="fn3"><a href="#cite3">↑</a> 4:20 <i>Αβεβαιότητα με ασφάλεια</i>: <a href="/el/The_Urantia_Book/111#p7_1">ΒΟ 111:7.1</a>. </li>
</ol>
</div>
