<!--
title: Προς Ρωμαίους - Κεφάλαιο 16
description: 
published: true
date: 2022-9-13T21:57:44Z
tags: 
editor: ckeditor
dateCreated: 2022-8-14T13:24:12Z
-->

<figure class="table chapter-navigator">
  <table>
    <tbody>
      <tr>
        <td><a href="/el/Bible/Romans/15">Προς Ρωμαίους - Κεφάλαιο 15</a></td>
        <td><a href="/el/Bible/Romans/Index">Δείκτης</a></td>
        <td> </td>
      </tr>
    </tbody>
  </table>
</figure>
<p id="v1"><sup><small>1</small></sup>  Συνιστώ δε εις εσάς Φοίβην την αδελφήν ημών, ήτις είναι διάκονος της εκκλησίας της εν Κεγχρεαίς, </p>
<p id="v2"><sup><small>2</small></sup>  διά να δεχθήτε αυτήν εν Κυρίω αξίως των αγίων και να παρασταθήτε εις αυτήν εις ό,τι πράγμα έχει χρείαν υμών· διότι και αύτη εστάθη προστάτις πολλών και εμού αυτού. </p>
<p id="v3"><sup><small>3</small></sup>  Ασπάσθητε την Πρίσκιλλαν και τον Ακύλαν, τους συνεργούς μου εν Χριστώ Ιησού, <sup id="cite1"><a href="#fn1">[1]</a></sup></p>
<p id="v4"><sup><small>4</small></sup>  οίτινες υπέρ της ζωής μου υπέβαλον υπό την μάχαιραν τον τράχηλον αυτών, τους οποίους ουχί εγώ μόνος ευχαριστώ, αλλά και πάσαι αι εκκλησίαι των εθνών. </p>
<p id="v5"><sup><small>5</small></sup>  Ασπάσθητε και την κατ' οίκον αυτών εκκλησίαν. Ασπάσθητε Επαίνετον τον αγαπητόν μου, όστις είναι απαρχή της Αχαΐας εις τον Χριστόν. </p>
<p id="v6"><sup><small>6</small></sup>  Ασπάσθητε την Μαριάμ, ήτις πολλά εκοπίασε δι' ημάς. </p>
<p id="v7"><sup><small>7</small></sup>  Ασπάσθητε τον Ανδρόνικον και Ιουνίαν, τους συγγενείς μου και συναιχμαλώτους μου, οίτινες είναι επίσημοι μεταξύ των αποστόλων, οίτινες και προ εμού ήσαν εις τον Χριστόν. </p>
<p id="v8"><sup><small>8</small></sup>  Ασπάσθητε τον Αμπλίαν τον αγαπητόν μου εν Κυρίω. </p>
<p id="v9"><sup><small>9</small></sup>  Ασπάσθητε τον Ουρβανόν τον συνεργόν ημών εν Χριστώ, και τον Στάχυν τον αγαπητόν μου. </p>
<p id="v10"><sup><small>10</small></sup>  Ασπάσθητε τον Απελλήν τον δεδοκιμασμένον εν Χριστώ. Ασπάσθητε τους εκ της οικογενείας του Αριστοβούλου. </p>
<p id="v11"><sup><small>11</small></sup>  Ασπάσθητε τον Ηρωδίωνα τον συγγενή μου. Ασπάσθητε τους εκ της οικογενείας του Ναρκίσσου, τους όντας εν Κυρίω. </p>
<p id="v12"><sup><small>12</small></sup>  Ασπάσθητε την Τρύφαιναν και την Τρυφώσαν, αίτινες κοπιάζουσιν εν Κυρίω. Ασπάσθητε Περσίδα την αγαπητήν, ήτις πολλά εκοπίασεν εν Κυρίω. </p>
<p id="v13"><sup><small>13</small></sup>  Ασπάσθητε τον Ρούφον, τον εκλεκτόν εν Κυρίω, και την μητέρα αυτού και εμού. </p>
<p id="v14"><sup><small>14</small></sup>  Ασπάσθητε τον Ασύγκριτον, τον Φλέγοντα, τον Ερμάν, τον Πατρόβαν, τον Ερμήν και τους μετ' αυτών αδελφούς. </p>
<p id="v15"><sup><small>15</small></sup>  Ασπάσθητε τον Φιλόλογον και την Ιουλίαν, τον Νηρέα και την αδελφήν αυτού, και τον Ολυμπάν και πάντας τους αγίους τους μετ' αυτών. </p>
<p id="v16"><sup><small>16</small></sup>  Ασπάσθητε αλλήλους εν φιλήματι αγίω. Σας ασπάζονται αι εκκλησίαι του Χριστού. <sup id="cite2"><a href="#fn2">[2]</a></sup></p>
<p id="v17"><sup><small>17</small></sup>  Σας παρακαλώ δε, αδελφοί, να προσέχητε τους ποιούντας τας διχοστασίας και τα σκάνδαλα εναντίον της διδαχής, την οποίαν σεις εμάθετε, και απομακρύνεσθε απ' αυτών. </p>
<p id="v18"><sup><small>18</small></sup>  Διότι οι τοιούτοι δεν δουλεύουσι τον Κύριον ημών Ιησούν Χριστόν, αλλά την εαυτών κοιλίαν, και διά λόγων καλών και κολακευτικών εξαπατώσι τας καρδίας των ακάκων· </p>
<p id="v19"><sup><small>19</small></sup>  διότι η υπακοή σας διεφημίσθη εις πάντας. Όσον λοιπόν διά σας χαίρω· θέλω δε να ήσθε σοφοί μεν εις το αγαθόν, απλοί δε εις το κακόν. </p>
<p id="v20"><sup><small>20</small></sup>  Ο δε Θεός της ειρήνης ταχέως θέλει συντρίψει τον Σατανάν υπό τους πόδας σας. Η χάρις του Κυρίου ημών Ιησού Χριστού είη μεθ' υμών. Αμήν. </p>
<p id="v21"><sup><small>21</small></sup>  Σας ασπάζονται ο Τιμόθεος ο συνεργός μου, και Λούκιος και Ιάσων και Σωσίπατρος οι συγγενείς μου. </p>
<p id="v22"><sup><small>22</small></sup>  Σας ασπάζομαι εν Κυρίω εγώ ο Τέρτιος, ο γράψας την επιστολήν. </p>
<p id="v23"><sup><small>23</small></sup>  Σας ασπάζεται ο Γάϊος ο φιλοξενών εμέ και την εκκλησίαν όλην. Σας ασπάζεται Έραστος ο οικονόμος της πόλεως και Κούαρτος ο αδελφός. <sup id="cite3"><a href="#fn3">[3]</a></sup></p>
<p id="v24"><sup><small>24</small></sup>  Η χάρις του Κυρίου ημών Ιησού Χριστού είη μετά πάντων υμών· αμήν. </p>
<p id="v25"><sup><small>25</small></sup>  Εις δε τον δυνάμενον να σας στηρίξη κατά το ευαγγέλιόν μου και το κήρυγμα του Ιησού Χριστού, κατά την αποκάλυψιν του μυστηρίου του σεσιωπημένου μεν από χρόνων αιωνίων, </p>
<p id="v26"><sup><small>26</small></sup>  φανερωθέντος δε τώρα διά προφητικών γραφών κατ' επιταγήν του αιωνίου Θεού και γνωρισθέντος εις πάντα τα έθνη προς υπακοήν πίστεως, </p>
<p id="v27"><sup><small>27</small></sup>  εις τον μόνον σοφόν Θεόν έστω η δόξα διά Ιησού Χριστού εις τους αιώνας· αμήν. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/el/Bible/Romans/15">Προς Ρωμαίους - Κεφάλαιο 15</a></td>
        <td><a href="/el/Bible/Romans/Index">Δείκτης</a></td>
        <td> </td>
      </tr>
    </tbody>
  </table>
</figure>
<h2>Παραπομπές</h2>
<div>
<ol>
  <li id="fn1"><a href="#cite1">↑</a> 16:3 <i>Aquila & Priscilla</i>: <a href="/el/The_Urantia_Book/133#p3_12">ΒΟ 133:3.12</a>. </li>
  <li id="fn2"><a href="#cite2">↑</a> 16:16 <i>Χαιρετισμός με ιερό φιλί</i>: <a href="/el/The_Urantia_Book/194#p4_7">ΒΟ 194:4.7</a>. </li>
  <li id="fn3"><a href="#cite3">↑</a> 16:23 <i>Γάιος</i>: <a href="/el/The_Urantia_Book/133#p3_11">ΒΟ 133:3.11</a>.  <i>Αποκαλούνται «αδελφός» & «αδελφή»</i>: <a href="/el/The_Urantia_Book/194#p4_7">ΒΟ 194:4.7</a>. </li>
</ol>
</div>
