<!--
title: Προς Ρωμαίους - Κεφάλαιο 15
description: 
published: true
date: 2022-9-13T21:57:44Z
tags: 
editor: ckeditor
dateCreated: 2022-8-14T13:24:12Z
-->

<figure class="table chapter-navigator">
  <table>
    <tbody>
      <tr>
        <td><a href="/el/Bible/Romans/14">Προς Ρωμαίους - Κεφάλαιο 14</a></td>
        <td><a href="/el/Bible/Romans/Index">Δείκτης</a></td>
        <td><a href="/el/Bible/Romans/16">Προς Ρωμαίους - Κεφάλαιο 16</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Οφείλομεν δε ημείς οι δυνατοί να βαστάζωμεν τα ασθενήματα των αδυνάτων, και να μη αρέσκωμεν εις εαυτούς. </p>
<p id="v2"><sup><small>2</small></sup>  Αλλ' έκαστος ημών ας αρέσκη εις τον πλησίον διά το καλόν προς οικοδομήν· </p>
<p id="v3"><sup><small>3</small></sup>  επειδή και ο Χριστός δεν ήρεσεν εις εαυτόν, αλλά καθώς είναι γεγραμμένον, Οι ονειδισμοί των ονειδιζόντων σε επέπεσον επ' εμέ. </p>
<p id="v4"><sup><small>4</small></sup>  Διότι όσα προεγράφησαν, διά την διδασκαλίαν ημών προεγράφησαν, διά να έχωμεν την ελπίδα διά της υπομονής και της παρηγορίας των γραφών. </p>
<p id="v5"><sup><small>5</small></sup>  Ο δε Θεός της υπομονής και της παρηγορίας είθε να σας δώση να φρονήτε το αυτό εν αλλήλοις κατά Χριστόν Ιησούν, <sup id="cite1"><a href="#fn1">[1]</a></sup></p>
<p id="v6"><sup><small>6</small></sup>  διά να δοξάζητε ομοθυμαδόν εν ενί στόματι τον Θεόν και Πατέρα του Κυρίου ημών Ιησού Χριστού. <sup id="cite2"><a href="#fn2">[2]</a></sup></p>
<p id="v7"><sup><small>7</small></sup>  Διά τούτο προσδέχεσθε αλλήλους, καθώς και ο Χριστός προσεδέχθη ημάς εις δόξαν Θεού. </p>
<p id="v8"><sup><small>8</small></sup>  Λέγω δε ότι ο Ιησούς Χριστός έγεινε διάκονος της περιτομής υπέρ της αληθείας του Θεού, διά να βεβαιώση τας προς τους πατέρας επαγγελίας, </p>
<p id="v9"><sup><small>9</small></sup>  και διά να δοξάσωσι τα έθνη τον Θεόν διά το έλεος αυτού, καθώς είναι γεγραμμένον· Διά τούτο θέλω σε υμνεί μεταξύ των εθνών· και εις το όνομά σου θέλω ψάλλει. </p>
<p id="v10"><sup><small>10</small></sup>  Και πάλιν λέγει· Ευφράνθητε, έθνη, μετά του λαού αυτού. </p>
<p id="v11"><sup><small>11</small></sup>  Και πάλιν· Αινείτε τον Κύριον, πάντα τα έθνη, και δοξολογείτε αυτόν πάντες οι λαοί. </p>
<p id="v12"><sup><small>12</small></sup>  Και πάλιν ο Ησαΐας λέγει· Θέλει είσθαι η ρίζα του Ιεσσαί, Και ο ανιστάμενος διά να βασιλεύη επί τα έθνη· εις αυτόν τα έθνη θέλουσιν ελπίσει. </p>
<p id="v13"><sup><small>13</small></sup>  Ο δε Θεός της ελπίδος είθε να σας εμπλήση πάσης χαράς και ειρήνης διά της πίστεως, ώστε να περισσεύητε εις την ελπίδα διά της δυνάμεως του Πνεύματος του Αγίου. <sup id="cite3"><a href="#fn3">[3]</a></sup></p>
<p id="v14"><sup><small>14</small></sup>  Είμαι δε, αδελφοί μου, και αυτός εγώ πεπεισμένος διά σας, ότι και σεις είσθε πλήρεις αγαθωσύνης, πεπληρωμένοι πάσης γνώσεως, δυνάμενοι και αλλήλους να νουθετήτε. </p>
<p id="v15"><sup><small>15</small></sup>  Σας έγραψα όμως, αδελφοί, τολμηρότερον οπωσούν, ως υπενθυμίζων υμάς, διά την χάριν την δοθείσαν εις εμέ υπό του Θεού </p>
<p id="v16"><sup><small>16</small></sup>  εις το να ήμαι υπηρέτης του Ιησού Χριστού προς τα έθνη, ιερουργών το ευαγγέλιον του Θεού, διά να γείνη η προσφορά των εθνών ευπρόσδεκτος, ηγιασμένη διά του Πνεύματος του Αγίου. </p>
<p id="v17"><sup><small>17</small></sup>  Έχω λοιπόν καύχησιν εν Χριστώ Ιησού διά τα προς τον Θεόν· </p>
<p id="v18"><sup><small>18</small></sup>  διότι δεν θέλω τολμήσει να είπω τι εξ εκείνων, τα οποία δεν έκαμεν ο Χριστός δι' εμού προς υπακοήν των εθνών λόγω και έργω, </p>
<p id="v19"><sup><small>19</small></sup>  με δύναμιν σημείων και τεράτων, με δύναμιν του Πνεύματος του Θεού, ώστε από Ιερουσαλήμ και κύκλω μέχρι της Ιλλυρίας εξεπλήρωσα το κήρυγμα του ευαγγελίου του Χριστού, </p>
<p id="v20"><sup><small>20</small></sup>  ούτω δε εφιλοτιμήθην να κηρύττω το ευαγγέλιον, ουχί όπου ωνομάσθη ο Χριστός, διά να μη οικοδομώ επί ξένου θεμελίου· </p>
<p id="v21"><sup><small>21</small></sup>  αλλά καθώς είναι γεγραμμένον· Εκείνοι προς τους οποίους δεν ανηγγέλθη περί αυτού θέλουσιν ιδεί, και εκείνοι οίτινες δεν ήκουσαν θέλουσι νοήσει. </p>
<p id="v22"><sup><small>22</small></sup>  Διά τούτο και εμποδιζόμην πολλάκις να έλθω προς εσάς· </p>
<p id="v23"><sup><small>23</small></sup>  τώρα όμως μη έχων πλέον τόπον εν τοις κλίμασι τούτοις, επιποθών δε από πολλών ετών να έλθω προς εσάς, </p>
<p id="v24"><sup><small>24</small></sup>  όταν υπάγω εις την Ισπανίαν, θέλω ελθεί προς εσάς· διότι ελπίζω διαβαίνων να σας ιδώ και να προπεμφθώ εκεί από σας, αφού πρώτον οπωσούν σας χορτασθώ. </p>
<p id="v25"><sup><small>25</small></sup>  Τώρα δε υπάγω εις Ιερουσαλήμ, εκπληρών την διακονίαν εις τους αγίους. </p>
<p id="v26"><sup><small>26</small></sup>  Διότι ευηρεστήθησαν η Μακεδονία και Αχαΐα να κάμωσί τινά βοήθειαν εις τους πτωχούς των αγίων των εν Ιερουσαλήμ. <sup id="cite4"><a href="#fn4">[4]</a></sup></p>
<p id="v27"><sup><small>27</small></sup>  Ευηρεστήθησαν τωόντι, και είναι οφειλέται αυτών. Διότι εάν τα έθνη έγειναν συγκοινωνοί αυτών εις τα πνευματικά, χρεωστούσι να υπηρετήσωσιν αυτούς και εις τα σωματικά. </p>
<p id="v28"><sup><small>28</small></sup>  Αφού λοιπόν εκτελέσω τούτο και επισφραγίσω εις αυτούς τον καρπόν τούτον, θέλω περάσει δι' υμών εις την Ισπανίαν. </p>
<p id="v29"><sup><small>29</small></sup>  Εξεύρω δε ότι ερχόμενος προς εσάς, θέλω ελθεί με αφθονίαν της ευλογίας του ευαγγελίου του Χριστού. </p>
<p id="v30"><sup><small>30</small></sup>  Σας παρακαλώ δε, αδελφοί, διά του Κυρίου ημών Ιησού Χριστού και διά της αγάπης του Πνεύματος, να συναγωνισθήτε μετ' εμού, προσευχόμενοι υπέρ εμού προς τον Θεόν, <sup id="cite5"><a href="#fn5">[5]</a></sup></p>
<p id="v31"><sup><small>31</small></sup>  διά να ελευθερωθώ από των εν τη Ιουδαία απειθούντων, και διά να γείνη ευπρόσδεκτος εις τους αγίους η εις την Ιερουσαλήμ διακονία μου, </p>
<p id="v32"><sup><small>32</small></sup>  διά να έλθω μετά χαράς προς εσάς διά θελήματος του Θεού και να συναναπαυθώ με σας. </p>
<p id="v33"><sup><small>33</small></sup>  Ο δε Θεός της ειρήνης είη μετά πάντων υμών· αμήν. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/el/Bible/Romans/14">Προς Ρωμαίους - Κεφάλαιο 14</a></td>
        <td><a href="/el/Bible/Romans/Index">Δείκτης</a></td>
        <td><a href="/el/Bible/Romans/16">Προς Ρωμαίους - Κεφάλαιο 16</a></td>
      </tr>
    </tbody>
  </table>
</figure>
<h2>Παραπομπές</h2>
<div>
<ol>
  <li id="fn1"><a href="#cite1">↑</a> 15:5-6 <i>Συγγενικά μυαλά</i>: <a href="/el/The_Urantia_Book/16#p6_3">ΒΟ 16:6.3</a>. </li>
  <li id="fn2"><a href="#cite2">↑</a> 15:6 <i>Πατέρας του Κυρίου Ιησού Χριστού</i>: <a href="/el/The_Urantia_Book/194#p3_11">ΒΟ 194:3.11</a>.  <i>Πατέρας του Κυρίου Ιησού Χριστού</i>: <a href="/el/The_Urantia_Book/194#p4_6">ΒΟ 194:4.6</a>. </li>
  <li id="fn3"><a href="#cite3">↑</a> 15:13 <i>Γεμάτη χαρά, ευτυχία</i>: <a href="/el/The_Urantia_Book/131#p10_6">ΒΟ 131:10.6</a>. </li>
  <li id="fn4"><a href="#cite4">↑</a> 15:26 <i>Υπηρέτησε τους φτωχούς</i>: <a href="/el/The_Urantia_Book/194#p4_7">ΒΟ 194:4.7</a>. </li>
  <li id="fn5"><a href="#cite5">↑</a> 15:30 <i>Η αγάπη του Πνεύματος</i>: <a href="/el/The_Urantia_Book/8#p6_4">ΒΟ 8:6.4</a>. </li>
</ol>
</div>
