<!--
title: Βασιλειών Β' - Κεφάλαιο 22
description: 
published: true
date: 2022-9-13T21:57:44Z
tags: 
editor: ckeditor
dateCreated: 2022-8-14T13:24:11Z
-->

<figure class="table chapter-navigator">
  <table>
    <tbody>
      <tr>
        <td><a href="/el/Bible/2_Samuel/21">Βασιλειών Β' - Κεφάλαιο 21</a></td>
        <td><a href="/el/Bible/2_Samuel/Index">Δείκτης</a></td>
        <td><a href="/el/Bible/2_Samuel/23">Βασιλειών Β' - Κεφάλαιο 23</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Και ελάλησεν ο Δαβίδ προς τον Κύριον τους λόγους της ωδής ταύτης, καθ' ην ημέραν ο Κύριος ηλευθέρωσεν αυτόν εκ χειρός πάντων των εχθρών αυτού και εκ χειρός του Σαούλ· </p>
<p id="v2"><sup><small>2</small></sup>  και είπεν, Ο Κύριος είναι πέτρα μου και φρούριόν μου και ελευθερωτής μου· <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  ο Θεός είναι ο βράχος μου· επ' αυτόν θέλω ελπίζει· η ασπίς μου και το κέρας της σωτηρίας μου, ο υψηλός πύργος μου και η καταφυγή μου, ο σωτήρ μου· συ έσωσάς με εκ της αδικίας. <sup id="cite2"><a href="#fn2">[2]</a></sup></p>
<p id="v4"><sup><small>4</small></sup>  Θέλω επικαλεσθή τον αξιΰμνητον Κύριον, και εκ των εχθρών μου θέλω σωθή. </p>
<p id="v5"><sup><small>5</small></sup>  Ότε του θανάτου τα κύματα με περιεκύκλωσαν, χείμαρροι ανομίας με κατετρόμαξαν, </p>
<p id="v6"><sup><small>6</small></sup>  οι πόνοι του άδου με περιεκύκλωσαν, αι παγίδες του θανάτου με έφθασαν, </p>
<p id="v7"><sup><small>7</small></sup>  εν τη στενοχωρία μου επεκαλέσθην τον Κύριον, και προς τον Θεόν μου εβόησα· και ήκουσε της φωνής μου εκ του ναού αυτού, και η κραυγή μου ήλθεν εις τα ώτα αυτού. </p>
<p id="v8"><sup><small>8</small></sup>  Τότε εσαλεύθη και έντρομος έγεινεν η γή· τα θεμέλια του ουρανού εταράχθησαν και εσαλεύθησαν, διότι ωργίσθη. </p>
<p id="v9"><sup><small>9</small></sup>  Καπνός ανέβαινεν εκ των μυκτήρων αυτού, και πυρ κατατρώγον εκ του στόματος αυτού· άνθρακες ανήφθησαν απ' αυτού. </p>
<p id="v10"><sup><small>10</small></sup>  Και έκλινε τους ουρανούς και κατέβη, και γνόφος υπό τους πόδας αυτού. </p>
<p id="v11"><sup><small>11</small></sup>  Και επέβη επί χερουβείμ και επέταξε, και εφάνη επί πτερύγων ανέμων. </p>
<p id="v12"><sup><small>12</small></sup>  Και έθεσε σκηνήν πέριξ αυτού το σκότος, ύδατα ζοφερά, νέφη πυκνά των αέρων. </p>
<p id="v13"><sup><small>13</small></sup>  Άνθρακες πυρός εξεκαύθησαν εκ της λάμψεως της έμπροσθεν αυτού. </p>
<p id="v14"><sup><small>14</small></sup>  Εβρόντησεν ο Κύριος εξ ουρανού, και ο Ύψιστος έδωκε την φωνήν αυτού. <sup id="cite3"><a href="#fn3">[3]</a></sup> <sup id="cite4"><a href="#fn4">[4]</a></sup></p>
<p id="v15"><sup><small>15</small></sup>  Και απέστειλε βέλη και εσκόρπισεν αυτούς· αστραπάς, και συνετάραξεν αυτούς. </p>
<p id="v16"><sup><small>16</small></sup>  Και εφάνησαν οι πυθμένες της θαλάσσης, ανεκαλύφθησαν τα θεμέλια της οικουμένης, εις την επιτίμησιν του Κυρίου, από του φυσήματος της πνοής των μυκτήρων αυτού. </p>
<p id="v17"><sup><small>17</small></sup>  Εξαπέστειλεν εξ ύψους· έλαβέ με· είλκυσέ με εξ υδάτων πολλών. </p>
<p id="v18"><sup><small>18</small></sup>  Ηλευθέρωσέ με εκ του δυνατού εχθρού μου, και εκ των μισούντων με, διότι ήσαν δυνατώτεροί μου. </p>
<p id="v19"><sup><small>19</small></sup>  Προέφθασάν με εν τη ημέρα της θλίψεώς μου· αλλ' ο Κύριος εστάθη το αντιστήριγμά μου· </p>
<p id="v20"><sup><small>20</small></sup>  Και εξήγαγέ με εις ευρυχωρίαν· ηλευθέρωσέ με, διότι ηυδόκησεν εις εμέ. </p>
<p id="v21"><sup><small>21</small></sup>  Αντήμειψέ με ο Κύριος κατά την δικαιοσύνην μου· κατά την καθαρότητα των χειρών μου ανταπέδωκεν εις εμέ. </p>
<p id="v22"><sup><small>22</small></sup>  Διότι εφύλαξα τας οδούς του Κυρίου και δεν ησέβησα εκκλίνας από του Θεού μου. </p>
<p id="v23"><sup><small>23</small></sup>  Διότι πάσαι αι κρίσεις αυτού ήσαν έμπροσθέν μου· και από των διαταγμάτων αυτού δεν απεμακρύνθην. <sup id="cite5"><a href="#fn5">[5]</a></sup></p>
<p id="v24"><sup><small>24</small></sup>  Και εστάθην άμεμπτος προς αυτόν, και εφυλάχθην από της ανομίας μου. </p>
<p id="v25"><sup><small>25</small></sup>  Και ανταπέδωκεν εις εμέ ο Κύριος κατά την δικαιοσύνην μου, Κατά την καθαρότητά μου έμπροσθεν των οφθαλμών αυτού. </p>
<p id="v26"><sup><small>26</small></sup>  Μετά οσίου, όσιος θέλεις είσθαι, μετά ανδρός τελείου, τέλειος θέλεις είσθαι· <sup id="cite6"><a href="#fn6">[6]</a></sup></p>
<p id="v27"><sup><small>27</small></sup>  μετά καθαρού, καθαρός θέλεις είσθαι· και μετά διεστραμμένου διεστραμμένα θέλεις φερθή. </p>
<p id="v28"><sup><small>28</small></sup>  Και θέλεις σώσει λαόν τεθλιμμένον· επί δε τους υπερηφάνους οι οφθαλμοί σου είναι, διά να ταπεινώσης αυτούς, </p>
<p id="v29"><sup><small>29</small></sup>  διότι συ είσαι ο λύχνος μου, Κύριε· και ο Κύριος θέλει φωτίσει το σκότος μου. </p>
<p id="v30"><sup><small>30</small></sup>  Διότι διά σου θέλω διασπάσει στράτευμα· διά του Θεού μου θέλω υπερπηδήσει τείχος. </p>
<p id="v31"><sup><small>31</small></sup>  Του Θεού, η οδός αυτού είναι άμωμος, ο λόγος του Κυρίου είναι δεδοκιμασμένος· είναι ασπίς πάντων των ελπιζόντων επ' αυτόν. <sup id="cite7"><a href="#fn7">[7]</a></sup></p>
<p id="v32"><sup><small>32</small></sup>  Διότι τις Θεός, πλην του Κυρίου; και τις φρούριον, πλην του Θεού ημών· </p>
<p id="v33"><sup><small>33</small></sup>  ο Θεός είναι το κραταιόν οχύρωμά μου· και καθιστών άμωμον την οδόν μου. <sup id="cite8"><a href="#fn8">[8]</a></sup></p>
<p id="v34"><sup><small>34</small></sup>  Κάμνει τους πόδας μου ως των ελάφων και με στήνει επί τους υψηλούς τόπους μου. </p>
<p id="v35"><sup><small>35</small></sup>  Διδάσκει τας χείρας μου εις πόλεμον, και έκαμε τόξον χαλκούν τους βραχίονάς μου. </p>
<p id="v36"><sup><small>36</small></sup>  Και έδωκας εις εμέ την ασπίδα της σωτηρίας σου· και η αγαθότης σου με εμεγάλυνεν. </p>
<p id="v37"><sup><small>37</small></sup>  Συ επλάτυνας τα βήματά μου υποκάτω μου, και οι πόδες μου δεν εκλονίσθησαν. </p>
<p id="v38"><sup><small>38</small></sup>  Κατεδίωξα τους εχθρούς μου και ηφάνισα αυτούς· και δεν επέστρεψα εωσού συνετέλεσα αυτούς. </p>
<p id="v39"><sup><small>39</small></sup>  Και συνετέλεσα αυτούς, και δεν ηδυνήθησαν να ανεγερθώσιν· και έπεσον υπό τους πόδας μου. </p>
<p id="v40"><sup><small>40</small></sup>  Και περιέζωσάς με δύναμιν εις πόλεμον· συνέκαμψας υποκάτω μου τους επανισταμένους επ' εμέ. </p>
<p id="v41"><sup><small>41</small></sup>  Και έκαμες τους εχθρούς μου να στρέψωσιν εις εμέ τα νώτα, και εξωλόθρευσα τους μισούντάς με. </p>
<p id="v42"><sup><small>42</small></sup>  Περιέβλεψαν, αλλ' ουδείς ο σώζων· εβόησαν προς τον Κύριον, και δεν εισήκουσεν αυτών. </p>
<p id="v43"><sup><small>43</small></sup>  Και κατελέπτυνα αυτούς ως την σκόνην της γής· συνέτριψα αυτούς ως τον πηλόν της οδού και κατεπάτησα αυτούς. </p>
<p id="v44"><sup><small>44</small></sup>  Και ηλευθέρωσάς με εκ των αντιλογιών του λαού μου· κατέστησάς με κεφαλήν εθνών· λαός, τον οποίον δεν εγνώρισα, εδούλευσεν εις εμέ. </p>
<p id="v45"><sup><small>45</small></sup>  Ξένοι υπετάχθησαν εις εμέ· μόλις ήκουσαν, και υπήκουσαν εις εμέ. </p>
<p id="v46"><sup><small>46</small></sup>  Ξένοι παρελύθησαν και κατετρόμαξαν εκ των αποκρύφων τόπων αυτών. </p>
<p id="v47"><sup><small>47</small></sup>  Ζη Κύριος· και ευλογημένον το φρούριόν μου· και ας υψωθή ο Θεός, το φρούριον της σωτηρίας μου. </p>
<p id="v48"><sup><small>48</small></sup>  Ο Θεός, ο εκδικών με και υποτάττων τους λαούς υποκάτω μου· </p>
<p id="v49"><sup><small>49</small></sup>  Και ο εξαγαγών με εκ των εχθρών μου· συ, ναι, με υψόνεις υπεράνω των επανισταμένων επ' εμέ· ηλευθέρωσάς με από ανδρός αδίκου. </p>
<p id="v50"><sup><small>50</small></sup>  Διά τούτο θέλω σε υμνεί, Κύριε, μεταξύ των εθνών και εις το όνομά σου θέλω ψάλλει. </p>
<p id="v51"><sup><small>51</small></sup>  Αυτός μεγαλύνει τας σωτηρίας του βασιλέως αυτού· και κάμνει έλεος εις τον κεχρισμένον αυτού, εις τον Δαβίδ και εις το σπέρμα αυτού έως αιώνος. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/el/Bible/2_Samuel/21">Βασιλειών Β' - Κεφάλαιο 21</a></td>
        <td><a href="/el/Bible/2_Samuel/Index">Δείκτης</a></td>
        <td><a href="/el/Bible/2_Samuel/23">Βασιλειών Β' - Κεφάλαιο 23</a></td>
      </tr>
    </tbody>
  </table>
</figure>
<h2>Παραπομπές</h2>
<div>
<ol>
  <li id="fn1"><a href="#cite1">↑</a> 22:2 <i>Λυτρωτής των κόσμων</i>: <a href="/el/The_Urantia_Book/128#p1_10">ΒΟ 128:1.10</a>. </li>
  <li id="fn2"><a href="#cite2">↑</a> 22:3,47 <i>Ο Θεός της σωτηρίας</i>: <a href="/el/The_Urantia_Book/2#p6_3">ΒΟ 2:6.3</a>. </li>
  <li id="fn3"><a href="#cite3">↑</a> 22:14 <i>Most Highs</i>: <a href="/el/The_Urantia_Book/43#p3_1">ΒΟ 43:3.1</a>.  <i>Ύψιστος Θεός</i>: <a href="/el/The_Urantia_Book/93#p2_3">ΒΟ 93:2.3</a>.  <i>Ο Ύψιστος</i>: <a href="/el/The_Urantia_Book/93#p3_2">ΒΟ 93:3.2</a>. </li>
  <li id="fn4"><a href="#cite4">↑</a> 22:14-15 <i>Κεραυνός</i>: <a href="/el/The_Urantia_Book/85#p4_3">ΒΟ 85:4.3</a>. </li>
  <li id="fn5"><a href="#cite5">↑</a> 22:23 <i>God of judgment</i>: <a href="/el/The_Urantia_Book/96#p6_3">ΒΟ 96:6.3</a>. </li>
  <li id="fn6"><a href="#cite6">↑</a> 22:26 <i>Μέρος 3: Έλεος προς τον ελεήμονα</i>: <a href="/el/The_Urantia_Book/97#p1_8">ΒΟ 97:1.8</a>. </li>
  <li id="fn7"><a href="#cite7">↑</a> 22:31 <i>Χωρίς λάθη</i>: <a href="/el/The_Urantia_Book/2#p1_2">ΒΟ 2:1.2</a>. </li>
  <li id="fn8"><a href="#cite8">↑</a> 22:33 <i>Ο Θεός είναι παντοδύναμος</i>: <a href="/el/The_Urantia_Book/131#p10_3">ΒΟ 131:10.3</a>.  <i>Η δύναμη του Θεού</i>: <a href="/el/The_Urantia_Book/1#p1_4">ΒΟ 1:1.4</a>.  <i>Παντοδύναμος</i>: <a href="/el/The_Urantia_Book/142#p3_7">ΒΟ 142:3.7</a>.  <i>Η δύναμη</i>: <a href="/el/The_Urantia_Book/131#p10_6">ΒΟ 131:10.6</a>. </li>
</ol>
</div>
