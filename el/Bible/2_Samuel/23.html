<!--
title: Βασιλειών Β' - Κεφάλαιο 23
description: 
published: true
date: 2022-9-13T21:57:44Z
tags: 
editor: ckeditor
dateCreated: 2022-8-14T13:24:11Z
-->

<figure class="table chapter-navigator">
  <table>
    <tbody>
      <tr>
        <td><a href="/el/Bible/2_Samuel/22">Βασιλειών Β' - Κεφάλαιο 22</a></td>
        <td><a href="/el/Bible/2_Samuel/Index">Δείκτης</a></td>
        <td><a href="/el/Bible/2_Samuel/24">Βασιλειών Β' - Κεφάλαιο 24</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Ούτοι δε είναι οι λόγοι του Δαβίδ, οι τελευταίοι· ο Δαβίδ, ο υιός του Ιεσσαί, είπε, και ο ανήρ όστις ανεβιβάσθη εις ύψος, ο κεχρισμένος του Θεού του Ιακώβ και ο γλυκύς ψαλμωδός του Ισραήλ είπε, </p>
<p id="v2"><sup><small>2</small></sup>  Πνεύμα Κυρίου ελάλησε δι' εμού, και ο λόγος αυτού ήλθεν επί της γλώσσης μου. </p>
<p id="v3"><sup><small>3</small></sup>  Ο Θεός του Ισραήλ είπε προς εμέ, ο Βράχος του Ισραήλ ελάλησεν, Ο εξουσιάζων επί ανθρώπους ας ήναι δίκαιος, εξουσιάζων μετά φόβου Θεού· </p>
<p id="v4"><sup><small>4</small></sup>  Και θέλει είσθαι ως το φως της πρωΐας, όταν ανατέλλη ο ήλιος πρωΐας ανεφέλου, ως η εκ της γης χλόη από της λάμψεως της εκ της βροχής. </p>
<p id="v5"><sup><small>5</small></sup>  Αν και ο οίκός μου δεν είναι τοιούτος ενώπιον του Θεού, διαθήκην όμως αιώνιον έκαμε μετ' εμού, διατεταγμένην κατά πάντα και ασφαλή· όθεν τούτο είναι πάσα η σωτηρία μου και πάσα η επιθυμία· αν και δεν έκαμε να βλαστήση. <sup id="cite1"><a href="#fn1">[1]</a></sup></p>
<p id="v6"><sup><small>6</small></sup>  Οι δε παράνομοι, πάντες ούτοι θέλουσιν είσθαι ως άκανθαι εξωσμέναι, διότι με χείρας δεν πιάνονται· </p>
<p id="v7"><sup><small>7</small></sup>  Και όστις εγγίση αυτάς, πρέπει να ήναι ώπλισμένος με σίδηρον και με ξύλον λόγχης· και θέλουσι κατακαυθή εν πυρί εν τω αυτώ τόπω. </p>
<p id="v8"><sup><small>8</small></sup>  Ταύτα είναι τα ονόματα των ισχυρών, τους οποίους είχεν ο Δαβίδ· Ιοσέβ-βασεβέθ ο Ταχμονίτης, πρώτος των τριών· ούτος ήτο Αδινώ ο Ασωναίος, όστις εθανάτωσεν οκτακοσίους εν μιά μάχη. </p>
<p id="v9"><sup><small>9</small></sup>  Και μετ' αυτόν, Ελεάζαρ ο υιός του Δωδώ, υιού του Αχωχί, εις εκ των τριών ισχυρών μετά του Δαβίδ, ότε ωνείδισαν τους Φιλισταίους τους εκεί συνηθροισμένους εις μάχην, και οι άνδρες Ισραήλ εσύρθησαν· </p>
<p id="v10"><sup><small>10</small></sup>  ούτος σηκωθείς, επάταξε τους Φιλισταίους, εωσού απέκαμεν η χειρ αυτού και εκολλήθη η χειρ αυτού εις την μάχαιραν· και έκαμεν ο Κύριος σωτηρίαν μεγάλην εν τη ημέρα εκείνη, και ο λαός επέστρεψεν οπίσω αυτού μόνον διά να λαφυραγωγήση. </p>
<p id="v11"><sup><small>11</small></sup>  μετά δε τούτον Σαμμά, ο υιός του Αγαί, ο Αραρίτης· και οι μεν Φιλισταίοι είχον συναχθή εις σώμα, όπου ήτο μερίδιον αγρού πλήρες φακής, ο δε λαός έφυγεν από προσώπου των Φιλισταίων· </p>
<p id="v12"><sup><small>12</small></sup>  ούτος δε εστηλώθη εν τω μέσω του αγρού και υπερησπίσθη αυτόν, και επάταξε τους Φιλισταίους· και ο Κύριος έκαμε σωτηρίαν μεγάλην. </p>
<p id="v13"><sup><small>13</small></sup>  Κατέβησαν έτι τρεις εκ των τριάκοντα αρχηγών και ήλθον προς τον Δαβίδ εν καιρώ θέρους εις το σπήλαιον Οδολλάμ· το δε στρατόπεδον των Φιλισταίων εστρατοπέδευσεν εν τη κοιλάδι Ραφαείμ. </p>
<p id="v14"><sup><small>14</small></sup>  Και ο Δαβίδ ήτο τότε εν οχυρώματι, και η φρουρά των Φιλισταίων τότε εν Βηθλεέμ. </p>
<p id="v15"><sup><small>15</small></sup>  Και επεπόθησεν ο Δαβίδ ύδωρ και είπε, Τις ήθελε μοι δώσει να πίω ύδωρ εκ του φρέατος της Βηθλεέμ, του πλησίον της πύλης; </p>
<p id="v16"><sup><small>16</small></sup>  Και διέσχισαν οι τρεις ισχυροί το στρατόπεδον των Φιλισταίων και ήντλησαν ύδωρ εκ του φρέατος της Βηθλεέμ, του εν τη πύλη, και λαβόντες έφεραν προς τον Δαβίδ· δεν ηθέλησεν όμως να πίη, αλλ' έκαμεν αυτό σπονδήν εις τον Κύριον· </p>
<p id="v17"><sup><small>17</small></sup>  και είπε, Μη γένοιτο εις εμέ, Κύριε, να πράξω τούτο· το αίμα των ανδρών, των πορευθέντων μετά κινδύνου της ζωής αυτών, να πίω εγώ; Και δεν ηθέλησε να πίη. Ταύτα έκαμον οι τρεις ισχυροί. </p>
<p id="v18"><sup><small>18</small></sup>  Και Αβισαί, ο αδελφός του Ιωάβ, υιός της Σερουΐας, ήτο πρώτος των τριών· και ούτος σείων την λόγχην αυτού εναντίον τριακοσίων, εθανάτωσεν αυτούς και απέκτησεν όνομα μεταξύ των τριών. </p>
<p id="v19"><sup><small>19</small></sup>  Δεν εστάθη ούτος ο ενδοξότερος εκ των τριών; διά τούτο έγεινεν αρχηγός αυτών· δεν έφθασεν όμως μέχρι των τριών πρώτων. </p>
<p id="v20"><sup><small>20</small></sup>  Και Βεναΐας, ο υιός του Ιωδαέ, υιός ανδρός δυνατού από Καβσεήλ, όστις έκαμε πολλά ανδραγαθήματα, ούτος επάταξε τους δύο λεοντώδεις άνδρας του Μωάβ· ούτος έτι κατέβη και επάταξε λέοντα εν μέσω του λάκκου εν ημέρα χιόνος. </p>
<p id="v21"><sup><small>21</small></sup>  Ούτος έτι επάταξε τον άνδρα τον Αιγύπτιον, άνδρα ώραίον· και εν τη χειρί του Αιγυπτίου ήτο λόγχη· εκείνος δε κατέβη προς αυτόν με ράβδον, και αρπάσας την λόγχην εκ της χειρός του Αιγυπτίου, εθανάτωσεν αυτόν διά της ιδίας αυτού λόγχης. </p>
<p id="v22"><sup><small>22</small></sup>  Ταύτα έκαμε Βεναΐας, ο υιός του Ιωδαέ, και απέκτησεν όνομα μεταξύ των τριών ισχυρών. </p>
<p id="v23"><sup><small>23</small></sup>  Ήτο ενδοξότερος των τριάκοντα· δεν έφθασεν όμως μέχρι των τριών πρώτων· και κατέστησεν αυτόν ο Δαβίδ επί των δορυφόρων αυτού. </p>
<p id="v24"><sup><small>24</small></sup>  Ασαήλ, ο αδελφός του Ιωάβ, ήτο μεταξύ των τριάκοντα· οίτινες ήσαν Ελχανάν, ο υιός του Δωδώ, εκ της Βηθλεέμ· </p>
<p id="v25"><sup><small>25</small></sup>  Σαμμά ο Αρωδίτης· Ελικά ο Αρωδίτης· </p>
<p id="v26"><sup><small>26</small></sup>  Χελής ο Φαλτίτης· Ιράς, ο υιός του Ικκής, ο Θεκωΐτης· </p>
<p id="v27"><sup><small>27</small></sup>  Αβιέζερ ο Αναθωθίτης· Μεβουναί ο Χουσαθίτης· </p>
<p id="v28"><sup><small>28</small></sup>  Σαλμών ο Αχωχίτης· Μααραΐ ο Νετωφαθίτης· </p>
<p id="v29"><sup><small>29</small></sup>  Χελέβ, ο υιός του Βαανά, ο Νετωφαθίτης· Ιτταΐ, ο υιός του Ριβαί, από Γαβαά, των υιών Βενιαμίν· </p>
<p id="v30"><sup><small>30</small></sup>  Βεναΐας ο Πιραθωνίτης· Ιδδαΐ, εκ των κοιλάδων Γαάς· </p>
<p id="v31"><sup><small>31</small></sup>  Αβί-αλβών ο Αρβαθίτης· Αζμαβέθ ο Βαρουμίτης· </p>
<p id="v32"><sup><small>32</small></sup>  Ελιαβά ο Σααλβωνίτης· Ιωνάθαν, εκ των υιών Ιαασήν· </p>
<p id="v33"><sup><small>33</small></sup>  Σαμμά ο Αραρίτης· Αχιάμ, ο υιός του Σαράρ, ο Αραρίτης· </p>
<p id="v34"><sup><small>34</small></sup>  Ελιφελέτ, ο υιός του Αασβαί, υιός του Μααχαθίτου· Ελιάμ, ο υιός του Αχιτόφελ του Γιλωναίου. </p>
<p id="v35"><sup><small>35</small></sup>  Εσραΐ ο Καρμηλίτης· Φααραί ο Αρβίτης· </p>
<p id="v36"><sup><small>36</small></sup>  Ιγάλ, ο υιός του Νάθαν, από Σωβά· ανί ο Γαδίτης· </p>
<p id="v37"><sup><small>37</small></sup>  Σελέκ ο Αμμωνίτης· Νααραί ο Βηρωθαίος, ο οπλοφόρος του Ιωάβ, υιού της Σερουΐας· </p>
<p id="v38"><sup><small>38</small></sup>  Ιράς ο Ιεθρίτης· Γαρήβ ο Ιεθρίτης· </p>
<p id="v39"><sup><small>39</small></sup>  Ουρίας ο Χετταίος· πάντες τριάκοντα επτά. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/el/Bible/2_Samuel/22">Βασιλειών Β' - Κεφάλαιο 22</a></td>
        <td><a href="/el/Bible/2_Samuel/Index">Δείκτης</a></td>
        <td><a href="/el/Bible/2_Samuel/24">Βασιλειών Β' - Κεφάλαιο 24</a></td>
      </tr>
    </tbody>
  </table>
</figure>
<h2>Παραπομπές</h2>
<div>
<ol>
  <li id="fn1"><a href="#cite1">↑</a> 23:5 <i>Έκανε μαζί μας μια διαθήκη</i>: <a href="/el/The_Urantia_Book/97#p1_5">ΒΟ 97:1.5</a>. </li>
</ol>
</div>
