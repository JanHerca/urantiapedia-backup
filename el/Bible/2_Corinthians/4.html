<!--
title: Προς Κορινθίους Β' - Κεφάλαιο 4
description: 
published: true
date: 2022-9-13T21:57:44Z
tags: 
editor: ckeditor
dateCreated: 2022-8-14T13:24:12Z
-->

<figure class="table chapter-navigator">
  <table>
    <tbody>
      <tr>
        <td><a href="/el/Bible/2_Corinthians/3">Προς Κορινθίους Β' - Κεφάλαιο 3</a></td>
        <td><a href="/el/Bible/2_Corinthians/Index">Δείκτης</a></td>
        <td><a href="/el/Bible/2_Corinthians/5">Προς Κορινθίους Β' - Κεφάλαιο 5</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Διά τούτο, έχοντες την διακονίαν ταύτην, καθώς ηλεήθημεν, δεν αποκάμνομεν, </p>
<p id="v2"><sup><small>2</small></sup>  αλλ' απηρνήθημεν τα κρυπτά της αισχύνης, μη περιπατούντες εν πανουργία μηδέ δολόνοντες τον λόγον του Θεού, αλλά με την φανέρωσιν της αληθείας συνιστώντες εαυτούς προς πάσαν συνείδησιν ανθρώπων ενώπιον του Θεού. </p>
<p id="v3"><sup><small>3</small></sup>  Εάν δε και ήναι το ευαγγέλιον ημών κεκαλυμμένον, εις τους απολλυμένους είναι κεκαλυμμένον, </p>
<p id="v4"><sup><small>4</small></sup>  των οποίων απίστων όντων ο Θεός του κόσμου τούτου ετύφλωσε τον νούν, διά να μη επιλάμψη εις αυτούς ο φωτισμός του ευαγγελίου της δόξης του Χριστού, όστις είναι εικών του Θεού. <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  Διότι ημείς δεν κηρύττομεν εαυτούς, αλλά τον Χριστόν Ιησούν τον Κύριον, εαυτούς δε δούλους υμών διά τον Ιησούν. </p>
<p id="v6"><sup><small>6</small></sup>  Διότι ο Θεός ο ειπών να λάμψη φως εκ του σκότους, είναι όστις έλαμψεν εν ταις καρδίαις ημών προς φωτισμόν της γνώσεως της δόξης του Θεού διά του προσώπου του Ιησού Χριστού. </p>
<p id="v7"><sup><small>7</small></sup>  Έχομεν δε τον θησαυρόν τούτον εις οστράκινα σκεύη, διά να ήναι η υπερβολή της δυνάμεως του Θεού και ουχί εξ ημών, </p>
<p id="v8"><sup><small>8</small></sup>  κατά πάντα θλιβόμενοι αλλ' ουχί στενοχωρούμενοι, απορούμενοι αλλ' ουχί απελπιζόμενοι, </p>
<p id="v9"><sup><small>9</small></sup>  διωκόμενοι αλλ' ουχί εγκαταλειπόμενοι, καταβαλλόμενοι αλλ' ουχί απολλύμενοι, </p>
<p id="v10"><sup><small>10</small></sup>  πάντοτε την νέκρωσιν του Κυρίου Ιησού περιφέροντες εν τω σώματι, διά να φανερωθή εν τω σώματι ημών και η ζωή του Ιησού. </p>
<p id="v11"><sup><small>11</small></sup>  Διότι ημείς οι ζώντες παραδιδόμεθα πάντοτε εις τον θάνατον διά τον Ιησούν, διά να φανερωθή και η ζωή του Ιησού εν τη θνητή ημών σαρκί. </p>
<p id="v12"><sup><small>12</small></sup>  Ώστε ο μεν θάνατος ενεργείται εν ημίν, η δε ζωή εν υμίν. </p>
<p id="v13"><sup><small>13</small></sup>  Έχοντες δε το αυτό πνεύμα της πίστεως κατά το γεγραμμένον, Επίστευσα, διό ελάλησα, και ημείς πιστεύομεν, διό και λαλούμεν, </p>
<p id="v14"><sup><small>14</small></sup>  εξεύροντες ότι ο αναστήσας τον Κύριον Ιησούν θέλει αναστήσει και ημάς διά του Ιησού και παραστήσει μεθ' υμών. </p>
<p id="v15"><sup><small>15</small></sup>  Διότι τα πάντα είναι διά σας, ώστε η χάρις, πλεονάσασα διά την ευχαριστίαν των πλειοτέρων, να περισσεύση εις την δόξαν του Θεού. </p>
<p id="v16"><sup><small>16</small></sup>  Διά τούτο δεν αποκάμνομεν, αλλ' εάν και ο εξωτερικός ημών άνθρωπος φθείρηται, ο εσωτερικός όμως ανανεούται καθ' εκάστην ημέραν. </p>
<p id="v17"><sup><small>17</small></sup>  Διότι η προσωρινή ελαφρά θλίψις ημών εργάζεται εις ημάς καθ' υπερβολήν εις υπερβολήν αιώνιον βάρος δόξης, </p>
<p id="v18"><sup><small>18</small></sup>  επειδή ημείς δεν ενατενίζομεν εις τα βλεπόμενα, αλλ' εις τα μη βλεπόμενα· διότι τα βλεπόμενα είναι πρόσκαιρα, τα δε μη βλεπόμενα αιώνια. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/el/Bible/2_Corinthians/3">Προς Κορινθίους Β' - Κεφάλαιο 3</a></td>
        <td><a href="/el/Bible/2_Corinthians/Index">Δείκτης</a></td>
        <td><a href="/el/Bible/2_Corinthians/5">Προς Κορινθίους Β' - Κεφάλαιο 5</a></td>
      </tr>
    </tbody>
  </table>
</figure>
<h2>Παραπομπές</h2>
<div>
<ol>
  <li id="fn1"><a href="#cite1">↑</a> 4:4 <i>Θεός αυτού του κόσμου</i>: <a href="/el/The_Urantia_Book/67#p2_4">ΒΟ 67:2.4</a>.  <i>Ο Θεός της Ουράντια</i>: <a href="/el/The_Urantia_Book/53#p8_5">ΒΟ 53:8.5</a>.  <i>Old Planetary Prince</i>: <a href="/el/The_Urantia_Book/51#p3_9">ΒΟ 51:3.9</a>. </li>
</ol>
</div>
