<!--
title: Προς Κορινθίους Β' - Κεφάλαιο 8
description: 
published: true
date: 2022-10-6T9:45:48Z
tags: bible, bible—2 corinthians
editor: ckeditor
dateCreated: 2022-8-14T13:24:12Z
-->

<figure class="table chapter-navigator">
  <table>
    <tbody>
      <tr>
        <td><a href="/el/Bible/2_Corinthians/7">Προς Κορινθίους Β' - Κεφάλαιο 7</a></td>
        <td><a href="/el/Bible/2_Corinthians/Index">Δείκτης</a></td>
        <td><a href="/el/Bible/2_Corinthians/9">Προς Κορινθίους Β' - Κεφάλαιο 9</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Γνωστοποιούμεν δε εις εσάς, αδελφοί, την χάριν του Θεού την δεδομένην εις τας εκκλησίας της Μακεδονίας, </p>
<p id="v2"><sup><small>2</small></sup>  ότι η περισσεία της χαράς αυτών, ενώ εδοκίμαζον μεγάλην θλίψιν, και η βαθεία πτωχεία αυτών ανέδειξαν εκ περισσού τον πλούτον της ελευθερότητος αυτών· </p>
<p id="v3"><sup><small>3</small></sup>  διότι υπήρξαν κατά δύναμιν, μαρτυρώ τούτο, και υπέρ δύναμιν αυτοπροαίρετοι, </p>
<p id="v4"><sup><small>4</small></sup>  παρακαλούντες ημάς μετά πολλής παρακλήσεως να δεχθώμεν την χάριν και την κοινωνίαν της διακονίας της εις τους αγίους, </p>
<p id="v5"><sup><small>5</small></sup>  και ουχί μόνον καθώς ηλπίσαμεν, αλλ' εαυτούς έδωκαν πρώτον εις τον Κύριον και εις ημάς διά θελήματος του Θεού, </p>
<p id="v6"><sup><small>6</small></sup>  ώστε παρεκαλέσαμεν τον Τίτον, καθώς ήρχισεν, ούτω και να τελειώση προς εσάς και την χάριν ταύτην. </p>
<p id="v7"><sup><small>7</small></sup>  Καθώς λοιπόν περισσεύετε εν παντί, εν πίστει και λόγω και γνώσει και πάση σπουδή και της προς ημάς αγάπης σας, ούτω σπουδάσατε να περισσεύσητε και εν ταύτη τη χάριτι. </p>
<p id="v8"><sup><small>8</small></sup>  Δεν λέγω τούτο κατ' επιταγήν, αλλά διά να δοκιμάσω διά της σπουδής των άλλων και την γνησιότητα της αγάπης σας· </p>
<p id="v9"><sup><small>9</small></sup>  διότι εξεύρετε την χάριν του Κυρίου ημών Ιησού Χριστού, ότι πλούσιος ων επτώχευσε διά σας, διά να πλουτήσητε σεις με την πτωχείαν εκείνου. </p>
<p id="v10"><sup><small>10</small></sup>  Και εις τούτο γνώμην δίδω· διότι τούτο συμφέρει εις εσάς, οίτινες ηρχίσατε από πέρυσιν ουχί μόνον το να κάμητε, αλλά και το να θέλητε· </p>
<p id="v11"><sup><small>11</small></sup>  τώρα δε τελειώσατε και το να κάμητε, ώστε καθώς υπήρξεν η προθυμία του θέλειν, ούτω να υπάρχη και το τελειώσαι αφ' όσα έχετε. </p>
<p id="v12"><sup><small>12</small></sup>  Διότι εάν προϋπάρχη η προθυμία, είναι τις ευπρόσδεκτος καθ' όσα έχει, ουχί καθ' όσα δεν έχει. </p>
<p id="v13"><sup><small>13</small></sup>  Επειδή δεν θέλω να ήναι εις άλλους άνεσις, εις εσάς δε στενοχωρία </p>
<p id="v14"><sup><small>14</small></sup>  αλλά να γείνη εν ισότητι, ώστε εν τω παρόντι καιρώ το περίσσευμά σας να αναπληρώση την στέρησιν εκείνων, διά να χρησιμεύση και το περίσσευμα εκείνων εις την στέρησίν σας, ώστε να γείνη ισότης, </p>
<p id="v15"><sup><small>15</small></sup>  καθώς είναι γεγραμμένον· Όστις είχε συνάξει πολύ δεν ελάμβανε πλειότερον, και όστις ολίγον δεν ελάμβανεν ολιγώτερον. </p>
<p id="v16"><sup><small>16</small></sup>  Χάρις δε εις τον Θεόν τον δίδοντα εις την καρδίαν του Τίτου την αυτήν σπουδήν διά σας, </p>
<p id="v17"><sup><small>17</small></sup>  διότι την μεν προτροπήν εδέχθη, προθυμότερος δε ων ανεχώρησε προς εσάς αυτοπροαίρετος. </p>
<p id="v18"><sup><small>18</small></sup>  Επέμψαμεν δε μετ' αυτού τον αδελφόν, του οποίου ο εν τω ευαγγελίω έπαινος γίνεται κατά πάσας τας εκκλησίας· <sup id="cite1"><a href="#fn1">[1]</a></sup></p>
<p id="v19"><sup><small>19</small></sup>  και ουχί μόνον τούτο, αλλά και εψηφίσθη υπό των εκκλησιών συνοδοιπόρος ημών μετά της δωρεάς ταύτης της διακονουμένης υφ' ημών προς την δόξαν αυτού του Κυρίου και προς ένδειξιν της προθυμίας σας· </p>
<p id="v20"><sup><small>20</small></sup>  φοβούμενοι τούτο, μη προσάψη τις εις ημάς μώμον εν τη αφθονία ταύτη τη διακονουμένη υφ' ημών, </p>
<p id="v21"><sup><small>21</small></sup>  προνοούντες τα καλά ουχί μόνον ενώπιον του Κυρίου, αλλά και ενώπιον των ανθρώπων. </p>
<p id="v22"><sup><small>22</small></sup>  Επέμψαμεν δε μετ' αυτών τον αδελφόν ημών, τον οποίον πολλάκις εδοκιμάσαμεν εν πολλοίς ότι είναι πρόθυμος, τώρα δε πολύ προθυμότερος διά την πολλήν πεποίθησιν την προς εσάς. </p>
<p id="v23"><sup><small>23</small></sup>  Όσον μεν περί Τίτου, είναι κοινωνός εμού και εις εσάς συνεργός· όσον δε περί των αδελφών ημών, είναι απόστολοι των εκκλησιών, δόξα Χριστού. </p>
<p id="v24"><sup><small>24</small></sup>  Την ένδειξιν λοιπόν της αγάπης σας και της καυχήσεως ημών την οποίαν έχομεν διά σας, δείξατε προς αυτούς και ενώπιον των εκκλησιών. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/el/Bible/2_Corinthians/7">Προς Κορινθίους Β' - Κεφάλαιο 7</a></td>
        <td><a href="/el/Bible/2_Corinthians/Index">Δείκτης</a></td>
        <td><a href="/el/Bible/2_Corinthians/9">Προς Κορινθίους Β' - Κεφάλαιο 9</a></td>
      </tr>
    </tbody>
  </table>
</figure>
<h2>Παραπομπές</h2>
<div>
<ol>
  <li id="fn1"><a href="#cite1">↑</a> 8:18,22 <i>Αποκαλούνται «αδελφός» & «αδελφή»</i>: <a href="/el/The_Urantia_Book/194#p4_7">ΒΟ 194:4.7</a>. </li>
</ol>
</div>
