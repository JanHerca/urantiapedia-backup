<!--
title: Προς Τιμόθεον Β' - Κεφάλαιο 4
description: 
published: true
date: 2022-9-13T21:57:44Z
tags: 
editor: ckeditor
dateCreated: 2022-8-14T13:24:12Z
-->

<figure class="table chapter-navigator">
  <table>
    <tbody>
      <tr>
        <td><a href="/el/Bible/2_Timothy/3">Προς Τιμόθεον Β' - Κεφάλαιο 3</a></td>
        <td><a href="/el/Bible/2_Timothy/Index">Δείκτης</a></td>
        <td> </td>
      </tr>
    </tbody>
  </table>
</figure>
<p id="v1"><sup><small>1</small></sup>  Διαμαρτύρομαι λοιπόν εγώ ενώπιον του Θεού και του Κυρίου Ιησού Χριστού, όστις μέλλει να κρίνη ζώντας και νεκρούς εν τη επιφανεία αυτού και τη βασιλεία αυτού, </p>
<p id="v2"><sup><small>2</small></sup>  κήρυξον τον λόγον, επίμενε εγκαίρως ακαίρως, έλεγξον, επίπληξον, πρότρεψον, μετά πάσης μακροθυμίας και διδαχής. </p>
<p id="v3"><sup><small>3</small></sup>  Διότι θέλει ελθεί καιρός ότε δεν θέλουσιν υποφέρει την υγιαίνουσαν διδασκαλίαν, αλλά θέλουσιν επισωρεύσει εις εαυτούς διδασκάλους κατά τας ιδίας αυτών επιθυμίας, γαργαλιζόμενοι την ακοήν, </p>
<p id="v4"><sup><small>4</small></sup>  και από μεν της αληθείας θέλουσιν αποστρέψει την ακοήν αυτών, εις δε τους μύθους θέλουσιν εκτραπή. </p>
<p id="v5"><sup><small>5</small></sup>  Συ δε αγρύπνει εις πάντα, κακοπάθησον, εργάσθητι έργον ευαγγελιστού, την διακονίαν σου κάμε πλήρη. </p>
<p id="v6"><sup><small>6</small></sup>  Διότι εγώ γίνομαι ήδη σπονδή και ο καιρός της αναχωρήσεώς μου έφθασε. <sup id="cite1"><a href="#fn1">[1]</a></sup></p>
<p id="v7"><sup><small>7</small></sup>  Τον αγώνα τον καλόν ηγωνίσθην, τον δρόμον ετελείωσα, την πίστιν διετήρησα· <sup id="cite2"><a href="#fn2">[2]</a></sup></p>
<p id="v8"><sup><small>8</small></sup>  του λοιπού μένει εις εμέ ο της δικαιοσύνης στέφανος, τον οποίον ο Κύριος θέλει μοι αποδώσει εν εκείνη τη ημέρα, ο δίκαιος κριτής, και ου μόνον εις εμέ, αλλά και εις πάντας όσοι επιποθούσι την επιφάνειαν αυτού. </p>
<p id="v9"><sup><small>9</small></sup>  Σπούδασον να έλθης προς εμέ ταχέως· </p>
<p id="v10"><sup><small>10</small></sup>  διότι ο Δημάς με εγκατέλιπεν, αγαπήσας τον παρόντα κόσμον, και απήλθεν εις θεσσαλονίκην, ο Κρήσκης εις Γαλατίαν, ο Τίτος εις Δαλματίαν· </p>
<p id="v11"><sup><small>11</small></sup>  ο Λουκάς είναι μόνος μετ' εμού. Τον Μάρκον παραλαβών φέρε μετά σού· διότι μοι είναι χρήσιμος εις την διακονίαν. </p>
<p id="v12"><sup><small>12</small></sup>  Τον δε Τυχικόν απέστειλα εις Έφεσον. </p>
<p id="v13"><sup><small>13</small></sup>  Τον φελόνην, τον οποίον αφήκα εν Τρωάδι παρά τω Κάρπω, ερχόμενος φέρε, και τα βιβλία, μάλιστα τας μεμβράνας. </p>
<p id="v14"><sup><small>14</small></sup>  Ο Αλέξανδρος ο χαλκεύς πολλά κακά μοι έκαμεν· ο Κύριος να αποδώση εις αυτόν κατά τα έργα αυτού· </p>
<p id="v15"><sup><small>15</small></sup>  τον οποίον και συ φυλάττου· διότι πολύ ανθίσταται εις τους λόγους ημών. </p>
<p id="v16"><sup><small>16</small></sup>  Εν τη πρώτη απολογία μου δεν με παρεστάθη ουδείς, αλλά πάντες με εγκατέλιπον· είθε να μη λογαριασθή εις αυτούς· </p>
<p id="v17"><sup><small>17</small></sup>  αλλ' ο Κύριος με παρεστάθη και με ενεδυνάμωσε, διά να πληρωθή δι' εμού το κήρυγμα και να ακούσωσι πάντα τα έθνη· και ηλευθερώθην εκ του στόματος του λέοντος. </p>
<p id="v18"><sup><small>18</small></sup>  Και θέλει με ελευθερώσει ο Κύριος από παντός έργου πονηρού και θέλει με διασώσει διά την επουράνιον βασιλείαν αυτού· εις τον οποίον έστω η δόξα εις τους αιώνας των αιώνων· αμήν. <sup id="cite3"><a href="#fn3">[3]</a></sup></p>
<p id="v19"><sup><small>19</small></sup>  Ασπάσθητι την Πρίσκαν και τον Ακύλαν και τον οίκον του Ονησιφόρου. <sup id="cite4"><a href="#fn4">[4]</a></sup></p>
<p id="v20"><sup><small>20</small></sup>  Ο Έραστος έμεινεν εν Κορίνθω, τον δε Τρόφιμον αφήκα εν Μιλήτω ασθενή. </p>
<p id="v21"><sup><small>21</small></sup>  Σπούδασον να έλθης προ του χειμώνος. Ασπάζεταί σε ο Εύβουλος και Πούδης και Λίνος και η Κλαυδία και οι αδελφοί πάντες. </p>
<p id="v22"><sup><small>22</small></sup>  Ο Κύριος Ιησούς Χριστός είη μετά του πνεύματός σου. Η χάρις μεθ' υμών· αμήν. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/el/Bible/2_Timothy/3">Προς Τιμόθεον Β' - Κεφάλαιο 3</a></td>
        <td><a href="/el/Bible/2_Timothy/Index">Δείκτης</a></td>
        <td> </td>
      </tr>
    </tbody>
  </table>
</figure>
<h2>Παραπομπές</h2>
<div>
<ol>
  <li id="fn1"><a href="#cite1">↑</a> 4:6-8 <i>Βέβαιη νίκη</i>: <a href="/el/The_Urantia_Book/32#p5_8">ΒΟ 32:5.8</a>. </li>
  <li id="fn2"><a href="#cite2">↑</a> 4:7 <i>Όταν η γήινη φυλή είναι ρούμι</i>: <a href="/el/The_Urantia_Book/112#p7_2">ΒΟ 112:7.2</a>.  <i>Πολεμήστε τον καλό αγώνα της πίστης</i>: <a href="/el/The_Urantia_Book/166#p3_4">ΒΟ 166:3.4</a>.  <i>Πολεμήστε τον καλό αγώνα της πίστης</i>: <a href="/el/The_Urantia_Book/159#p3_8">ΒΟ 159:3.8</a>. </li>
  <li id="fn3"><a href="#cite3">↑</a> 4:18 <i>Απαλλαγή από το κακό</i>: <a href="/el/The_Urantia_Book/121#p5_11">ΒΟ 121:5.11</a>. </li>
  <li id="fn4"><a href="#cite4">↑</a> 4:19 <i>Aquila & Priscilla</i>: <a href="/el/The_Urantia_Book/133#p3_12">ΒΟ 133:3.12</a>. </li>
</ol>
</div>
