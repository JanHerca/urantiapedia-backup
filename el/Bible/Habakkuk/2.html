<!--
title: Αββακούμ - Κεφάλαιο 2
description: 
published: true
date: 2022-10-6T9:45:47Z
tags: bible, bible—habakkuk
editor: ckeditor
dateCreated: 2022-8-14T13:24:12Z
-->

<figure class="table chapter-navigator">
  <table>
    <tbody>
      <tr>
        <td><a href="/el/Bible/Habakkuk/1">Αββακούμ - Κεφάλαιο 1</a></td>
        <td><a href="/el/Bible/Habakkuk/Index">Δείκτης</a></td>
        <td><a href="/el/Bible/Habakkuk/3">Αββακούμ - Κεφάλαιο 3</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Επί της σκοπιάς μου θέλω σταθή και θέλω στηλωθή επί του πύργου, και θέλω αποσκοπεύει διά να ίδω τι θέλει λαλήσει προς εμέ και τι θέλω αποκριθή προς τον ελέγχοντά με. </p>
<p id="v2"><sup><small>2</small></sup>  Και απεκρίθη προς εμέ ο Κύριος και είπε, Γράψον την όρασιν και έκθεσον αυτήν επί πινακιδίων, ώστε τρέχων να αναγινώσκη τις αυτήν· </p>
<p id="v3"><sup><small>3</small></sup>  διότι η όρασις μένει έτι εις ωρισμένον καιρόν, αλλ' εις το τέλος θέλει λαλήσει και δεν θέλει ψευσθή· αν και αργοπορή, πρόσμεινον αυτήν· διότι βεβαίως θέλει ελθεί, δεν θέλει βραδύνει. </p>
<p id="v4"><sup><small>4</small></sup>  Ιδού, η ψυχή αυτού επήρθη, δεν είναι ευθεία εν αυτώ· ο δε δίκαιος θέλει ζήσει διά της πίστεως αυτού. <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  Και μάλιστα είναι προπετής εξ αιτίας του οίνου, ανήρ αλαζών, ουδέ ησυχάζει· όστις πλατύνει την ψυχήν αυτού ως άδης και είναι ως ο θάνατος και δεν χορταίνει, αλλά συνάγει εις εαυτόν πάντα τα έθνη και συλλαμβάνει εις εαυτόν πάντας τους λαούς. </p>
<p id="v6"><sup><small>6</small></sup>  Δεν θέλουσι λάβει πάντες ούτοι παραβολήν κατ' αυτού και παροιμίαν εμπαικτικήν εναντίον αυτού; και ειπεί, Ουαί εις τον πληθύνοντα το μη εαυτού· έως πότε; και εις τον επιβαρύνοντα εαυτόν με παχύν πηλόν. </p>
<p id="v7"><sup><small>7</small></sup>  Δεν θέλουσι σηκωθή εξαίφνης οι δάκνοντές σε και εξεγερθή οι ταλαιπωρούντές σε και θέλεις είσθαι προς αυτούς εις διαρπαγήν; </p>
<p id="v8"><sup><small>8</small></sup>  Επειδή συ ελαφυραγώγησας έθνη πολλά, άπαν το υπόλοιπον των λαών θέλουσι σε λαφυραγωγήσει, εξ αιτίας των αιμάτων των ανθρώπων και της αδικίας της γης, της πόλεως και πάντων των κατοικούντων εν αυτή. </p>
<p id="v9"><sup><small>9</small></sup>  Ουαί εις τον πλεονεκτούντα πλεονεξίαν κακήν διά τον οίκον αυτού, διά να θέση την φωλεάν αυτού υψηλά, διά να ελευθερωθή εκ χειρός του κακού. </p>
<p id="v10"><sup><small>10</small></sup>  Εβουλεύθης αισχύνην εις τον οίκόν σου, εξολοθρεύων πολλούς λαούς, και ημάρτησας κατά της ψυχής σου. </p>
<p id="v11"><sup><small>11</small></sup>  Διότι ο λίθος από του τοίχου θέλει βοήσει και τα ξυλοδέματα θέλουσιν αποκριθή προς αυτόν. </p>
<p id="v12"><sup><small>12</small></sup>  Ουαί εις τον οικοδομούντα πόλιν εν αίμασι και θεμελιούντα πόλιν εν αδικίαις. </p>
<p id="v13"><sup><small>13</small></sup>  Ιδού, δεν είναι τούτο παρά του Κυρίου των δυνάμεων, να μοχθώσιν οι λαοί διά το πυρ και τα έθνη να αποκάμνωσι διά την ματαιότητα; <sup id="cite2"><a href="#fn2">[2]</a></sup></p>
<p id="v14"><sup><small>14</small></sup>  Διότι η γη θέλει είσθαι πλήρης της γνώσεως της δόξης του Κυρίου, καθώς τα ύδατα σκεπάζουσι την θάλασσαν. <sup id="cite3"><a href="#fn3">[3]</a></sup></p>
<p id="v15"><sup><small>15</small></sup>  Ουαί εις τον ποτίζοντα τον πλησίον αυτού, εις σε όστις προσφέρεις την φιάλην σου και προσέτι μεθύεις αυτόν, διά να θεωρής την γύμνωσιν αυτών. </p>
<p id="v16"><sup><small>16</small></sup>  Ενεπλήσθης αισχύνης αντί δόξης· πίε και συ, και ας ανακαλυφθή η ακροβυστία σου· το ποτήριον της δεξιάς του Κυρίου θέλει στραφή προς σε, και εμετός ατιμίας θέλει είσθαι επί την δόξαν σου. </p>
<p id="v17"><sup><small>17</small></sup>  Διότι η προς τον Λίβανον αδικία σου θέλει σε καλύψει, και η φθορά των θηρίων η καταπτοήσασα αυτά θέλει σε πτοήσει, εξ αιτίας των αιμάτων των ανθρώπων και της αδικίας της γης, της πόλεως και πάντων των κατοικούντων εν αυτή. </p>
<p id="v18"><sup><small>18</small></sup>  Τις η ωφέλεια του γλυπτού, ότι ο μορφωτής αυτού έγλυψεν αυτό; του χωνευτού και του διδασκάλου του ψεύδους, ότι ο κατασκευάσας θαρρεί εις το έργον αυτού, ώστε να κάμνη είδωλα άφωνα; </p>
<p id="v19"><sup><small>19</small></sup>  Ουαί εις τον λέγοντα προς το ξύλον, Εξεγείρου· εις τον άφωνον λίθον, Σηκώθητι· αυτό θέλει διδάξει; Ιδού, αυτό είναι περιεσκεπασμένον με χρυσόν και άργυρον, και δεν είναι πνοή παντελώς εν αυτώ. </p>
<p id="v20"><sup><small>20</small></sup>  Αλλ' ο Κύριος είναι εν τω ναώ τω αγίω αυτού· σιώπα ενώπιον αυτού, πάσα η γη. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/el/Bible/Habakkuk/1">Αββακούμ - Κεφάλαιο 1</a></td>
        <td><a href="/el/Bible/Habakkuk/Index">Δείκτης</a></td>
        <td><a href="/el/Bible/Habakkuk/3">Αββακούμ - Κεφάλαιο 3</a></td>
      </tr>
    </tbody>
  </table>
</figure>
<h2>Παραπομπές</h2>
<div>
<ol>
  <li id="fn1"><a href="#cite1">↑</a> 2:4 <i>Οι δίκαιοι θα ζήσουν με την πίστη</i>: <a href="/el/The_Urantia_Book/131#p2_8">ΒΟ 131:2.8</a>.  <i>Οι δίκαιοι θα ζήσουν με την πίστη</i>: <a href="/el/The_Urantia_Book/150#p5_2">ΒΟ 150:5.2</a>.  <i>Η πίστη είναι το τίμημα της εισόδου</i>: <a href="/el/The_Urantia_Book/137#p8_17">ΒΟ 137:8.17</a>. </li>
  <li id="fn2"><a href="#cite2">↑</a> 2:13 <i>Δεν είναι πλέον ο Κύριος των στρατευμάτων</i>: <a href="/el/The_Urantia_Book/194#p3_11">ΒΟ 194:3.11</a>. </li>
  <li id="fn3"><a href="#cite3">↑</a> 2:14 <i>Η γη είναι γεμάτη από γνώση του Θεού</i>: <a href="/el/The_Urantia_Book/131#p2_2">ΒΟ 131:2.2</a>. </li>
</ol>
</div>
