<!--
title: Αριθμοί - Κεφάλαιο 13
description: 
published: true
date: 2022-9-13T21:57:43Z
tags: 
editor: ckeditor
dateCreated: 2022-8-14T13:24:11Z
-->

<figure class="table chapter-navigator">
  <table>
    <tbody>
      <tr>
        <td><a href="/el/Bible/Numbers/12">Αριθμοί - Κεφάλαιο 12</a></td>
        <td><a href="/el/Bible/Numbers/Index">Δείκτης</a></td>
        <td><a href="/el/Bible/Numbers/14">Αριθμοί - Κεφάλαιο 14</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Και ελάλησε Κύριος προς τον Μωϋσήν λέγων, </p>
<p id="v2"><sup><small>2</small></sup>  Απόστειλον άνδρας διά να κατασκοπεύσωσι την γην Χαναάν, την οποίαν εγώ δίδω εις τους υιούς Ισραήλ· από πάσης φυλής των πατέρων αυτών θέλετε αποστείλει ανά ένα άνδρα, έκαστον εξ αυτών αρχηγόν. </p>
<p id="v3"><sup><small>3</small></sup>  Και απέστειλεν αυτούς ο Μωϋσής διά προσταγής του Κυρίου εκ της ερήμου Φαράν. Πάντες οι άνδρες ούτοι ήσαν αρχηγοί των υιών Ισραήλ. </p>
<p id="v4"><sup><small>4</small></sup>  Και ταύτα ήσαν τα ονόματα αυτών· εκ της φυλής Ρουβήν, Σαμμουά ο υιός του Σακχούρ· </p>
<p id="v5"><sup><small>5</small></sup>  εκ της φυλής Συμεών, Σαφάτ ο υιός του Χορρί· </p>
<p id="v6"><sup><small>6</small></sup>  εκ της φυλής Ιούδα, Χάλεβ ο υιός του Ιεφοννή· </p>
<p id="v7"><sup><small>7</small></sup>  εκ της φυλής Ισσάχαρ, Ιγάλ ο υιός του Ιωσήφ· </p>
<p id="v8"><sup><small>8</small></sup>  εκ της φυλής Εφραΐμ, Αυσή ο υιός του Ναυή· </p>
<p id="v9"><sup><small>9</small></sup>  εκ της φυλής Βενιαμίν, Φαλτί ο υιός του Ραφού· </p>
<p id="v10"><sup><small>10</small></sup>  εκ της φυλής Ζαβουλών, Γαδιήλ ο υιός του Σουδί· </p>
<p id="v11"><sup><small>11</small></sup>  εκ της φυλής Ιωσήφ, εκ της φυλής Μανασσή, Γαδδί ο υιός του Σουσί· </p>
<p id="v12"><sup><small>12</small></sup>  εκ της φυλής Δαν, Αμμιήλ ο υιός του Γεμαλί· </p>
<p id="v13"><sup><small>13</small></sup>  εκ της φυλής Ασήρ, Σεθούρ ο υιός του Μιχαήλ· </p>
<p id="v14"><sup><small>14</small></sup>  εκ της φυλής Νεφθαλί, Νααβί ο υιός του Βαυσί· </p>
<p id="v15"><sup><small>15</small></sup>  εκ της φυλής Γαδ, Γεουήλ ο υιός του Μαχί. </p>
<p id="v16"><sup><small>16</small></sup>  Ταύτα είναι τα ονόματα των ανδρών, τους οποίους απέστειλεν ο Μωϋσής διά να κατασκοπεύσωσι την γήν· και επωνόμασεν ο Μωϋσής τον Αυσή, τον υιόν του Ναυή, Ιησούν. </p>
<p id="v17"><sup><small>17</small></sup>  Και απέστειλεν αυτούς ο Μωϋσής διά να κατασκοπεύσωσι την γην Χαναάν· και είπε προς αυτούς, Ανάβητε από του μέρους τούτου της μεσημβρίας και θέλετε αναβή εις το όρος· </p>
<p id="v18"><sup><small>18</small></sup>  και θεωρήσατε την γην, οποία είναι, και τον λαόν τον κατοικούντα εν αυτή, εάν ήναι δυνατός ή αδύνατος, ολίγοι ή πολλοί· </p>
<p id="v19"><sup><small>19</small></sup>  και οποία είναι η γη εν ή ούτοι κατοικούσι, καλή ήναι ή κακή· και οποίαι είναι αι πόλεις, τας οποίας ούτοι κατοικούσιν, ατείχιστοι ή περιτετειχισμέναι· </p>
<p id="v20"><sup><small>20</small></sup>  και οποία είναι η γη, παχεία ήναι ή λεπτή, εάν υπάρχωσιν εν αυτή δένδρα ή ουχί· και ανδρίζεσθε και φέρετε από των καρπών της γης. Αι δε ημέραι ήσαν αι ημέραι των πρώτων σταφυλών. </p>
<p id="v21"><sup><small>21</small></sup>  Και αναβάντες κατεσκόπευσαν την γην από της ερήμου Σιν έως Ρεώβ, κατά την είσοδον Αιμάθ. </p>
<p id="v22"><sup><small>22</small></sup>  Και ανέβησαν κατά το μεσημβρινόν, και ήλθον έως Χεβρών, όπου ήσαν Αχιμάν, Σεσαΐ και Θαλμαΐ, οι υιοί του Ανάκ. Η δε Χεβρών εκτίσθη επτά έτη προ της Τάνεως της Αιγύπτου. </p>
<p id="v23"><sup><small>23</small></sup>  Και ήλθον μέχρι της φάραγγος Εσχώλ, και έκοψαν εκείθεν κλήμα αμπέλου μετά ενός βότρυος σταφυλής, και εβάσταζον αυτό δύο επί ξύλου· έφεραν και ρόδια και σύκα. </p>
<p id="v24"><sup><small>24</small></sup>  Ο τόπος εκείνος ωνομάσθη φάραγξ Εσχώλ· διά τον βότρυν τον οποίον έκοψαν εκείθεν οι υιοί Ισραήλ. </p>
<p id="v25"><sup><small>25</small></sup>  Και επέστρεψαν, αφού κατεσκόπευσαν την γην, μετά τεσσαράκοντα ημέρας. </p>
<p id="v26"><sup><small>26</small></sup>  Και πορευθέντες ήλθον προς τον Μωϋσήν, και προς τον Ααρών, και προς πάσαν την συναγωγήν των υιών Ισραήλ, εκ τη ερήμω Φαράν, εις Κάδης· και έφεραν απόκρισιν προς αυτούς, και προς πάσαν την συναγωγήν, και έδειξαν εις αυτούς τον καρπόν της γης. </p>
<p id="v27"><sup><small>27</small></sup>  Και απήγγειλαν προς αυτόν, και είπον, Ήλθομεν εις την γην, εις την οποίαν απέστειλας εμάς, και είναι τωόντι γη ρέουσα γάλα και μέλι και ιδού, ο καρπός αυτής· </p>
<p id="v28"><sup><small>28</small></sup>  ο λαός όμως, ο κατοικών εν τη γη, είναι δυνατός, και αι πόλεις περιτετειχισμέναι, μεγάλαι σφόδρα· προς τούτοις, είδομεν εκεί και τους υιούς του Ανάκ· </p>
<p id="v29"><sup><small>29</small></sup>  οι Αμαληκίται κατοικούσιν εν τη γη της μεσημβρίας· και οι Χετταίοι, και οι Ιεβουσαίοι, και οι Αμορραίοι, κατοικούσιν επί τα όρη· και οι Χαναναίοι κατοικούσι παρά την θάλασσαν και τας όχθας του Ιορδάνου. </p>
<p id="v30"><sup><small>30</small></sup>  Και ο Χάλεβ κατεσίγασε τον λαόν έμπροσθεν του Μωϋσέως, και είπεν, Ας αναβώμεν ευθύς, και ας εξουσιάσωμεν αυτήν· διότι δυνάμεθα να κυριεύσωμεν αυτήν. </p>
<p id="v31"><sup><small>31</small></sup>  Οι άνθρωποι όμως, οι συναναβάντες μετ' αυτού, είπαν, Δεν δυνάμεθα να αναβώμεν επί τον λαόν τούτον, διότι είναι δυνατώτεροι ημών. </p>
<p id="v32"><sup><small>32</small></sup>  Και δυσφήμησαν την γην, την οποίαν κατεσκόπευσαν, προς τους υιούς Ισραήλ, λέγοντες, Η γη, την οποίαν διεπεράσαμεν διά να κατασκοπεύσωμεν αυτήν, είναι γη κατατρώγουσα τους κατοίκους αυτής· και πας ο λαός, τον οποίον είδομεν εν αυτή είναι άνδρες υπερμεγέθεις· </p>
<p id="v33"><sup><small>33</small></sup>  και είδομεν εκεί τους γίγαντας, τους υιούς Ανάκ, του εκ των γιγάντων· και εβλέπομεν εαυτούς ως ακρίδας και τοιούτους έβλεπον ημάς αυτοί. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/el/Bible/Numbers/12">Αριθμοί - Κεφάλαιο 12</a></td>
        <td><a href="/el/Bible/Numbers/Index">Δείκτης</a></td>
        <td><a href="/el/Bible/Numbers/14">Αριθμοί - Κεφάλαιο 14</a></td>
      </tr>
    </tbody>
  </table>
</figure>
