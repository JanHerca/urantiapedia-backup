<!--
title: Αριθμοί - Κεφάλαιο 31
description: 
published: true
date: 2022-10-6T9:45:47Z
tags: bible, bible—numbers
editor: ckeditor
dateCreated: 2022-8-14T13:24:11Z
-->

<figure class="table chapter-navigator">
  <table>
    <tbody>
      <tr>
        <td><a href="/el/Bible/Numbers/30">Αριθμοί - Κεφάλαιο 30</a></td>
        <td><a href="/el/Bible/Numbers/Index">Δείκτης</a></td>
        <td><a href="/el/Bible/Numbers/32">Αριθμοί - Κεφάλαιο 32</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Και ελάλησε Κύριος προς τον Μωϋσήν λέγων, <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Κάμε την εκδίκησιν των υιών Ισραήλ κατά των Μαδιανιτών· έπειτα θέλεις προστεθή εις τον λαόν σου. </p>
<p id="v3"><sup><small>3</small></sup>  Και ελάλησεν ο Μωϋσής προς τον λαόν, λέγων, Ας οπλισθώσιν από σας άνδρες εις πόλεμον και ας υπάγωσιν εναντίον του Μαδιάμ, διά να εκδικήσωσι τον Κύριον κατά του Μαδιάμ· <sup id="cite2"><a href="#fn2">[2]</a></sup></p>
<p id="v4"><sup><small>4</small></sup>  ανά χιλίους από πάσης φυλής, εκ πασών των φυλών του Ισραήλ, θέλετε αποστείλει εις τον πόλεμον. </p>
<p id="v5"><sup><small>5</small></sup>  Και εξηριθμήθησαν εκ των χιλιάδων του Ισραήλ χίλιοι από πάσης φυλής, δώδεκα χιλιάδες ώπλισμένοι εις πόλεμον. </p>
<p id="v6"><sup><small>6</small></sup>  Και απέστειλεν αυτούς ο Μωϋσής εις τον πόλεμον, χιλίους από πάσης φυλής, αυτούς και Φινεές τον υιόν του Ελεάζαρ του ιερέως, εις τον πόλεμον, μετά των σκευών των αγίων και μετά των σαλπίγγων του αλαλαγμού εις τας χείρας αυτού. </p>
<p id="v7"><sup><small>7</small></sup>  Και επολέμησαν εναντίον του Μαδιάμ, καθώς προσέταξε Κύριος εις τον Μωϋσήν, και εθανάτωσαν παν αρσενικόν. <sup id="cite3"><a href="#fn3">[3]</a></sup></p>
<p id="v8"><sup><small>8</small></sup>  Και εκτός των θανατωθέντων και τους βασιλείς του Μαδιάμ εθανάτωσαν, τον Ευΐ και τον Ρεκέμ και τον Σούρ και τον Ουρ και τον Ρεβά, πέντε βασιλείς του Μαδιάμ· και τον Βαλαάμ υιόν του Βεώρ εθανάτωσαν εν μαχαίρα. </p>
<p id="v9"><sup><small>9</small></sup>  Και ηχμαλώτισαν οι υιοί Ισραήλ τας γυναίκας του Μαδιάμ και τα παιδία αυτών, και πάντα τα κτήνη αυτών και πάντα τα ποίμνια αυτών και πάντα τα υπάρχοντα αυτών ελεηλάτησαν. <sup id="cite4"><a href="#fn4">[4]</a></sup></p>
<p id="v10"><sup><small>10</small></sup>  Και πάσας τας πόλεις αυτών κατά τας κατοικίας αυτών, και πάντας τους πύργους αυτών, κατέκαυσαν εν πυρί. </p>
<p id="v11"><sup><small>11</small></sup>  Και έλαβον πάντα τα λάφυρα και πάσαν την λεηλασίαν από ανθρώπου έως κτήνους. </p>
<p id="v12"><sup><small>12</small></sup>  Και έφεραν προς τον Μωϋσήν και προς Ελεάζαρ τον ιερέα και προς την συναγωγήν των υιών Ισραήλ τους αιχμαλώτους, και τα λάφυρα και την λεηλασίαν, εις το στρατόπεδον, εις τας πεδιάδας του Μωάβ, τας παρά τον Ιορδάνην, κατέναντι της Ιεριχώ. <sup id="cite5"><a href="#fn5">[5]</a></sup></p>
<p id="v13"><sup><small>13</small></sup>  Και εξήλθον ο Μωϋσής και Ελεάζαρ ο ιερεύς και πάντες οι άρχοντες της συναγωγής εις συνάντησιν αυτών έξω του στρατοπέδου. </p>
<p id="v14"><sup><small>14</small></sup>  Και εθυμώθη ο Μωϋσής εναντίον των αρχηγών του στρατεύματος, των χιλιάρχων και των εκατοντάρχων, των ελθόντων από της παρατάξεως του πολέμου· </p>
<p id="v15"><sup><small>15</small></sup>  και είπε προς αυτούς ο Μωϋσής, Ζώσας αφήσατε πάσας τας γυναίκας; </p>
<p id="v16"><sup><small>16</small></sup>  ιδού, αύται έγειναν αιτία εις τους υιούς Ισραήλ, κατά την συμβουλήν του Βαλαάμ, να ανομήσωσιν εναντίον του Κυρίου εις την υπόθεσιν του Φεγώρ, και έγεινεν η πληγή επί της συναγωγής του Κυρίου· </p>
<p id="v17"><sup><small>17</small></sup>  και τώρα θανατώσατε εκ των παιδίων πάντα τα αρσενικά, και θανατώσατε πάσας τας γυναίκας, όσαι εγνώρισαν άνδρα, κοιμηθείσαι μετ' αυτού· </p>
<p id="v18"><sup><small>18</small></sup>  πάντα όμως τα κοράσια, όσα δεν εγνώρισαν κοίτην ανδρός, φυλάξατε ζώντα δι' εαυτούς· </p>
<p id="v19"><sup><small>19</small></sup>  και μείνατε έξω του στρατοπέδου επτά ημέρας· όστις εθανάτωσεν άνθρωπον, και όστις ήγγισε πεφονευμένον, καθαρίσθητε σεις και οι αιχμάλωτοί σας την τρίτην ημέραν και την εβδόμην ημέραν· </p>
<p id="v20"><sup><small>20</small></sup>  και καθαρίσατε πάντα τα ιμάτια και πάντα τα σκεύη τα δερμάτινα και πάντα τα ειργασμένα εκ τριχών αιγός και πάντα τα ξύλινα σκεύη. </p>
<p id="v21"><sup><small>21</small></sup>  Και είπεν Ελεάζαρ ο ιερεύς προς τους πολεμιστάς τους ερχομένους εις τον πόλεμον, Τούτο είναι το πρόσταγμα του νόμου, τον οποίον προσέταξεν ο Κύριος εις τον Μωϋσήν· </p>
<p id="v22"><sup><small>22</small></sup>  πλην το χρυσίον και το αργύριον, τον χαλκόν, τον σίδηρον, τον κασσίτερον και τον μόλυβδον, </p>
<p id="v23"><sup><small>23</small></sup>  παν ό,τι δύναται να εμβή εις το πυρ, θέλετε περάσει διά του πυρός και θέλει είσθαι καθαρόν· πρέπει όμως να καθαρισθή και διά του ύδατος του καθαρισμού· και παν ό,τι δεν εμβαίνει εις το πυρ, θέλετε περάσει διά του ύδατος· </p>
<p id="v24"><sup><small>24</small></sup>  και θέλετε πλύνει τα ιμάτιά σας την εβδόμην ημέραν και θέλετε είσθαι καθαροί· και μετά ταύτα θέλετε εισέλθει εις το στρατόπεδον. </p>
<p id="v25"><sup><small>25</small></sup>  Και ελάλησε Κύριος προς τον Μωϋσήν λέγων, </p>
<p id="v26"><sup><small>26</small></sup>  Λάβε τον αριθμόν των λαφύρων της αιχμαλωσίας, από ανθρώπου έως κτήνους, συ και Ελεάζαρ ο ιερεύς και οι αρχηγοί των πατριών της συναγωγής· </p>
<p id="v27"><sup><small>27</small></sup>  και διαίρεσον τα λάφυρα εις δύο μεταξύ των πολεμιστών των εξελθόντων εις τον πόλεμον και πάσης της συναγωγής· </p>
<p id="v28"><sup><small>28</small></sup>  και αφαίρεσον διά τον Κύριον απόδομα εκ των ανδρών, των πολεμιστών, των εξελθόντων εις τον πόλεμον, ανά εν εκ πεντακοσίων, από ανθρώπων και από βοών και από όνων και από προβάτων· </p>
<p id="v29"><sup><small>29</small></sup>  από του ημίσεως αυτών θέλετε λάβει και δώσει εις Ελεάζαρ τον ιερέα προσφοράν του Κυρίου· </p>
<p id="v30"><sup><small>30</small></sup>  και από του ημίσεως μεριδίον των υιών Ισραήλ θέλεις λάβει εν μερίδιον από πεντήκοντα, από ανθρώπων, από βοών, από όνων και από προβάτων, από παντός κτήνους, και θέλεις δώσει αυτά εις τους Λευΐτας, τους φυλάττοντας τας φυλακάς της σκηνής του Κυρίου. </p>
<p id="v31"><sup><small>31</small></sup>  Και έκαμεν ο Μωϋσής και Ελεάζαρ ο ιερεύς καθώς προσέταξε Κύριος εις τον Μωϋσήν. </p>
<p id="v32"><sup><small>32</small></sup>  Και τα λάφυρα τα εναπολειφθέντα εκ της λεηλασίας, την οποίαν έκαμον οι άνδρες οι πολεμισταί, ήσαν πρόβατα εξακόσια, εβδομήκοντα πέντε χιλιάδες, </p>
<p id="v33"><sup><small>33</small></sup>  και βόες εβδομήκοντα δύο χιλιάδες, </p>
<p id="v34"><sup><small>34</small></sup>  και όνοι χιλιάδες εξήκοντα μία, </p>
<p id="v35"><sup><small>35</small></sup>  και ψυχαί ανθρώπων, από των γυναικών αίτινες δεν εγνώρισαν κοίτην ανδρός, πάσαι αι ψυχαί, τριάκοντα δύο χιλιάδες. </p>
<p id="v36"><sup><small>36</small></sup>  Και το ήμισυ, το μερίδιον των εξελθόντων εις τον πόλεμον, ήτο κατά τον αριθμόν, τα πρόβατα τριακόσια τριάκοντα επτά χιλιάδες και πεντακόσια· </p>
<p id="v37"><sup><small>37</small></sup>  και το απόδομα του Κυρίου από των προβάτων ήτο εξακόσια εβδομήκοντα πέντε· </p>
<p id="v38"><sup><small>38</small></sup>  και οι βόες τριάκοντα εξ χιλιάδες, και το απόδομα του Κυρίου εβδομήκοντα δύο· </p>
<p id="v39"><sup><small>39</small></sup>  και οι όνοι τριάκοντα χιλιάδες και πεντακόσιοι, και το απόδομα του Κυρίου εις και εξήκοντα· </p>
<p id="v40"><sup><small>40</small></sup>  και ψυχαί ανθρώπων ήσαν δεκαέξ χιλιάδες, και το απόδομα του Κυρίου τριάκοντα δύο ψυχαί. </p>
<p id="v41"><sup><small>41</small></sup>  Και έδωκεν ο Μωϋσής το απόδομα, την προσφοράν του Κυρίου, εις Ελεάζαρ τον ιερέα, καθώς προσέταξε Κύριος εις τον Μωϋσήν. </p>
<p id="v42"><sup><small>42</small></sup>  Και από του ημίσεως μεριδίου των υιών Ισραήλ, το οποίον ο Μωϋσής εξεχώρισεν από του μεριδίου των ανδρών των πολεμιστών· </p>
<p id="v43"><sup><small>43</small></sup>  και τούτο το ήμισυ της συναγωγής ήτο πρόβατα τριακόσια τριάκοντα επτά χιλιάδες και πεντακόσια, </p>
<p id="v44"><sup><small>44</small></sup>  και βόες τριάκοντα εξ χιλιάδες, </p>
<p id="v45"><sup><small>45</small></sup>  και όνοι τριάκοντα χιλιάδες και πεντακόσιοι, </p>
<p id="v46"><sup><small>46</small></sup>  και ψυχαί ανθρώπων δεκαέξ χιλιάδες· </p>
<p id="v47"><sup><small>47</small></sup>  και έλαβεν ο Μωϋσής από του ημίσεως μεριδίου των υιών Ισραήλ ανά εν εκ πεντήκοντα, από ανθρώπων και από κτηνών, και έδωκεν αυτά εις τους Λευΐτας, τους φυλάττοντας τας φυλακάς της σκηνής του Κυρίου, καθώς προσέταξε Κύριος εις τον Μωϋσήν </p>
<p id="v48"><sup><small>48</small></sup>  Και προσήλθον εις τον Μωϋσήν οι αρχηγοί οι επί των χιλιάδων του στρατεύματος, χιλίαρχοι και εκατόνταρχοι, </p>
<p id="v49"><sup><small>49</small></sup>  και είπον προς τον Μωϋσήν, Οι δούλοί σου έλαβον τον αριθμόν των ανδρών των πολεμιστών των υπό την επιστασίαν ημών, και δεν λείπει εξ ημών ουδέ είς· </p>
<p id="v50"><sup><small>50</small></sup>  και εφέραμε τα δώρα του Κυρίου, έκαστος ό,τι εύρηκε, σκεύη χρυσά, αλύσους και βραχιόλια, δακτυλίδια, ενώτια και περιδέραια, διά να γείνη εξιλέωσις υπέρ των ψυχών ημών ενώπιον του Κυρίου. </p>
<p id="v51"><sup><small>51</small></sup>  Και έλαβεν ο Μωϋσής και Ελεάζαρ ο ιερεύς το χρυσίον παρ' αυτών όλον εις σκεύη ειργασμένα. </p>
<p id="v52"><sup><small>52</small></sup>  Και παν το χρυσίον της προσφοράς των χιλιάρχων και εκατοντάρχων, το οποίον προσέφεραν εις τον Κύριον, ήτο δεκαέξ χιλιάδες επτακόσιοι πεντήκοντα σίκλοι. </p>
<p id="v53"><sup><small>53</small></sup>  Διότι οι άνδρες οι πολεμισταί είχον λαφυραγωγήσει έκαστος δι' εαυτόν. </p>
<p id="v54"><sup><small>54</small></sup>  Και έλαβεν ο Μωϋσής και Ελεάζαρ ο ιερεύς το χρυσίον παρά των χιλιάρχων και εκατοντάρχων και έφεραν αυτό εις την σκηνήν του μαρτυρίου εις μνημόσυνον των υιών Ισραήλ ενώπιον του Κυρίου. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/el/Bible/Numbers/30">Αριθμοί - Κεφάλαιο 30</a></td>
        <td><a href="/el/Bible/Numbers/Index">Δείκτης</a></td>
        <td><a href="/el/Bible/Numbers/32">Αριθμοί - Κεφάλαιο 32</a></td>
      </tr>
    </tbody>
  </table>
</figure>
<h2>Παραπομπές</h2>
<div>
<ol>
  <li id="fn1"><a href="#cite1">↑</a> 31:1-2 <i>Στο όνομα του Κυρίου, του Θεού του Ισραήλ</i>: <a href="/el/The_Urantia_Book/70#p1_15">ΒΟ 70:1.15</a>. </li>
  <li id="fn2"><a href="#cite2">↑</a> 31:3-31 <i>Επιδρομές βαρβάρων</i>: <a href="/el/The_Urantia_Book/70#p1_15">ΒΟ 70:1.15</a>. </li>
  <li id="fn3"><a href="#cite3">↑</a> 31:7 <i>Καταστρέψτε όλα τα αρσενικά</i>: <a href="/el/The_Urantia_Book/69#p8_3">ΒΟ 69:8.3</a>. </li>
  <li id="fn4"><a href="#cite4">↑</a> 31:9,15-18 <i>Αιχμαλωτίστε τα θηλυκά</i>: <a href="/el/The_Urantia_Book/69#p8_4">ΒΟ 69:8.4</a>. </li>
  <li id="fn5"><a href="#cite5">↑</a> 31:12-24 <i>Καθαρίστε τη λεία που κατακτήθηκε στον πόλεμο</i>: <a href="/el/The_Urantia_Book/90#p5_3">ΒΟ 90:5.3</a>. </li>
</ol>
</div>
