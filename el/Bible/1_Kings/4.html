<!--
title: Βασιλειών Γ' - Κεφάλαιο 4
description: 
published: true
date: 2023-11-8T20:18:9Z
tags: bible, bible—1 kings
editor: ckeditor
dateCreated: 2022-8-14T13:24:11Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/el/Bible/1_Kings/3">
          <span class="mdi mdi-arrow-left-drop-circle"></span><span class="pl-2">Βασιλειών Γ' - Κεφάλαιο 3</span>
        </a>
        </td>
        <td>
        <a href="/el/Bible/1_Kings/Index">
          <span class="mdi mdi-book-open-variant"></span><span class="pl-2">Δείκτης</span>
        </a>
        </td>
        <td>
        <a href="/el/Bible/1_Kings/5">
          <span class="pr-2">Βασιλειών Γ' - Κεφάλαιο 5</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Ο δε βασιλεύς Σολομών εβασίλευεν επί πάντα τον Ισραήλ. </p>
<p id="v2"><sup><small>2</small></sup>  Και ούτοι ήσαν οι άρχοντες, τους οποίους είχεν· Αζαρίας, ο υιός του Σαδώκ, αυλάρχης· </p>
<p id="v3"><sup><small>3</small></sup>  Ελιορέφ και Αχιά, οι υιοί του Σεισά, γραμματείς· Ιωσαφάτ, ο υιός του Αχιούδ, υπομνηματογράφος· </p>
<p id="v4"><sup><small>4</small></sup>  και Βεναΐας, ο υιός του Ιωδαέ, επί του στρατεύματος· και Σαδώκ και Αβιάθαρ, ιερείς· </p>
<p id="v5"><sup><small>5</small></sup>  και Αζαρίας, ο υιός του Νάθαν, επί τους σιτάρχας· και Ζαβούδ, υιός του Νάθαν, πρώτος αξιωματικός, φίλος του βασιλέως· </p>
<p id="v6"><sup><small>6</small></sup>  και Αχισάρ, οικονόμος· και Αδωνιράμ, ο υιός του Αβδά, επί των φόρων. </p>
<p id="v7"><sup><small>7</small></sup>  είχε δε ο Σολομών δώδεκα σιτάρχας επί πάντα τον Ισραήλ, και προέβλεπον τας τροφάς εις τον βασιλέα και εις τον οίκον αυτού· ενός μηνός πρόβλεψιν έκαμνεν έκαστος τον χρόνον. </p>
<p id="v8"><sup><small>8</small></sup>  Και ταύτα είναι τα ονόματα αυτών· ο υιός του Ουρ σιτάρχης εν τω όρει Εφραΐμ· </p>
<p id="v9"><sup><small>9</small></sup>  ο υιός του Δεκέρ, εν Μακάς και εν Σααλβίμ και Βαιθ-σεμές και Αιλών της Βαιθ-ανάν· </p>
<p id="v10"><sup><small>10</small></sup>  ο υιός του Έσεδ, εν Αρουβώθ· υπό τούτον ήτο Σωχώ και πάσα γη Εφέρ· </p>
<p id="v11"><sup><small>11</small></sup>  ο υιός του Αβιναάβ, εν πάση τη Νάφαθ-δώρ· ούτος είχε γυναίκα Ταφάθ, την θυγατέρα του Σολομώντος· </p>
<p id="v12"><sup><small>12</small></sup>  Βαανά, ο υιός του Αχιλούδ, εν Θαανάχ και Μεγιδδώ και πάση τη αιθ-σαν, ήτις είναι πλησίον της Σαρθανά υπό την Ιεζραέλ, από Βαιθ-σαν έως Αβέλ-μεολά, έως επέκεινα Ιοκμεάμ· </p>
<p id="v13"><sup><small>13</small></sup>  ο υιός του Γεβέρ, εν Ραμώθ-γαλαάδ· ούτος είχε τας κώμας του Ιαείρ, υιού Μανασσή, τας εν Γαλαάδ· ούτος είχε και την επαρχίαν Αργόβ, την εν Βασάν, εξήκοντα πόλεις μεγάλας με τείχη και χαλκίνους μοχλούς· </p>
<p id="v14"><sup><small>14</small></sup>  Αχιναδάβ, ο υιός του Ιδδώ, εν Μαχαναΐμ· </p>
<p id="v15"><sup><small>15</small></sup>  Αχιμάας, εν Νεφθαλί· και ούτος έλαβε διά γυναίκα Βασεμάθ, την θυγατέρα του Σολομώντος· </p>
<p id="v16"><sup><small>16</small></sup>  Βαανά, ο υιός του Χουσαΐ, εν Ασιήρ και εν Αλώθ· </p>
<p id="v17"><sup><small>17</small></sup>  Ιωσαφάτ, ο υιός του Φαρούα, εν Ισσάχαρ· </p>
<p id="v18"><sup><small>18</small></sup>  Σιμεΐ, ο υιός του Ηλά, εν Βενιαμίν· </p>
<p id="v19"><sup><small>19</small></sup>  Γεβέρ, ο υιός του Ουρεί, εν γη Γαλαάδ, τη γη του Σηών βασιλέως των Αμορραίων και του Ωγ βασιλέως της Βασάν· και ήτο ο μόνος σιτάρχης εν ταύτη τη γη. </p>
<p id="v20"><sup><small>20</small></sup>  Ο Ιούδας και ο Ισραήλ ήσαν πολυάριθμοι ως η άμμος η παρά την θάλασσαν κατά το πλήθος, τρώγοντες και πίνοντες και ευθυμούντες. </p>
<p id="v21"><sup><small>21</small></sup>  Και εξουσίαζεν ο Σολομών επί πάντα τα βασίλεια, από του ποταμού έως της γης των Φιλισταίων, και έως των ορίων της Αιγύπτου· και έφερον δώρα και ήσαν δούλοι εις τον Σολομώντα καθ' όλας τας ημέρας της ζωής αυτού. </p>
<p id="v22"><sup><small>22</small></sup>  Η δε τροφή του Σολομώντος διά μίαν ημέραν ήτο τριάκοντα κόροι σεμιδάλεως και εξήκοντα κόροι αλεύρου, </p>
<p id="v23"><sup><small>23</small></sup>  δέκα βόες σιτευτοί και είκοσι βόες νομαδικοί και εκατόν πρόβατα, εκτός ελάφων και αγρίων αιγών και δορκάδων και πτηνών θρεπτών. </p>
<p id="v24"><sup><small>24</small></sup>  Διότι εξουσίαζεν επί πάσαν την γην εντεύθεν του ποταμού, από Θαψά έως Γάζης, επί πάντας τους βασιλείς εντεύθεν του ποταμού· και είχεν ειρήνην πανταχόθεν κύκλω αυτού. </p>
<p id="v25"><sup><small>25</small></sup>  Κατώκει δε ο Ιούδας και ο Ισραήλ εν ασφαλεία, έκαστος υπό την άμπελον αυτού και υπό την συκήν αυτού, από Δαν έως Βηρ-σαβεέ, πάσας τας ημέρας του Σολομώντος. </p>
<p id="v26"><sup><small>26</small></sup>  Και είχεν ο Σολομών τεσσαράκοντα χιλιάδας σταύλους ίππων διά τας αμάξας αυτού και δώδεκα χιλιάδας ιππείς. </p>
<p id="v27"><sup><small>27</small></sup>  Και οι σιτάρχαι εκείνοι προεμήθευον τροφάς διά τον βασιλέα Σολομώντα και διά πάντας τους προσερχομένους εις την τράπεζαν του βασιλέως Σολομώντος, έκαστος εις τον μήνα αυτού· δεν άφινον να γίνηται ουδεμία έλλειψις. </p>
<p id="v28"><sup><small>28</small></sup>  Έφερον έτι κριθάς και άχυρον διά τους ίππους και τας ημιόνους, εις τον τόπον όπου ήσαν, έκαστος κατά το διωρισμένον εις αυτόν. </p>
<p id="v29"><sup><small>29</small></sup>  Και έδωκεν ο Θεός εις τον Σολομώντα σοφίαν και φρόνησιν πολλήν σφόδρα και έκτασιν πνεύματος, ως η άμμος η παρά το χείλος της θαλάσσης. </p>
<p id="v30"><sup><small>30</small></sup>  Και υπερέβη η σοφία του Σολομώντος την σοφίαν πάντων των κατοίκων της ανατολής και πάσαν την σοφίαν της Αιγύπτου· </p>
<p id="v31"><sup><small>31</small></sup>  διότι ήτο σοφώτερος παρά πάντας τους ανθρώπους, παρά τον Εθάν τον Εζραΐτην και τον Αιμάν και τον Χαλκόλ και τον Δαρδά, τους υιούς του Μαώλ· και η φήμη αυτού ήτο εις πάντα τα έθνη κύκλω. </p>
<p id="v32"><sup><small>32</small></sup>  Και ελάλησε τρισχιλίας παροιμίας· και αι ωδαί αυτού ήσαν χίλιαι και πέντε. </p>
<p id="v33"><sup><small>33</small></sup>  Και ελάλησε περί δένδρων, από της κέδρου της εν τω Λιβάνω, μέχρι της υσσώπου της εκφυομένης επί του τοίχου· ελάλησεν έτι περί τετραπόδων και περί πτηνών και περί ερπετών και περί ιχθύων. </p>
<p id="v34"><sup><small>34</small></sup>  Και ήρχοντο εκ πάντων των λαών διά να ακούσωσι την σοφίαν του Σολομώντος, παρά πάντων των βασιλέων της γης, όσοι ήκουον την σοφίαν αυτού. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/el/Bible/1_Kings/3">
          <span class="mdi mdi-arrow-left-drop-circle"></span><span class="pl-2">Βασιλειών Γ' - Κεφάλαιο 3</span>
        </a>
        </td>
        <td>
        <a href="/el/Bible/1_Kings/Index">
          <span class="mdi mdi-book-open-variant"></span><span class="pl-2">Δείκτης</span>
        </a>
        </td>
        <td>
        <a href="/el/Bible/1_Kings/5">
          <span class="pr-2">Βασιλειών Γ' - Κεφάλαιο 5</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
