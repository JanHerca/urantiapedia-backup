<!--
title: Βασιλειών Γ' - Κεφάλαιο 8
description: 
published: true
date: 2023-11-8T20:18:9Z
tags: bible, bible—1 kings
editor: ckeditor
dateCreated: 2022-8-14T13:24:11Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/el/Bible/1_Kings/7">
          <span class="mdi mdi-arrow-left-drop-circle"></span><span class="pl-2">Βασιλειών Γ' - Κεφάλαιο 7</span>
        </a>
        </td>
        <td>
        <a href="/el/Bible/1_Kings/Index">
          <span class="mdi mdi-book-open-variant"></span><span class="pl-2">Δείκτης</span>
        </a>
        </td>
        <td>
        <a href="/el/Bible/1_Kings/9">
          <span class="pr-2">Βασιλειών Γ' - Κεφάλαιο 9</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Τότε συνήθροισεν ο βασιλεύς Σολομών προς εαυτόν εν Ιερουσαλήμ τους πρεσβυτέρους του Ισραήλ και πάντας τους αρχηγούς των φυλών, τους οικογενάρχας των υιών Ισραήλ, διά να αναβιβάσωσι την κιβωτόν της διαθήκης του Κυρίου εκ της πόλεως Δαβίδ, ήτις είναι η Σιών. </p>
<p id="v2"><sup><small>2</small></sup>  Και συνηθροίσθησαν πάντες οι άνδρες Ισραήλ προς τον βασιλέα Σολομώντα εν τη εορτή κατά τον μήνα Εθανείμ, όστις είναι ο έβδομος μην. </p>
<p id="v3"><sup><small>3</small></sup>  Και ήλθον πάντες οι πρεσβύτεροι του Ισραήλ και εσήκωσαν οι ιερείς την κιβωτόν. </p>
<p id="v4"><sup><small>4</small></sup>  Και ανεβίβασαν την κιβωτόν του Κυρίου και την σκηνήν του μαρτυρίου και πάντα τα σκεύη τα άγια τα εν τη σκηνή· οι ιερείς και οι Λευΐται ανεβίβασαν αυτά. </p>
<p id="v5"><sup><small>5</small></sup>  Και ο βασιλεύς Σολομών και πάσα η συναγωγή του Ισραήλ, οι συναχθέντες προς αυτόν, ήσαν μετ' αυτού έμπροσθεν της κιβωτού, θυσιάζοντες πρόβατα και βόας, όσα δεν ήτο δυνατόν να λογαριασθώσι και να αριθμηθώσι διά το πλήθος. </p>
<p id="v6"><sup><small>6</small></sup>  Και εισήγαγον οι ιερείς την κιβωτόν της διαθήκης του Κυρίου εις τον τόπον αυτής, εις το χρηστήριον του οίκου, εις τα άγια των αγίων, υποκάτω των πτερύγων των χερουβείμ. </p>
<p id="v7"><sup><small>7</small></sup>  Διότι τα χερουβείμ είχον εξηπλωμένας τας πτέρυγας επί τον τόπον της κιβωτού, και τα χερουβείμ εκάλυπτον την κιβωτόν και τους μοχλούς αυτής άνωθεν. </p>
<p id="v8"><sup><small>8</small></sup>  Και εξείχον οι μοχλοί, και εφαίνοντο τα άκρα των μοχλών εκ του αγίου τόπου έμπροσθεν του χρηστηρίου, έξωθεν όμως δεν εφαίνοντο· και είναι εκεί έως της σήμερον. </p>
<p id="v9"><sup><small>9</small></sup>  Δεν ήσαν εν τη κιβωτώ ειμή αι δύο λίθιναι πλάκες, τας οποίας ο Μωϋσής έθεσεν εκεί εν Χωρήβ, όπου ο Κύριος έκαμε διαθήκην προς τους υιούς Ισραήλ, ότε εξήλθον εκ γης Αιγύπτου. <sup id="cite1"><a href="#fn1">[1]</a></sup></p>
<p id="v10"><sup><small>10</small></sup>  Και ως εξήλθον οι ιερείς εκ του αγιαστηρίου, η νεφέλη ενέπλησε τον οίκον του Κυρίου· </p>
<p id="v11"><sup><small>11</small></sup>  και δεν ηδύναντο οι ιερείς να σταθώσι διά να λειτουργήσωσιν, εξ αιτίας της νεφέλης· διότι η δόξα του Κυρίου ενέπλησε τον οίκον του Κυρίου. </p>
<p id="v12"><sup><small>12</small></sup>  Τότε ελάλησεν ο Σολομών, Ο Κύριος είπεν ότι θέλει κατοικεί εν γνόφω· <sup id="cite2"><a href="#fn2">[2]</a></sup></p>
<p id="v13"><sup><small>13</small></sup>  ωκοδόμησα εις σε οίκον κατοικήσεως, τόπον διά να κατοικής αιωνίως. </p>
<p id="v14"><sup><small>14</small></sup>  Και στρέψας ο βασιλεύς το πρόσωπον αυτού, ευλόγησε πάσαν την συναγωγήν του Ισραήλ· πάσα δε η συναγωγή του Ισραήλ ίστατο. </p>
<p id="v15"><sup><small>15</small></sup>  Και είπεν, Ευλογητός Κύριος ο Θεός του Ισραήλ, όστις εξετέλεσε διά της χειρός αυτού εκείνο το οποίον ελάλησε διά του στόματος αυτού προς Δαβίδ τον πατέρα μου, λέγων, </p>
<p id="v16"><sup><small>16</small></sup>  Αφ' ης ημέρας εξήγαγον τον λαόν μου τον Ισραήλ εξ Αιγύπτου, δεν εξέλεξα από πασών των φυλών του Ισραήλ ουδεμίαν πόλιν διά να οικοδομηθή οίκος, ώστε να ήναι το όνομά μου εκεί· αλλ' εξέλεξα τον Δαβίδ, διά να ήναι επί τον λαόν μου Ισραήλ. </p>
<p id="v17"><sup><small>17</small></sup>  Και ήλθεν εις την καρδίαν Δαβίδ του πατρός μου να οικοδομήση οίκον εις το όνομα Κυρίου του Θεού του Ισραήλ. </p>
<p id="v18"><sup><small>18</small></sup>  Αλλ' ο Κύριος είπε προς Δαβίδ τον πατέρα μου, Επειδή ήλθεν εις την καρδίαν σου να οικοδομήσης οίκον εις το όνομά μου, καλώς μεν έκαμες ότι συνέλαβες τούτο εν τη καρδία σου· </p>
<p id="v19"><sup><small>19</small></sup>  πλην συ δεν θέλεις οικοδομήσει τον οίκον· αλλ' ο υιός σου, όστις θέλει εξέλθει εκ της οσφύος σου, ούτος θέλει οικοδομήσει τον οίκον εις το όνομά μου. </p>
<p id="v20"><sup><small>20</small></sup>  Ο Κύριος λοιπόν εξεπλήρωσε τον λόγον αυτού, τον οποίον ελάλησε· και εγώ ανέστην αντί Δαβίδ του πατρός μου, και εκάθησα επί του θρόνου του Ισραήλ, καθώς ελάλησεν ο Κύριος, και ωκοδόμησα τον οίκον εις το όνομα Κυρίου του Θεού του Ισραήλ. </p>
<p id="v21"><sup><small>21</small></sup>  Και διώρισα εκεί τόπον διά την κιβωτόν, εν ή κείται η διαθήκη του Κυρίου, την οποίαν έκαμε προς τους πατέρας ημών, ότε εξήγαγεν αυτούς εκ γης Αιγύπτου. </p>
<p id="v22"><sup><small>22</small></sup>  Και σταθείς ο Σολομών έμπροσθεν του θυσιαστηρίου του Κυρίου, ενώπιον πάσης της συναγωγής του Ισραήλ, εξέτεινε τας χείρας αυτού προς τον ουρανόν, </p>
<p id="v23"><sup><small>23</small></sup>  και είπε, Κύριε Θεέ του Ισραήλ, δεν είναι Θεός όμοιός σου εκ τω ουρανώ άνω και επί της γης κάτω, όστις φυλάττεις την διαθήκην και το έλεος προς τους δούλους σου τους περιπατούντας ενώπιόν σου εν όλη τη καρδία αυτών· <sup id="cite3"><a href="#fn3">[3]</a></sup></p>
<p id="v24"><sup><small>24</small></sup>  όστις εφύλαξας προς τον δούλον σου Δαβίδ τον πατέρα μου όσα ελάλησας προς αυτόν· και ελάλησας διά του στόματός σου και εξετέλεσας διά της χειρός σου, καθώς την ημέραν ταύτην. </p>
<p id="v25"><sup><small>25</small></sup>  Και τώρα, Κύριε Θεέ του Ισραήλ, φύλαξον προς τον δούλον σου Δαβίδ τον πατέρα μου εκείνο το οποίον υπεσχέθης προς αυτόν, λέγων, Δεν θέλει εκλείψει εις σε ανήρ απ' έμπροσθέν μου καθήμενος επί του θρόνου του Ισραήλ, μόνον εάν προσέχωσιν οι υιοί σου εις την οδόν αυτών, διά να περιπατώσιν ενώπιόν μου, καθώς συ περιεπάτησας ενώπιόν μου. </p>
<p id="v26"><sup><small>26</small></sup>  Τώρα λοιπόν, Θεέ του Ισραήλ, ας αληθεύση, δέομαι, ο λόγος σου, τον οποίον ελάλησας προς τον δούλον σου Δαβίδ τον πατέρα μου. </p>
<p id="v27"><sup><small>27</small></sup>  Αλλά θέλει αληθώς κατοικήσει Θεός επί της γης; ιδού, ο ουρανός και ο ουρανός των ουρανών δεν είναι ικανοί να σε χωρέσωσι· πόσον ολιγώτερον ο οίκος ούτος, τον οποίον ωκοδόμησα. <sup id="cite4"><a href="#fn4">[4]</a></sup></p>
<p id="v28"><sup><small>28</small></sup>  Πλην επίβλεψον επί την προσευχήν του δούλου σου και επί την δέησιν αυτού, Κύριε Θεέ μου, ώστε να εισακούσης της κραυγής και της δεήσεως, την οποίαν ο δούλός σου δέεται ενώπιόν σου την σήμερον. </p>
<p id="v29"><sup><small>29</small></sup>  διά να ήναι οι οφθαλμοί σου ανεωγμένοι προς τον οίκον τούτον νύκτα και ημέραν, προς τον τόπον περί του οποίου είπας, Το όνομά μου θέλει είσθαι εκεί· διά να εισακούης της δεήσεως, την οποίαν ο δούλός σου θέλει δέεσθαι εν τω τόπω τούτω. </p>
<p id="v30"><sup><small>30</small></sup>  Και επάκουε της δεήσεως του δούλου σου και του λαού σου Ισραήλ, όταν προσεύχωνται εν τω τόπω τούτω· και άκουε συ εκ του τόπου της κατοικήσεώς σου, εκ του ουρανού· και ακούων, γίνου ίλεως. <sup id="cite5"><a href="#fn5">[5]</a></sup></p>
<p id="v31"><sup><small>31</small></sup>  Εάν αμαρτήση τις άνθρωπος εις τον πλησίον αυτού και ζητήση όρκον παρ' αυτού διά να κάμη αυτόν να ορκισθή, και ο όρκος έλθη έμπροσθεν του θυσιαστηρίου σου εν τω οίκω τούτω, </p>
<p id="v32"><sup><small>32</small></sup>  τότε συ επάκουσον εκ του ουρανού και ενέργησον και κρίνον τους δούλους σου, καταδικάζων μεν τον άνομον, ώστε να στρέψης κατά της κεφαλής αυτού την πράξιν αυτού, δικαιόνων δε τον δίκαιον, ώστε να αποδώσης εις αυτόν κατά την δικαιοσύνην αυτού. </p>
<p id="v33"><sup><small>33</small></sup>  Όταν κτυπηθή ο λαός σου Ισραήλ έμπροσθεν του εχθρού, διότι ημάρτησαν εις σε, και επιστρέψωσι προς σε και δοξάσωσι το όνομά σου και προσευχηθώσι και δεηθώσιν ενώπιόν σου εν τω οίκω τούτω, </p>
<p id="v34"><sup><small>34</small></sup>  τότε συ επάκουσον εκ του ουρανού και συγχώρησον την αμαρτίαν του λαού σου Ισραήλ, και επανάγαγε αυτούς εις την γην, την οποίαν έδωκας εις τους πατέρας αυτών. </p>
<p id="v35"><sup><small>35</small></sup>  Όταν ο ουρανός κλεισθή, και δεν γίνηται βροχή, διότι ημάρτησαν εις σε, εάν προσευχηθώσι προς τον τόπον τούτον και δοξάσωσι το όνομά σου και επιστρέψωσιν από των αμαρτιών αυτών, αφού ταπεινώσης αυτούς, </p>
<p id="v36"><sup><small>36</small></sup>  τότε συ επάκουσον εκ του ουρανού και συγχώρησον την αμαρτίαν των δούλων σου και του λαού σου Ισραήλ, διδάξας αυτούς την οδόν την αγαθήν, εις την οποίαν πρέπει να περιπατώσι, και δος βροχήν επί την γην σου, την οποίαν έδωκας εις τον λαόν σου διά κληρονομίαν. </p>
<p id="v37"><sup><small>37</small></sup>  Πείνα εάν γείνη εν τη γη, θανατικόν εάν γείνη, ανεμοφθορία, ερυσίβη, ακρίς, βρούχος εάν γείνη, ο εχθρός αυτών εάν πολιορκήση αυτούς εν τω τόπω της κατοικίας αυτών, οποιαδήποτε πληγή, οποιαδήποτε νόσος γείνη, </p>
<p id="v38"><sup><small>38</small></sup>  πάσαν προσευχήν, πάσαν δέησιν γινομένην υπό παντός ανθρώπου, υπό παντός του λαού σου Ισραήλ, όταν γνωρίση έκαστος την πληγήν της καρδίας αυτού και εκτείνη τας χείρας αυτού προς τον οίκον τούτον, </p>
<p id="v39"><sup><small>39</small></sup>  τότε συ επάκουσον εκ του ουρανού, του τόπου της κατοικήσεώς σου, και συγχώρησον και ενέργησον και δος εις έκαστον κατά πάσας τας οδούς αυτού, όπως γνωρίζεις την καρδίαν αυτού, διότι συ, μόνος συ, γνωρίζεις τας καρδίας πάντων των υιών ανθρώπων. <sup id="cite6"><a href="#fn6">[6]</a></sup></p>
<p id="v40"><sup><small>40</small></sup>  διά να σε φοβώνται πάσας τας ημέρας όσας ζώσιν επί προσώπου της γης, την οποίαν έδωκας εις τους πατέρας ημών. </p>
<p id="v41"><sup><small>41</small></sup>  Και τον ξένον έτι, όστις δεν είναι εκ του λαού σου Ισραήλ, αλλ' έρχεται από γης μακράς διά το όνομά σου, </p>
<p id="v42"><sup><small>42</small></sup>  διότι θέλουσιν ακούσει το όνομά σου το μέγα και την χείρα σου την κραταιάν και τον βραχίονά σου τον εξηπλωμένον, όταν έλθη και προσευχηθή προς τον οίκον τούτον, </p>
<p id="v43"><sup><small>43</small></sup>  συ επάκουσον εκ του ουρανού, του τόπου της κατοικήσεώς σου, και ενέργησον κατά πάντα περί όσων ο ξένος σε επικαλεσθή· διά να γνωρίσωσι πάντες οι λαοί της γης το όνομά σου, να σε φοβώνται, καθώς ο λαός σου Ισραήλ· και διά να γνωρίσωσιν ότι το όνομά σου εκλήθη επί τον οίκον τούτον, τον οποίον ωκοδόμησα. </p>
<p id="v44"><sup><small>44</small></sup>  Όταν ο λαός σου εξέλθη εις πόλεμον εναντίον των εχθρών αυτών, όπου αποστείλης αυτούς, και προσευχηθώσιν εις τον Κύριον, προς την πόλιν, την οποίαν εξέλεξας, και τον οίκον, τον οποίον ωκοδόμησα εις το όνομά σου, </p>
<p id="v45"><sup><small>45</small></sup>  τότε επάκουσον εκ του ουρανού της προσευχής αυτών και της δεήσεως αυτών, και κάμε το δίκαιον αυτών. </p>
<p id="v46"><sup><small>46</small></sup>  Όταν αμαρτήσωσιν εις σε, διότι ουδείς άνθρωπος είναι αναμάρτητος, και οργισθής εις αυτούς και παραδώσης αυτούς εις τον εχθρόν, ώστε οι αιχμαλωτισταί να φέρωσιν αυτούς αιχμαλώτους εις την γην του εχθρού, μακράν ή πλησίον, <sup id="cite7"><a href="#fn7">[7]</a></sup></p>
<p id="v47"><sup><small>47</small></sup>  και έλθωσιν εις εαυτούς εν τη γη, όπου εφέρθησαν αιχμάλωτοι, και επιστρέψωσι και δεηθώσι προς σε εν τη γη των αιχμαλωτισάντων αυτούς, λέγοντες, Ημάρτομεν, ηνομήσαμεν, ηδικήσαμεν, </p>
<p id="v48"><sup><small>48</small></sup>  και επιστρέψωσι προς σε εξ όλης της καρδίας αυτών και εξ όλης της ψυχής αυτών, εν τη γη των εχθρών των αιχμαλωτισάντων αυτούς, και προσευχηθώσι προς σε προς την γην αυτών την οποίαν έδωκας εις τους πατέρας αυτών, την πόλιν την οποίαν εξέλεξας, και τον οίκον τον οποίον ωκοδόμησα εις το όνομά σου, </p>
<p id="v49"><sup><small>49</small></sup>  τότε επάκουσον εκ του ουρανού, του τόπου της κατοικήσεώς σου, της προσευχής αυτών και της δεήσεως αυτών και κάμε το δίκαιον αυτών, </p>
<p id="v50"><sup><small>50</small></sup>  και συγχώρησον εις τον λαόν σου, τον αμαρτήσαντα εις σε, και άφες πάσας τας παραβάσεις αυτών, διά των οποίων έγειναν παραβάται εναντίον σου, και κίνησον εις οικτιρμόν αυτών τους αιχμαλωτίσαντας αυτούς ώστε να οικτείρωσιν αυτούς· </p>
<p id="v51"><sup><small>51</small></sup>  διότι λαός σου και κληρονομία σου είναι, τον οποίον εξήγαγες εξ Αιγύπτου, εκ μέσου του σιδηρού χωνευτηρίου. </p>
<p id="v52"><sup><small>52</small></sup>  Ας ήναι λοιπόν οι οφθαλμοί σου ανεωγμένοι εις την δέησιν του δούλου σου και εις την δέησιν του λαού σου Ισραήλ, διά να εισακούης αυτούς περί όσων σε επικαλεσθώσι, </p>
<p id="v53"><sup><small>53</small></sup>  διότι συ εξεχώρισας αυτούς από πάντων των λαών της γης, διά να ήναι κληρονομία σου, καθώς ελάλησας διά χειρός Μωϋσέως του δούλου σου, ότε εξήγαγες τους πατέρας ημών εξ Αιγύπτου, Δέσποτα Κύριε. </p>
<p id="v54"><sup><small>54</small></sup>  Και αφού ετελείωσεν ο Σολομών να κάμνη όλην την προσευχήν και την δέησιν ταύτην προς τον Κύριον, εσηκώθη απ' έμπροσθεν του θυσιαστηρίου του Κυρίου, όπου ήτο γονυπετής με τας χείρας αυτού εξηπλωμένας προς τον ουρανόν. </p>
<p id="v55"><sup><small>55</small></sup>  Και εστάθη και ευλόγησε πάσαν την σύναξιν του Ισραήλ μετά φωνής μεγάλης, λέγων, </p>
<p id="v56"><sup><small>56</small></sup>  Ευλογητός Κύριος, όστις έδωκεν ανάπαυσιν εις τον λαόν αυτού Ισραήλ, κατά πάντα όσα υπεσχέθη· δεν έπεσεν ουδέ εις εκ πάντων των λόγων των αγαθών, τους οποίους ελάλησε διά χειρός Μωϋσέως του δούλου αυτού. </p>
<p id="v57"><sup><small>57</small></sup>  Γένοιτο Κύριος ο Θεός ημών μεθ' ημών, καθώς ήτο μετά των πατέρων ημών να μη αφήση ημάς, μηδέ να εγκαταλείψη ημάς· </p>
<p id="v58"><sup><small>58</small></sup>  διά να επικλίνη τας καρδίας ημών εις εαυτόν ώστε να περιπατώμεν εις πάσας τας οδούς αυτού και να φυλάττωμεν τας εντολάς αυτού και τα διατάγματα αυτού και τας κρίσεις αυτού, τα οποία προσέταξεν εις τους πατέρας ημών. </p>
<p id="v59"><sup><small>59</small></sup>  Και ούτοι οι λόγοι μου, τους οποίους εδεήθην ενώπιον του Κυρίου, να ήναι ημέραν και νύκτα πλησίον Κυρίου του Θεού ημών, διά να κάμνη το δίκαιον του δούλου αυτού και το δίκαιον του λαού αυτού Ισραήλ, κατά την ανάγκην εκάστης ημέρας· </p>
<p id="v60"><sup><small>60</small></sup>  διά να γνωρίσωσι πάντες οι λαοί της γης, ότι ο Κύριος, αυτός είναι ο Θεός, ουδείς άλλος. </p>
<p id="v61"><sup><small>61</small></sup>  Ας ήναι λοιπόν η καρδία σας τελεία προς Κύριον τον Θεόν ημών, διά να περιπατήτε εις τα διατάγματα αυτού και να φυλάττητε τας εντολάς αυτού, καθώς εν τη ημέρα ταύτη. <sup id="cite8"><a href="#fn8">[8]</a></sup></p>
<p id="v62"><sup><small>62</small></sup>  Και ο βασιλεύς και πας ο Ισραήλ μετ' αυτού, προσέφεραν θυσίαν ενώπιον του Κυρίου. </p>
<p id="v63"><sup><small>63</small></sup>  Και εθυσίασεν Σολομών τας θυσίας τας ειρηνικάς, τας οποίας προσέφερεν εις τον Κύριον, εικοσιδύο χιλιάδας βοών και εκατόν είκοσι χιλιάδας προβάτων· ούτως εγκαινίασαν τον οίκον του Κυρίου ο βασιλεύς και πάντες οι υιοί Ισραήλ. </p>
<p id="v64"><sup><small>64</small></sup>  Την αυτήν ημέραν καθιέρωσεν ο βασιλεύς το μέσον της αυλής της κατά πρόσωπον του οίκου του Κυρίου· διότι εκεί προσέφερε τα ολοκαυτώματα και την εξ αλφίτων προσφοράν και το στέαρ των ειρηνικών προσφορών· επειδή το θυσιαστήριον το χάλκινον, το κατ' έμπροσθεν του Κυρίου, ήτο μικρόν ώστε να χωρέση τα ολοκαυτώματα και την εξ αλφίτων προσφοράν και το στέαρ των ειρηνικών προσφορών. </p>
<p id="v65"><sup><small>65</small></sup>  Και κατ' εκείνον τον καιρόν έκαμεν Σολομών την εορτήν, και πας ο Ισραήλ μετ' αυτού, σύναξις μεγάλη, από της εισόδου Αιμάθ μέχρι του ποταμού Αιγύπτου, ενώπιον Κυρίου του Θεού ημών, επτά ημέρας και επτά ημέρας, δεκατέσσαρας ημέρας. </p>
<p id="v66"><sup><small>66</small></sup>  την ογδόην ημέραν απέλυσε τον λαόν· και ευλόγησαν τον βασιλέα και ανεχώρησαν εις τας σκηνάς αυτών, χαίροντες και ευφραινόμενοι εκ καρδίας, διά πάντα τα αγαθά όσα ο Κύριος έκαμε προς Δαβίδ τον δούλον αυτού και προς Ισραήλ τον λαόν αυτού. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/el/Bible/1_Kings/7">
          <span class="mdi mdi-arrow-left-drop-circle"></span><span class="pl-2">Βασιλειών Γ' - Κεφάλαιο 7</span>
        </a>
        </td>
        <td>
        <a href="/el/Bible/1_Kings/Index">
          <span class="mdi mdi-book-open-variant"></span><span class="pl-2">Δείκτης</span>
        </a>
        </td>
        <td>
        <a href="/el/Bible/1_Kings/9">
          <span class="pr-2">Βασιλειών Γ' - Κεφάλαιο 9</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Παραπομπές</h2>
<div>
<ol>
  <li id="fn1"><a href="#cite1">↑</a> 8:9 <i>Νέα φετίχ</i>: <a href="/el/The_Urantia_Book/88#p2_5">ΒΟ 88:2.5</a>. </li>
  <li id="fn2"><a href="#cite2">↑</a> 8:12 <i>Ο Θεός κατοικεί στο πυκνό σκοτάδι</i>: <a href="/el/The_Urantia_Book/2#p1_1">ΒΟ 2:1.1</a>.  <i>Σκοτεινά σώματα βαρύτητας</i>: <a href="/el/The_Urantia_Book/14#p1_7">ΒΟ 14:1.7</a>. </li>
  <li id="fn3"><a href="#cite3">↑</a> 8:23 <i>Ένας Θεός στον ουρανό</i>: <a href="/el/The_Urantia_Book/79#p1_9">ΒΟ 79:1.9</a>. </li>
  <li id="fn4"><a href="#cite4">↑</a> 8:27 <i>Ο ουρανός των ουρανών</i>: <a href="/el/The_Urantia_Book/2#p1_1">ΒΟ 2:1.1</a>.  <i>Ο ουρανός των ουρανών</i>: <a href="/el/The_Urantia_Book/3#p1_2">ΒΟ 3:1.2</a>.  <i>Ουρανός, ουρανός των ουρανών</i>: <a href="/el/The_Urantia_Book/48#p6_12">ΒΟ 48:6.12</a>.  <i>Ο ουρανός των ουρανών</i>: <a href="/el/The_Urantia_Book/181#p1_2">ΒΟ 181:1.2</a>.  <i>Ουρανός, ουρανός των ουρανών</i>: <a href="/el/The_Urantia_Book/48#p6_12">ΒΟ 48:6.12</a>. </li>
  <li id="fn5"><a href="#cite5">↑</a> 8:30,34,36,39 <i>Δικαιοσύνη, δικαιοσύνη και έλεος</i>: <a href="/el/The_Urantia_Book/133#p4_7">ΒΟ 133:4.7</a>. </li>
  <li id="fn6"><a href="#cite6">↑</a> 8:39 <i>Ο Κύριος γνωρίζει τα παιδιά του</i>: <a href="/el/The_Urantia_Book/32#p4_8">ΒΟ 32:4.8</a>. </li>
  <li id="fn7"><a href="#cite7">↑</a> 8:46-48 <i>Μετανοήστε για συγχώρεση (Παλαιά Διαθήκη)</i>: <a href="/el/The_Urantia_Book/159#p5_13">ΒΟ 159:5.13</a>. </li>
  <li id="fn8"><a href="#cite8">↑</a> 8:61 <i>Γίνε εσύ τέλειος</i>: <a href="/el/The_Urantia_Book/107#p0_3">ΒΟ 107:0.3</a>.  <i>Γίνε εσύ τέλειος</i>: <a href="/el/The_Urantia_Book/106#p2_6">ΒΟ 106:2.6</a>.  <i>Γίνε εσύ τέλειος</i>: <a href="/el/The_Urantia_Book/1#p0_6">ΒΟ 1:0.6</a>.  <i>Γίνε εσύ τέλειος</i>: <a href="/el/The_Urantia_Book/140#p3_16">ΒΟ 140:3.16</a>.  <i>Γίνε εσύ τέλειος</i>: <a href="/el/The_Urantia_Book/131#p2_6">ΒΟ 131:2.6</a>.  <i>Γίνε εσύ τέλειος</i>: <a href="/el/The_Urantia_Book/31#p3_6">ΒΟ 31:3.6</a>.  <i>Γίνε εσύ τέλειος</i>: <a href="/el/The_Urantia_Book/140#p4_11">ΒΟ 140:4.11</a>.  <i>Να είσαι τέλειος</i>: <a href="/el/The_Urantia_Book/140#p5_15">ΒΟ 140:5.15</a>.  <i>Γίνε εσύ τέλειος</i>: <a href="/el/The_Urantia_Book/37#p5_3">ΒΟ 37:5.3</a>.  <i>Γίνε εσύ τέλειος</i>: <a href="/el/The_Urantia_Book/40#p7_4">ΒΟ 40:7.4</a>.  <i>Γίνε εσύ τέλειος</i>: <a href="/el/The_Urantia_Book/1#p0_3">ΒΟ 1:0.3</a>.  <i>Γίνε εσύ τέλειος</i>: <a href="/el/The_Urantia_Book/26#p4_5">ΒΟ 26:4.5</a>.  <i>Γίνε εσύ τέλειος</i>: <a href="/el/The_Urantia_Book/26#p11_4">ΒΟ 26:11.4</a>.  <i>Να είσαι τέλειος</i>: <a href="/el/The_Urantia_Book/99#p5_3">ΒΟ 99:5.3</a>.  <i>Να είσαι τέλειος, όπως είμαι εγώ</i>: <a href="/el/The_Urantia_Book/56#p0_1">ΒΟ 56:0.1</a>.  <i>Γίνε εσύ τέλειος</i>: <a href="/el/The_Urantia_Book/26#p9_3">ΒΟ 26:9.3</a>.  <i>Αναζητήστε την τελειότητα</i>: <a href="/el/The_Urantia_Book/143#p2_6">ΒΟ 143:2.6</a>.  <i>Γίνε τέλειος</i>: <a href="/el/The_Urantia_Book/7#p4_7">ΒΟ 7:4.7</a>.  <i>Γίνε εσύ τέλειος</i>: <a href="/el/The_Urantia_Book/137#p8_13">ΒΟ 137:8.13</a>.  <i>Γίνε εσύ τέλειος</i>: <a href="/el/The_Urantia_Book/161#p1_10">ΒΟ 161:1.10</a>.  <i>Γίνε εσύ τέλειος</i>: <a href="/el/The_Urantia_Book/140#p8_32">ΒΟ 140:8.32</a>.  <i>Να γίνεις τέλειος</i>: <a href="/el/The_Urantia_Book/13#p2_8">ΒΟ 13:2.8</a>.  <i>Γίνε εσύ τέλειος</i>: <a href="/el/The_Urantia_Book/7#p5_1">ΒΟ 7:5.1</a>.  <i>Γίνε εσύ τέλειος</i>: <a href="/el/The_Urantia_Book/140#p10_1">ΒΟ 140:10.1</a>.  <i>Γίνε εσύ τέλειος</i>: <a href="/el/The_Urantia_Book/142#p7_13">ΒΟ 142:7.13</a>.  <i>Γίνετε πνευματικά τελειοποιημένοι</i>: <a href="/el/The_Urantia_Book/181#p1_2">ΒΟ 181:1.2</a>.  <i>Πνευματική τελειοποίηση</i>: <a href="/el/The_Urantia_Book/181#p2_25">ΒΟ 181:2.25</a>. </li>
</ol>
</div>
