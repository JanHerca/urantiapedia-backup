<!--
title: Αποκάλυψις Ιωάννου - Κεφάλαιο 7
description: 
published: true
date: 2022-9-13T21:57:44Z
tags: 
editor: ckeditor
dateCreated: 2022-8-14T13:24:12Z
-->

<figure class="table chapter-navigator">
  <table>
    <tbody>
      <tr>
        <td><a href="/el/Bible/Revelation/6">Αποκάλυψις Ιωάννου - Κεφάλαιο 6</a></td>
        <td><a href="/el/Bible/Revelation/Index">Δείκτης</a></td>
        <td><a href="/el/Bible/Revelation/8">Αποκάλυψις Ιωάννου - Κεφάλαιο 8</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Και μετά ταύτα είδον τέσσαρας αγγέλους ισταμένους επί τας τέσσαρας γωνίας της γης, κρατούντας τους τέσσαρας ανέμους της γης, διά να μη πνέη άνεμος επί της γης μήτε επί της θαλάσσης μήτε επί παν δένδρον. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Και είδον άλλον άγγελον ότι ανέβη από ανατολής ηλίου, έχων σφραγίδα του Θεού του ζώντος, και έκραξε μετά φωνής μεγάλης προς τους τέσσαρας αγγέλους, εις τους οποίους εδόθη να βλάψωσι την γην και την θάλασσαν, <sup id="cite2"><a href="#fn2">[2]</a></sup></p>
<p id="v3"><sup><small>3</small></sup>  λέγων· Μη βλάψητε την γην μήτε την θάλασσαν μήτε τα δένδρα, εωσού σφραγίσωμεν τους δούλους του Θεού ημών επί των μετώπων αυτών. </p>
<p id="v4"><sup><small>4</small></sup>  Και ήκουσα τον αριθμόν των εσφραγισμένων· εκατόν τεσσαράκοντα τέσσαρες χιλιάδες ήσαν εσφραγισμένοι εκ πάσης φυλής των υιών Ισραήλ· </p>
<p id="v5"><sup><small>5</small></sup>  εκ φυλής Ιούδα δώδεκα χιλιάδες εσφραγισμένοι· εκ φυλής Ρουβήν δώδεκα χιλιάδες εσφραγισμένοι· εκ φυλής Γαδ δώδεκα χιλιάδες εσφραγισμένοι· </p>
<p id="v6"><sup><small>6</small></sup>  εκ φυλής Ασήρ δώδεκα χιλιάδες εσφραγισμένοι·εκ φυλής Νεφθαλείμ δώδεκα χιλιάδες εσφραγισμένοι· εκ φυλής Μανασσή δώδεκα χιλιάδες εσφραγισμένοι. </p>
<p id="v7"><sup><small>7</small></sup>  εκ φυλής Συμεών δώδεκα χιλιάδες εσφραγισμένοι· εκ φυλής Λευΐ δώδεκα χιλιάδες εσφραγισμένοι· εκ φυλής Ισσάχαρ δώδεκα χιλιάδες εσφραγισμένοι· </p>
<p id="v8"><sup><small>8</small></sup>  εκ φυλής Ζαβουλών δώδεκα χιλιάδες εσφραγισμένοι· εκ φυλής Ιωσήφ δώδεκα χιλιάδες εσφραγισμένοι· εκ φυλής Βενιαμίν δώδεκα χιλιάδες εσφραγισμένοι· </p>
<p id="v9"><sup><small>9</small></sup>  Μετά ταύτα είδον, και ιδού, όχλος πολύς, τον οποίον ουδείς ηδύνατο να αριθμήση, εκ παντός έθνους και φυλών και λαών και γλωσσών, οίτινες ίσταντο ενώπιον του θρόνου και ενώπιον του Αρνίου, ενδεδυμένοι στολάς λευκάς, έχοντες φοίνικας εν ταις χερσίν αυτών. </p>
<p id="v10"><sup><small>10</small></sup>  και κράζοντες μετά φωνής μεγάλης έλεγον· Η σωτηρία είναι του Θεού ημών, του καθημένου επί του θρόνου, και του Αρνίου. </p>
<p id="v11"><sup><small>11</small></sup>  Και πάντες οι άγγελοι ίσταντο κύκλω του θρόνου και των πρεσβυτέρων και των τεσσάρων ζώων, και έπεσαν κατά πρόσωπον ενώπιον του θρόνου και προσεκύνησαν τον Θεόν <sup id="cite3"><a href="#fn3">[3]</a></sup></p>
<p id="v12"><sup><small>12</small></sup>  λέγοντες· Αμήν· η ευλογία και δόξα και η σοφία και η ευχαριστία και η τιμή και η δύναμις και η ισχύς ανήκει εις τον Θεόν ημών εις τους αιώνας των αιώνων· αμήν. </p>
<p id="v13"><sup><small>13</small></sup>  Και απεκρίθη εις εκ των πρεσβυτέρων, λέγων προς εμέ· Ούτοι οι ενδεδυμένοι τας στολάς τας λευκάς τίνες είναι και πόθεν ήλθον; </p>
<p id="v14"><sup><small>14</small></sup>  Και είπα προς αυτόν· Κύριε, συ εξεύρεις. Και είπε προς εμέ· Ούτοι είναι οι ερχόμενοι εκ της θλίψεως της μεγάλης, και έπλυναν τας στολάς αυτών και ελεύκαναν αυτάς εν τω αίματι του Αρνίου. <sup id="cite4"><a href="#fn4">[4]</a></sup></p>
<p id="v15"><sup><small>15</small></sup>  Διά τούτο είναι ενώπιον του θρόνου του Θεού και λατρεύουσιν αυτόν ημέραν και νύκτα εν τω ναώ αυτού, και ο καθήμενος επί του θρόνου θέλει κατασκηνώσει επ' αυτούς. </p>
<p id="v16"><sup><small>16</small></sup>  Δεν θέλουσι πεινάσει πλέον ουδέ θέλουσι διψήσει πλέον, ουδέ θέλει πέσει επ' αυτούς ο ήλιος ουδέ κανέν καύμα, </p>
<p id="v17"><sup><small>17</small></sup>  διότι το Αρνίον το αναμέσον του θρόνου θέλει ποιμάνει αυτούς και οδηγήσει αυτούς εις ζώσας πηγάς υδάτων, και θέλει εξαλείψει ο Θεός παν δάκρυον από των οφθαλμών αυτών. <sup id="cite5"><a href="#fn5">[5]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td><a href="/el/Bible/Revelation/6">Αποκάλυψις Ιωάννου - Κεφάλαιο 6</a></td>
        <td><a href="/el/Bible/Revelation/Index">Δείκτης</a></td>
        <td><a href="/el/Bible/Revelation/8">Αποκάλυψις Ιωάννου - Κεφάλαιο 8</a></td>
      </tr>
    </tbody>
  </table>
</figure>
<h2>Παραπομπές</h2>
<div>
<ol>
  <li id="fn1"><a href="#cite1">↑</a> 7:1 <i>Φετίχ ιερού βιβλίου</i>: <a href="/el/The_Urantia_Book/88#p2_7">ΒΟ 88:2.7</a>. </li>
  <li id="fn2"><a href="#cite2">↑</a> 7:2-3 <i>Η σφραγίδα του Αρχαγγέλου για την ανάσταση</i>: <a href="/el/The_Urantia_Book/52#p1_6">ΒΟ 52:1.6</a>. </li>
  <li id="fn3"><a href="#cite3">↑</a> 7:11 <i>Διαχείριση της Ουραντίας</i>: <a href="/el/The_Urantia_Book/114#p2_1">ΒΟ 114:2.1</a>.  <i>24 Σύμβουλοι</i>: <a href="/el/The_Urantia_Book/77#p9_5">ΒΟ 77:9.5</a>. </li>
  <li id="fn4"><a href="#cite4">↑</a> 7:14 <i>Μέσα από μεγάλη θλίψη</i>: <a href="/el/The_Urantia_Book/47#p8_7">ΒΟ 47:8.7</a>.  <i>Βασίλειο της θλίψης και της χαράς</i>: <a href="/el/The_Urantia_Book/137#p6_5">ΒΟ 137:6.5</a>. </li>
  <li id="fn5"><a href="#cite5">↑</a> 7:17 <i>Μέρος 3: Σκουπίστε όλα τα δάκρυα</i>: <a href="/el/The_Urantia_Book/27#p1_5">ΒΟ 27:1.5</a>.  <i>Το SoT γίνεται πηγάδι του ζωντανού νερού</i>: <a href="/el/The_Urantia_Book/181#p1_4">ΒΟ 181:1.4</a>. </li>
</ol>
</div>
