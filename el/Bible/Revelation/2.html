<!--
title: Αποκάλυψις Ιωάννου - Κεφάλαιο 2
description: 
published: true
date: 2022-9-13T21:57:44Z
tags: 
editor: ckeditor
dateCreated: 2022-8-14T13:24:12Z
-->

<figure class="table chapter-navigator">
  <table>
    <tbody>
      <tr>
        <td><a href="/el/Bible/Revelation/1">Αποκάλυψις Ιωάννου - Κεφάλαιο 1</a></td>
        <td><a href="/el/Bible/Revelation/Index">Δείκτης</a></td>
        <td><a href="/el/Bible/Revelation/3">Αποκάλυψις Ιωάννου - Κεφάλαιο 3</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Προς τον άγγελον της εκκλησίας της Εφέσου γράψον. Ταύτα λέγει ο κρατών τους επτά αστέρας εν τη δεξιά αυτού, ο περιπατών εν μέσω των επτά λυχνιών των χρυσών· <sup id="cite2"><a href="#fn2">[2]</a></sup></p>
<p id="v2"><sup><small>2</small></sup>  Εξεύρω τα έργα σου και τον κόπον σου και την υπομονήν σου, και ότι δεν δύνασαι να υποφέρης τους κακούς, και εδοκίμασας τους λέγοντας ότι είναι απόστολοι, και δεν είναι, και εύρες αυτούς ψευδείς· </p>
<p id="v3"><sup><small>3</small></sup>  και υπέφερες και έχεις υπομονήν και διά το όνομά μου εκοπίασας, και δεν απέκαμες. </p>
<p id="v4"><sup><small>4</small></sup>  Πλην έχω τι κατά σου, διότι την αγάπην σου την πρώτην αφήκας. </p>
<p id="v5"><sup><small>5</small></sup>  Ενθυμού λοιπόν πόθεν εξέπεσες και μετανόησον και κάμε τα πρώτα έργα· ει δε μη, έρχομαι προς σε ταχέως και θέλω κινήσει την λυχνίαν σου εκ του τόπου αυτής, εάν δεν μετανοήσης. </p>
<p id="v6"><sup><small>6</small></sup>  Έχεις όμως τούτο, ότι μισείς τα έργα των Νικολαϊτών, τα οποία και εγώ μισώ. </p>
<p id="v7"><sup><small>7</small></sup>  Όστις έχει ωτίον ας ακούση τι λέγει το Πνεύμα προς τας εκκλησίας. Εις τον νικώντα θέλω δώσει εις αυτόν να φάγη εκ του ξύλου της ζωής, το οποίον είναι εν μέσω του παραδείσου του Θεού. <sup id="cite3"><a href="#fn3">[3]</a></sup> <sup id="cite4"><a href="#fn4">[4]</a></sup></p>
<p id="v8"><sup><small>8</small></sup>  Και προς τον άγγελον της εκκλησίας των Σμυρναίων γράψον· Ταύτα λέγει ο πρώτος και ο έσχατος, όστις έγεινε νεκρός και έζησεν· <sup id="cite5"><a href="#fn5">[5]</a></sup></p>
<p id="v9"><sup><small>9</small></sup>  Εξεύρω τα έργα σου και την θλίψιν και την πτωχείαν· είσαι όμως πλούσιος· και την βλασφημίαν των λεγόντων εαυτούς ότι είναι Ιουδαίοι και δεν είναι, αλλά συναγωγή του Σατανά. <sup id="cite1"><a href="#fn1">[1]</a></sup></p>
<p id="v10"><sup><small>10</small></sup>  Μη φοβού μηδέν εκ των όσα μέλλεις να πάθης. Ιδού, ο διάβολος μέλλει να βάλη τινάς εξ υμών εις φυλακήν διά να δοκιμασθήτε, και θέλετε έχει θλίψιν δέκα ημερών. Γίνου πιστός μέχρι θανάτου, και θέλω σοι δώσει τον στέφανον της ζωής. <sup id="cite6"><a href="#fn6">[6]</a></sup></p>
<p id="v11"><sup><small>11</small></sup>  Όστις έχει ωτίον ας ακούση τι λέγει το Πνεύμα προς τας εκκλησίας. Ο νικών δεν θέλει αδικηθή εκ του θανάτου του δευτέρου. </p>
<p id="v12"><sup><small>12</small></sup>  Και προς τον άγγελον της εν Περγάμω εκκλησίας γράψον· Ταύτα λέγει ο έχων την ρομφαίαν την δίστομον, την οξείαν· </p>
<p id="v13"><sup><small>13</small></sup>  Εξεύρω τα έργα σου και που κατοικείς· όπου είναι ο θρόνος του Σατανά· και κρατείς το όνομά μου, και δεν ηρνήθης την πίστιν μου και εν ταις ημέραις, εν αις υπήρχεν Αντίπας ο μάρτυς μου ο πιστός, όστις εφονεύθη παρ' υμίν, όπου κατοικεί ο Σατανάς. </p>
<p id="v14"><sup><small>14</small></sup>  Έχω όμως κατά σου ολίγα, διότι έχεις εκεί τινάς κρατούντας την διδαχήν του Βαλαάμ, όστις εδίδασκε τον Βαλάκ να βάλη σκάνδαλον ενώπιον των υιών Ισραήλ, ώστε να φάγωσιν ειδωλόθυτα και να πορνεύσωσιν. </p>
<p id="v15"><sup><small>15</small></sup>  Ούτως έχεις και συ τινάς κρατούντας την διδαχήν των Νικολαϊτών, το οποίον μισώ. </p>
<p id="v16"><sup><small>16</small></sup>  Μετανόησον· ει δε μη, έρχομαι προς σε ταχέως και θέλω πολεμήσει προς αυτούς με την ρομφαίαν του στόματός μου. </p>
<p id="v17"><sup><small>17</small></sup>  Όστις έχει ωτίον, ας ακούση τι λέγει το Πνεύμα προς τας εκκλησίας. Εις τον νικώντα θέλω δώσει εις αυτόν να φάγη από του μάννα του κεκρυμμένου, και θέλω δώσει εις αυτόν ψήφον λευκήν, και επί την ψήφον όνομα νέον γεγραμμένον, το οποίον ουδείς γνωρίζει ειμή ο λαμβάνων. <sup id="cite7"><a href="#fn7">[7]</a></sup></p>
<p id="v18"><sup><small>18</small></sup>  Και προς τον άγγελον της εν Θυατείροις εκκλησίας γράψον· Ταύτα λέγει ο Υιός του Θεού, ο έχων τους οφθαλμούς αυτού ως φλόγα πυρός, και οι πόδες αυτού είναι όμοιοι με χαλκολίβανον· </p>
<p id="v19"><sup><small>19</small></sup>  Εξεύρω τα έργα σου και την αγάπην και την διακονίαν και την πίστιν και την υπομονήν σου και τα έργα σου και τα έσχατα, ότι είναι πλειότερα των πρώτων. </p>
<p id="v20"><sup><small>20</small></sup>  Έχω όμως κατά σου ολίγα, διότι αφίνεις την γυναίκα Ιεζάβελ, ήτις λέγει εαυτήν προφήτιν, να διδάσκη και να πλανά τους δούλους μου εις το να πορνεύωσι και να τρώγωσιν ειδωλόθυτα. </p>
<p id="v21"><sup><small>21</small></sup>  Και έδωκα εις αυτήν καιρόν να μετανοήση εκ της πορνείας αυτής, και δεν μετενόησεν. </p>
<p id="v22"><sup><small>22</small></sup>  Ιδού, εγώ βάλλω αυτήν εις κλίνην και τους μοιχεύοντας μετ' αυτής εις θλίψιν μεγάλην, εάν δεν μετανοήσωσιν εκ των έργων αυτών, </p>
<p id="v23"><sup><small>23</small></sup>  και τα τέκνα αυτής θέλω αποκτείνει με θάνατον, και θέλουσι γνωρίσει πάσαι αι εκκλησίαι, ότι εγώ είμαι ο ερευνών νεφρούς και καρδίας, και θέλω σας δώσει εις έκαστον κατά τα έργα σας. </p>
<p id="v24"><sup><small>24</small></sup>  Λέγω δε προς εσάς και προς τους λοιπούς τους εν Θυατείροις, όσοι δεν έχουσι την διδαχήν ταύτην και οίτινες δεν εγνώρισαν τα βάθη του Σατανά, ως λέγουσι· Δεν θέλω βάλει εφ' υμάς άλλο βάρος· </p>
<p id="v25"><sup><small>25</small></sup>  πλην εκείνο, το οποίον έχετε, κρατήσατε εωσού έλθω. </p>
<p id="v26"><sup><small>26</small></sup>  Και όστις νικά και όστις φυλάττει μέχρι τέλους τα έργα μου, θέλω δώσει εις αυτόν εξουσίαν επί των εθνών, </p>
<p id="v27"><sup><small>27</small></sup>  και θέλει ποιμάνει αυτούς εν ράβδω σιδηρά, θέλουσι συντριφθή ως τα σκεύη του κεραμέως, καθώς και εγώ έλαβον παρά του Πατρός μου, </p>
<p id="v28"><sup><small>28</small></sup>  και θέλω δώσει εις αυτόν τον αστέρα τον πρωϊνόν. </p>
<p id="v29"><sup><small>29</small></sup>  Όστις έχει ωτίον ας ακούση τι λέγει το Πνεύμα προς τας εκκλησίας. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/el/Bible/Revelation/1">Αποκάλυψις Ιωάννου - Κεφάλαιο 1</a></td>
        <td><a href="/el/Bible/Revelation/Index">Δείκτης</a></td>
        <td><a href="/el/Bible/Revelation/3">Αποκάλυψις Ιωάννου - Κεφάλαιο 3</a></td>
      </tr>
    </tbody>
  </table>
</figure>
<h2>Παραπομπές</h2>
<div>
<ol>
  <li id="fn1"><a href="#cite1">↑</a> 2:9 <i>Ο γιος σπάει με σιδερένια ράβδο</i>: <a href="/el/The_Urantia_Book/155#p1_2">ΒΟ 155:1.2</a>. </li>
  <li id="fn2"><a href="#cite2">↑</a> 2:1,8,12,18 <i>Άγγελος της εκκλησίας</i>: <a href="/el/The_Urantia_Book/114#p6_7">ΒΟ 114:6.7</a>. </li>
  <li id="fn3"><a href="#cite3">↑</a> 2:7 <i>Δέντρο της ζωής</i>: <a href="/el/The_Urantia_Book/73#p6_3">ΒΟ 73:6.3</a>.  <i>Δέντρο της ζωής</i>: <a href="/el/The_Urantia_Book/85#p2_4">ΒΟ 85:2.4</a>.  <i>Παράδεισος</i>: <a href="/el/The_Urantia_Book/0#p4_11">ΒΟ 0:4.11</a>.  <i>Παράδεισος</i>: <a href="/el/The_Urantia_Book/19#p7_1">ΒΟ 19:7.1</a>.  <i>Δέντρο της ζωής</i>: <a href="/el/The_Urantia_Book/73#p6_1">ΒΟ 73:6.1</a>. </li>
  <li id="fn4"><a href="#cite4">↑</a> 2:7,11,17,29 <i>Έχετε ένα αυτί, ακούστε το Πνεύμα</i>: <a href="/el/The_Urantia_Book/8#p6_4">ΒΟ 8:6.4</a>. </li>
  <li id="fn5"><a href="#cite5">↑</a> 2:8 <i>Εγώ είμαι ο πρώτος και ο τελευταίος</i>: <a href="/el/The_Urantia_Book/128#p1_10">ΒΟ 128:1.10</a>.  <i>Είναι η αρχή και το τέλος</i>: <a href="/el/The_Urantia_Book/2#p1_5">ΒΟ 2:1.5</a>.  <i>Πρώτος, τελευταίος και μοναδικός Θεός</i>: <a href="/el/The_Urantia_Book/10#p7_1">ΒΟ 10:7.1</a>.  <i>Εγώ είμαι ο πρώτος και ο τελευταίος</i>: <a href="/el/The_Urantia_Book/97#p7_6">ΒΟ 97:7.6</a>.  <i>Είναι η αρχή και το τέλος</i>: <a href="/el/The_Urantia_Book/2#p1_2">ΒΟ 2:1.2</a>. </li>
  <li id="fn6"><a href="#cite6">↑</a> 2:10 <i>Στέμμα της αιώνιας ζωής</i>: <a href="/el/The_Urantia_Book/131#p10_6">ΒΟ 131:10.6</a>. </li>
  <li id="fn7"><a href="#cite7">↑</a> 2:17 <i>Νέο όνομα</i>: <a href="/el/The_Urantia_Book/108#p5_5">ΒΟ 108:5.5</a>.  <i>Νέο όνομα</i>: <a href="/el/The_Urantia_Book/108#p3_3">ΒΟ 108:3.3</a>.  <i>Πνεύμα με νέο όνομα</i>: <a href="/el/The_Urantia_Book/194#p2_19">ΒΟ 194:2.19</a>.  <i>Νέο όνομα</i>: <a href="/el/The_Urantia_Book/47#p8_5">ΒΟ 47:8.5</a>. </li>
</ol>
</div>
