<!--
title: Προς Γαλάτας - Κεφάλαιο 1
description: 
published: true
date: 2022-10-6T9:45:48Z
tags: bible, bible—galatians
editor: ckeditor
dateCreated: 2022-8-14T13:24:12Z
-->

<figure class="table chapter-navigator">
  <table>
    <tbody>
      <tr>
        <td> </td>
        <td><a href="/el/Bible/Galatians/Index">Δείκτης</a></td>
        <td><a href="/el/Bible/Galatians/2">Προς Γαλάτας - Κεφάλαιο 2</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Παύλος απόστολος ουχί από ανθρώπων, ουδέ δι' ανθρώπου, αλλά διά Ιησού Χριστού και Θεού Πατρός του αναστήσαντος αυτόν εκ νεκρών, </p>
<p id="v2"><sup><small>2</small></sup>  και πάντες οι μετ' εμού αδελφοί, προς τας εκκλησίας της Γαλατίας· </p>
<p id="v3"><sup><small>3</small></sup>  χάρις είη υμίν και ειρήνη από Θεού Πατρός και Κυρίου ημών Ιησού Χριστού, </p>
<p id="v4"><sup><small>4</small></sup>  όστις έδωκεν εαυτόν διά τας αμαρτίας ημών, διά να ελευθερώση ημάς εκ του παρόντος πονηρού αιώνος κατά το θέλημα του Θεού και Πατρός ημών, <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  εις τον οποίον έστω η δόξα εις τους αιώνας των αιώνων· αμήν. </p>
<p id="v6"><sup><small>6</small></sup>  Θαυμάζω ότι τόσον ταχέως μεταφέρεσθε από εκείνου, όστις σας εκάλεσε διά της χάριτος του Χριστού, εις άλλο ευαγγέλιον, <sup id="cite2"><a href="#fn2">[2]</a></sup></p>
<p id="v7"><sup><small>7</small></sup>  το οποίον δεν είναι άλλο, αλλ' υπάρχουσί τινές, οι οποίοι σας ταράττουσι και θέλουσι να μετατρέψωσι το ευαγγέλιον του Χριστού. </p>
<p id="v8"><sup><small>8</small></sup>  Αλλά και εάν ημείς ή άγγελος εξ ουρανού σας κηρύττη άλλο ευαγγέλιον παρά εκείνο, το οποίον σας εκηρύξαμεν, ας ήναι ανάθεμα. </p>
<p id="v9"><sup><small>9</small></sup>  Καθώς προείπομεν, και τώρα πάλιν λέγω· Εάν τις σας κηρύττη άλλο ευαγγέλιον παρά εκείνο, το οποίον παρελάβετε, ας ήναι ανάθεμα. </p>
<p id="v10"><sup><small>10</small></sup>  Διότι τώρα ανθρώπους πείθω ή τον Θεόν; ή ζητώ να αρέσκω εις ανθρώπους; διότι εάν ακόμη ήρεσκον εις ανθρώπους, δεν ήθελον είσθαι δούλος Χριστού. </p>
<p id="v11"><sup><small>11</small></sup>  Αλλά σας γνωστοποιώ, αδελφοί, ότι το ευαγγέλιον το κηρυχθέν υπ' εμού δεν είναι ανθρώπινον· </p>
<p id="v12"><sup><small>12</small></sup>  διότι ουδ' εγώ παρέλαβον αυτό παρά ανθρώπου ούτε εδιδάχθην, αλλά δι' αποκαλύψεως Ιησού Χριστού. </p>
<p id="v13"><sup><small>13</small></sup>  Διότι ηκούσατε την ποτέ διαγωγήν μου εν τω Ιουδαϊσμώ, ότι καθ' υπερβολήν εδίωκον την εκκλησίαν του Θεού και εκακοποίουν αυτήν, </p>
<p id="v14"><sup><small>14</small></sup>  και προέκοπτον εις τον Ιουδαϊσμόν υπέρ πολλούς συνηλικιώτας εν τω γένει μου, περισσότερον ζηλωτής υπάρχων των πατρικών μου παραδόσεων. </p>
<p id="v15"><sup><small>15</small></sup>  Ότε δε ηυδόκησεν ο Θεός, ο προσδιορίσας με εκ κοιλίας μητρός μου και καλέσας διά της χάριτος αυτού, </p>
<p id="v16"><sup><small>16</small></sup>  να αποκαλύψη τον Υιόν αυτού εν εμοί, διά να κηρύττω αυτόν μεταξύ των εθνών, ευθύς δεν συνεβουλεύθην σάρκα και αίμα, </p>
<p id="v17"><sup><small>17</small></sup>  ουδέ ανέβην εις Ιεροσόλυμα προς τους προ εμού αποστόλους, αλλ' απήλθον εις Αραβίαν και πάλιν υπέστρεψα εις Δαμασκόν. </p>
<p id="v18"><sup><small>18</small></sup>  Έπειτα μετά έτη τρία ανέβην εις Ιεροσόλυμα, διά να γνωρίσω προσωπικώς τον Πέτρον, και έμεινα παρ' αυτώ ημέρας δεκαπέντε· </p>
<p id="v19"><sup><small>19</small></sup>  άλλον δε των αποστόλων δεν είδον, ειμή Ιάκωβον τον αδελφόν του Κυρίου. <sup id="cite3"><a href="#fn3">[3]</a></sup></p>
<p id="v20"><sup><small>20</small></sup>  Όσα δε σας γράφω, ιδού, ενώπιον του Θεού ομολογώ ότι δεν ψεύδομαι. </p>
<p id="v21"><sup><small>21</small></sup>  Έπειτα ήλθον εις τους τόπους της Συρίας και της Κιλικίας. </p>
<p id="v22"><sup><small>22</small></sup>  Και ήμην προσωπικώς αγνοούμενος εις τας εκκλησίας της Ιουδαίας τας εν Χριστώ· </p>
<p id="v23"><sup><small>23</small></sup>  ήκουον δε μόνον ότι ο ποτέ διώκων ημάς, τώρα κηρύττει την πίστιν, την οποίαν ποτέ κατεπολέμει, </p>
<p id="v24"><sup><small>24</small></sup>  και εδόξαζον τον Θεόν δι' εμέ. </p>
<br/>
<figure class="table chapter-navigator">
  <table>
    <tbody>
      <tr>
        <td> </td>
        <td><a href="/el/Bible/Galatians/Index">Δείκτης</a></td>
        <td><a href="/el/Bible/Galatians/2">Προς Γαλάτας - Κεφάλαιο 2</a></td>
      </tr>
    </tbody>
  </table>
</figure>
<h2>Παραπομπές</h2>
<div>
<ol>
  <li id="fn1"><a href="#cite1">↑</a> 1:4 <i>Θεός: Πατέρας όλων των ανθρώπων</i>: <a href="/el/The_Urantia_Book/194#p4_6">ΒΟ 194:4.6</a>.  <i>Ο Θεός είναι ο πατέρας μας</i>: <a href="/el/The_Urantia_Book/149#p6_8">ΒΟ 149:6.8</a>.  <i>Ο Θεός είναι ο πατέρας μας</i>: <a href="/el/The_Urantia_Book/141#p4_2">ΒΟ 141:4.2</a>.  <i>Ο Θεός είναι ο Πατέρας ΜΟΥ</i>: <a href="/el/The_Urantia_Book/131#p10_5">ΒΟ 131:10.5</a>.  <i>Απαλλαγή από το κακό</i>: <a href="/el/The_Urantia_Book/121#p5_11">ΒΟ 121:5.11</a>. </li>
  <li id="fn2"><a href="#cite2">↑</a> 1:6-9 <i>Η Γραφή δεν είναι αλάνθαστη (Κόντρα)</i>: <a href="/el/The_Urantia_Book/159#p4_6">ΒΟ 159:4.6</a>. </li>
  <li id="fn3"><a href="#cite3">↑</a> 1:19 <i>Ο αδελφός του Ιησού, ο Ιάκωβος</i>: <a href="/el/The_Urantia_Book/123#p1_5">ΒΟ 123:1.5</a>. </li>
</ol>
</div>
