<!--
title: Παραλειπομένων Β' - Κεφάλαιο 15
description: 
published: true
date: 2023-11-8T20:18:9Z
tags: bible, bible—2 chronicles
editor: ckeditor
dateCreated: 2022-8-14T13:24:11Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/el/Bible/2_Chronicles/14">
          <span class="mdi mdi-arrow-left-drop-circle"></span><span class="pl-2">Παραλειπομένων Β' - Κεφάλαιο 14</span>
        </a>
        </td>
        <td>
        <a href="/el/Bible/2_Chronicles/Index">
          <span class="mdi mdi-book-open-variant"></span><span class="pl-2">Δείκτης</span>
        </a>
        </td>
        <td>
        <a href="/el/Bible/2_Chronicles/16">
          <span class="pr-2">Παραλειπομένων Β' - Κεφάλαιο 16</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Τότε ήλθε το πνεύμα του Θεού επί Αζαρίαν τον υιόν του Ωδήδ· </p>
<p id="v2"><sup><small>2</small></sup>  και εξήλθεν εις συνάντησιν του Ασά και είπε προς αυτόν, Ακούσατέ μου, Ασά και πας ο Ιούδας και ο Βενιαμίν· Ο Κύριος είναι με σας, όταν σεις είσθε μετ' αυτού· και εάν εκζητήτε αυτόν, θέλει ευρεθή εις εσάς· εάν όμως εγκαταλείψητε αυτόν, θέλει σας εγκαταλείψει· </p>
<p id="v3"><sup><small>3</small></sup>  πολύν μεν καιρόν εστάθη ο Ισραήλ χωρίς του αληθινού Θεού και χωρίς ιερέως διδάσκοντος και χωρίς νόμου· </p>
<p id="v4"><sup><small>4</small></sup>  ότε όμως εν τη στενοχωρία αυτών επέστρεψαν εις Κύριον τον Θεόν του Ισραήλ και εξεζήτησαν αυτόν, ευρέθη εις αυτούς· </p>
<p id="v5"><sup><small>5</small></sup>  και κατ' εκείνους τους καιρούς δεν ήτο ειρήνη εις τον εξερχόμενον και εις τον εισερχόμενον, αλλ' ήσαν μεγάλαι ταραχαί επί πάντας τους κατοίκους των τόπων· </p>
<p id="v6"><sup><small>6</small></sup>  και εφθείρετο έθνος υπό έθνους και πόλις υπό πόλεως· διότι ο Θεός κατέθλιβεν αυτούς εν πάση στενοχωρία· </p>
<p id="v7"><sup><small>7</small></sup>  σεις δε ενδυναμούσθε, και ας μη ήναι εκλελυμέναι αι χείρές σας· διότι θέλει είσθαι μισθός εις το έργον σας. </p>
<p id="v8"><sup><small>8</small></sup>  Και ότε ήκουσεν ο Ασά τους λόγους τούτους και την προφητείαν Ωδήδ του προφήτου, ενεδυναμώθη και απέβαλε τα βδελύγματα εκ πάσης της γης Ιούδα και Βενιαμίν και εκ των πόλεων, τας οποίας έλαβεν εκ του όρους Εφραΐμ, και ανενέωσε το θυσιαστήριον του Κυρίου, το κατ' έμπροσθεν του προνάου του Κυρίου. </p>
<p id="v9"><sup><small>9</small></sup>  Και συνήγαγε πάντα τον Ιούδαν και τον Βενιαμίν, και τους παροικούντας μετ' αυτών εκ του Εφραΐμ και Μανασσή και εκ του Συμεών· διότι πολλοί εκ του Ισραήλ προσεχώρησαν εις αυτόν, ιδόντες ότι Κύριος ο Θεός αυτού ήτο μετ' αυτού. </p>
<p id="v10"><sup><small>10</small></sup>  Και συνήχθησαν εις Ιερουσαλήμ κατά τον τρίτον μήνα του δεκάτου πέμπτου έτους της βασιλείας του Ασά. </p>
<p id="v11"><sup><small>11</small></sup>  Και προσέφεραν θυσίας εις τον Κύριον, κατά την ημέραν εκείνην, εκ των λαφύρων τα οποία έφεραν, επτακοσίους βόας και επτά χιλιάδας προβάτων. </p>
<p id="v12"><sup><small>12</small></sup>  Και εισήλθον εις συνθήκην να εκζητήσωσι Κύριον τον Θεόν των πατέρων αυτών, εξ όλης της καρδίας αυτών και εξ όλης της ψυχής αυτών· <sup id="cite1"><a href="#fn1">[1]</a></sup></p>
<p id="v13"><sup><small>13</small></sup>  και πας όστις δεν εκζητήση Κύριον τον Θεόν του Ισραήλ να θανατόνηται, από μικρού έως μεγάλου, από ανδρός έως γυναικός. </p>
<p id="v14"><sup><small>14</small></sup>  Και ώμοσαν προς τον Κύριον εν φωνή μεγάλη και εν αλαλαγμώ και εν σάλπιγξι και εν κερατίναις. </p>
<p id="v15"><sup><small>15</small></sup>  Και πας ο Ιούδας ευφράνθη εις τον όρκον· διότι ώμοσαν εξ όλης της καρδίας αυτών και εξεζήτησαν αυτόν μεθ' όλης της θελήσεως αυτών· και ευρέθη εις αυτούς· και έδωκεν εις αυτούς ο Κύριος ανάπαυσιν κυκλόθεν. </p>
<p id="v16"><sup><small>16</small></sup>  Έτι δε Μααχά, την μητέρα του βασιλέως Ασά, απέβαλεν αυτήν του να ήναι βασίλισσα, επειδή έκαμεν είδωλον εις άλσος· και κατέκοψεν ο Ασά το είδωλον αυτής και συνέτριψε και έκαυσεν αυτό εις τον χείμαρρον Κέδρων. </p>
<p id="v17"><sup><small>17</small></sup>  Οι υψηλοί όμως τόποι δεν αφηρέθησαν από του Ισραήλ· πλην η καρδία του Ασά ήτο τελεία πάσας τας ημέρας αυτού. </p>
<p id="v18"><sup><small>18</small></sup>  Και έφερεν εις τον οίκον του Θεού τα αφιερώματα του πατρός αυτού και τα εαυτού αφιερώματα, άργυρον και χρυσόν και σκεύη. </p>
<p id="v19"><sup><small>19</small></sup>  Και δεν έγεινε πόλεμος έως του τριακοστού πέμπτου έτους της βασιλείας του Ασά. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/el/Bible/2_Chronicles/14">
          <span class="mdi mdi-arrow-left-drop-circle"></span><span class="pl-2">Παραλειπομένων Β' - Κεφάλαιο 14</span>
        </a>
        </td>
        <td>
        <a href="/el/Bible/2_Chronicles/Index">
          <span class="mdi mdi-book-open-variant"></span><span class="pl-2">Δείκτης</span>
        </a>
        </td>
        <td>
        <a href="/el/Bible/2_Chronicles/16">
          <span class="pr-2">Παραλειπομένων Β' - Κεφάλαιο 16</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Παραπομπές</h2>
<div>
<ol>
  <li id="fn1"><a href="#cite1">↑</a> 15:12-15 <i>Ιεροί όρκοι και όρκοι</i>: <a href="/el/The_Urantia_Book/87#p6_9">ΒΟ 87:6.9</a>. </li>
</ol>
</div>
