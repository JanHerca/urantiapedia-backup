<!--
title: Γένεσις - Κεφάλαιο 9
description: 
published: true
date: 2022-10-6T9:45:47Z
tags: bible, bible—genesis
editor: ckeditor
dateCreated: 2022-8-14T13:24:11Z
-->

<figure class="table chapter-navigator">
  <table>
    <tbody>
      <tr>
        <td><a href="/el/Bible/Genesis/8">Γένεσις - Κεφάλαιο 8</a></td>
        <td><a href="/el/Bible/Genesis/Index">Δείκτης</a></td>
        <td><a href="/el/Bible/Genesis/10">Γένεσις - Κεφάλαιο 10</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Και ευλόγησεν ο Θεός τον Νώε και τους υιούς αυτού· και είπε προς αυτούς, Αυξάνεσθε και πληθύνεσθε, και γεμίσατε την γήν· </p>
<p id="v2"><sup><small>2</small></sup>  και ο φόβος σας και ο τρόμος σας θέλει είσθαι επί πάντα τα ζώα της γης, και επί πάντα τα πτηνά του ουρανού, επί παν ό,τι έρπει επί της γης, και επί πάντας τους ιχθύας της θαλάσσης· εις τας χείρας σας εδόθησαν· </p>
<p id="v3"><sup><small>3</small></sup>  παν κινούμενον, το οποίον ζη, θέλει είσθαι εις σας προς τροφήν· ως τον χλωρόν χόρτον έδωκα τα πάντα εις εσάς· </p>
<p id="v4"><sup><small>4</small></sup>  κρέας όμως με την ζωήν αυτού, με το αίμα αυτού, δεν θέλετε φάγει· </p>
<p id="v5"><sup><small>5</small></sup>  και εξάπαντος το αίμα σας, το αίμα της ζωής σας, θέλω εκζητήσει εκ της χειρός παντός ζώου θέλω εκζητήσει αυτό, και εκ της χειρός του ανθρώπου· εκ της χειρός παντός αδελφού αυτού θέλω εκζητήσει την ζωήν του ανθρώπου· </p>
<p id="v6"><sup><small>6</small></sup>  όστις χύση αίμα ανθρώπου, υπό ανθρώπου θέλει χυθή το αίμα αυτού· διότι κατ' εικόνα Θεού εποίησεν ο Θεός τον άνθρωπον· <sup id="cite1"><a href="#fn1">[1]</a></sup></p>
<p id="v7"><sup><small>7</small></sup>  σεις δε αυξάνεσθε και πληθύνεσθε, πολλαπλασιάζεσθε επί της γης, και πληθύνεσθε επ' αυτής. </p>
<p id="v8"><sup><small>8</small></sup>  Και είπεν ο Θεός προς τον Νώε και προς τους υιούς αυτού μετ' αυτού, λέγων, </p>
<p id="v9"><sup><small>9</small></sup>  Και εγώ, ιδού, στήνω την διαθήκην μου προς εσάς, και προς το σπέρμα σας ύστερον από σάς· <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v10"><sup><small>10</small></sup>  και προς παν έμψυχον ζώον, το οποίον είναι με σας, εκ των πτηνών, εκ των κτηνών και εκ πάντων των ζώων της γης, τα οποία είναι με σάς· από παντός του εξελθόντος εκ της κιβωτού, έως παντός ζώου της γής· </p>
<p id="v11"><sup><small>11</small></sup>  και στήνω την διαθήκην μου προς εσάς· και δεν θέλει πλέον εξολοθρευθή πάσα σαρξ από των υδάτων του κατακλυσμού· ουδέ θέλει είσθαι πλέον κατακλυσμός διά να φθείρη την γην. </p>
<p id="v12"><sup><small>12</small></sup>  Και είπεν ο Θεός, Τούτο είναι το σημείον της διαθήκης, την οποίαν εγώ κάμνω μεταξύ εμού και υμών και παντός εμψύχου ζώου το οποίον είναι με σας, εις γενεάς αιωνίους· </p>
<p id="v13"><sup><small>13</small></sup>  Θέτω το τόξον μου εν τη νεφέλη, και θέλει είσθαι εις σημείον διαθήκης μεταξύ εμού και της γής· </p>
<p id="v14"><sup><small>14</small></sup>  και όταν συννεφώσω νεφέλην επί της γης, θέλει φανή το τόξον εν τη νεφέλη· </p>
<p id="v15"><sup><small>15</small></sup>  και θέλω ενθυμηθή την διαθήκην μου, την μεταξύ εμού και υμών, και παντός εμψύχου ζώου εκ πάσης σαρκός· και τα ύδατα δεν θέλουσιν είσθαι πλέον εις κατακλυσμόν διά να εξαλείψωσι πάσαν σάρκα· </p>
<p id="v16"><sup><small>16</small></sup>  και το τόξον θέλει είσθαι εν τη νεφέλη· και θέλω βλέπει αυτό, διά να ενθυμώμαι την παντοτεινήν διαθήκην την μεταξύ Θεού και παντός εμψύχου ζώου εκ πάσης σαρκός ήτις είναι επί της γης. </p>
<p id="v17"><sup><small>17</small></sup>  Και είπεν ο Θεός προς τον Νώε, Τούτο είναι το σημείον της διαθήκης, την οποίαν έστησα μεταξύ εμού και πάσης σαρκός ήτις είναι επί της γης. </p>
<p id="v18"><sup><small>18</small></sup>  Ήσαν δε οι υιοί του Νώε, οι εξελθόντες εκ της κιβωτού, Σημ και Χαμ και Ιάφεθ. Ο δε Χαμ ήτο πατήρ του Χαναάν. </p>
<p id="v19"><sup><small>19</small></sup>  Οι τρεις ούτοι είναι οι υιοί του Νώε, και εκ τούτων διεσπάρησαν εις πάσαν την γην. </p>
<p id="v20"><sup><small>20</small></sup>  Και ήρχισεν ο Νώε να ήναι γεωργός και εφύτευσεν αμπελώνα· </p>
<p id="v21"><sup><small>21</small></sup>  και έπιεν εκ του οίνου και εμεθύσθη, και εγυμνώθη εν τη σκηνή αυτού. </p>
<p id="v22"><sup><small>22</small></sup>  Και είδεν ο Χαμ, ο πατήρ του Χαναάν, την γύμνωσιν του πατρός αυτού· και ανήγγειλε τούτο προς τους δύο αδελφούς αυτού έξω. </p>
<p id="v23"><sup><small>23</small></sup>  Και λαβόντες ο Σημ και ο Ιάφεθ το ένδυμα, επέθηκαν αυτό επί τα δύο αυτών νώτα· και βαδίσαντες οπισθόνωτα, εσκέπασαν την γύμνωσιν του πατρός αυτών· και τα πρόσωπα αυτών ήσαν προς τα οπίσω, και την γύμνωσιν του πατρός αυτών δεν είδον. </p>
<p id="v24"><sup><small>24</small></sup>  Ανανήψας δε ο Νώε από του οίνου αυτού, έμαθεν όσα έκαμεν εις αυτόν ο υιός αυτού ο νεώτερος. </p>
<p id="v25"><sup><small>25</small></sup>  Και είπεν, Επικατάρατος ο Χαναάν· δούλος των δούλων θέλει είσθαι εις τους αδελφούς αυτού. </p>
<p id="v26"><sup><small>26</small></sup>  Και είπεν, Ευλογητός Κύριος ο Θεός του Σημ. Και ο Χαναάν θέλει είσθαι δούλος εις αυτόν· </p>
<p id="v27"><sup><small>27</small></sup>  ο Θεός θέλει πλατύνει τον Ιάφεθ, και θέλει κατοικήσει εν ταις σκηναίς του Σημ, ο δε Χαναάν θέλει είσθαι δούλος εις αυτόν· </p>
<p id="v28"><sup><small>28</small></sup>  Και έζησεν ο Νώε μετά τον κατακλυσμόν τριακόσια πεντήκοντα έτη. </p>
<p id="v29"><sup><small>29</small></sup>  Και έγειναν πάσαι αι ημέραι του Νώε εννεακόσια πεντήκοντα έτη· και απέθανε. <sup id="cite4"><a href="#fn4">[4]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td><a href="/el/Bible/Genesis/8">Γένεσις - Κεφάλαιο 8</a></td>
        <td><a href="/el/Bible/Genesis/Index">Δείκτης</a></td>
        <td><a href="/el/Bible/Genesis/10">Γένεσις - Κεφάλαιο 10</a></td>
      </tr>
    </tbody>
  </table>
</figure>
<h2>Παραπομπές</h2>
<div>
<ol>
  <li id="fn1"><a href="#cite1">↑</a> 9:6 <i>κατ' εικόνα του Θεού</i>: <a href="/el/The_Urantia_Book/1#p3_1">ΒΟ 1:3.1</a>.  <i>Ο άνθρωπος είναι κατ' εικόνα του Θεού</i>: <a href="/el/The_Urantia_Book/3#p4_7">ΒΟ 3:4.7</a>.  <i>Ο άνθρωπος κατ' εικόνα Θεού</i>: <a href="/el/The_Urantia_Book/32#p2_8">ΒΟ 32:2.8</a>.  <i>Χύνει αίμα, χύνεται σώμα</i>: <a href="/el/The_Urantia_Book/74#p7_6">ΒΟ 74:7.6</a>.  <i>Εικόνα του Θεού</i>: <a href="/el/The_Urantia_Book/108#p6_3">ΒΟ 108:6.3</a>.  <i>Ο άνθρωπος είναι κατ' εικόνα Θεού</i>: <a href="/el/The_Urantia_Book/117#p3_5">ΒΟ 117:3.5</a>. </li>
  <li id="fn2"><a href="#cite2">↑</a> 9:9,11 <i>Η διαθήκη αντικαθιστά τον φόβο</i>: <a href="/el/The_Urantia_Book/89#p8_4">ΒΟ 89:8.4</a>. </li>
  <li id="fn3"><a href="#cite3">↑</a> 9:9-17 <i>ΟΥΡΑΝΙΟ ΤΟΞΟ</i>: <a href="/el/The_Urantia_Book/85#p4_2">ΒΟ 85:4.2</a>. </li>
  <li id="fn4"><a href="#cite4">↑</a> 9:29 <i>Μήκος ζωής</i>: <a href="/el/The_Urantia_Book/77#p2_11">ΒΟ 77:2.11</a>. </li>
</ol>
</div>
