<!--
title: Γένεσις - Κεφάλαιο 15
description: 
published: true
date: 2022-8-14T13:24:11Z
tags: 
editor: ckeditor
dateCreated: 2022-8-14T13:24:11Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/el/Bible/Genesis/14">Γένεσις - Κεφάλαιο 14</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/el/Bible/Genesis/Index">Δείκτης</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/el/Bible/Genesis/16">Γένεσις - Κεφάλαιο 16</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Μετά τα πράγματα ταύτα έγεινε λόγος Κυρίου προς τον Άβραμ εν οράματι, λέγων, Μη φοβού, Αβραμ· εγώ είμαι ο υπερασπιστής σου, ο μισθός σου θέλει είσθαι πολύς σφόδρα. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v2"><sup><small>2</small></sup>  Και είπεν ο Άβραμ, Δέσποτα Κύριε, τι θέλεις δώσει εις εμέ, ενώ εγώ απέρχομαι άτεκνος, ο δε κληρονόμος της οικίας μου είναι ούτος ο εκ Δαμασκού Ελιέζερ; <sup id="cite3"><a href="#fn3">[3]</a></sup></p>
<p id="v3"><sup><small>3</small></sup>  είπε προσέτι ο Άβραμ, Ιδού, δεν έδωκας εις εμέ σπέρμα· και ιδού, οικέτης μου θέλει με κληρονομήσει. </p>
<p id="v4"><sup><small>4</small></sup>  Και ιδού, λόγος Κυρίου έγεινε προς αυτόν, λέγων, Δεν θέλει σε κληρονομήσει ούτος· αλλ' εκείνος όστις θέλει εξέλθει εκ των σπλάγχνων σου, αυτός θέλει σε κληρονομήσει. <sup id="cite4"><a href="#fn4">[4]</a></sup></p>
<p id="v5"><sup><small>5</small></sup>  Και έφερεν αυτόν έξω και είπεν, Ανάβλεψον τώρα εις τον ουρανόν και αρίθμησον τα άστρα, εάν δύνασαι να εξαριθμήσης αυτά· και είπε προς αυτόν, Ούτω θέλει είσθαι το σπέρμα σου. </p>
<p id="v6"><sup><small>6</small></sup>  Και επίστευσεν εις τον Κύριον· και ελογίσθη εις αυτόν εις δικαιοσύνην. <sup id="cite5"><a href="#fn5">[5]</a></sup></p>
<p id="v7"><sup><small>7</small></sup>  Και είπε προς αυτόν, Εγώ είμαι ο Κύριος όστις σε εξήγαγον εκ της Ουρ των Χαλδαίων, διά να σοι δώσω την γην ταύτην εις κληρονομίαν. </p>
<p id="v8"><sup><small>8</small></sup>  Ο δε είπε, Δέσποτα Κύριε, Πόθεν να γνωρίσω ότι θέλω κληρονομήσει αυτήν; </p>
<p id="v9"><sup><small>9</small></sup>  Και είπε προς αυτόν, Λάβε μοι δάμαλιν τριών ετών, και αίγα τριών ετών, και κριόν τριών ετών, και τρυγόνα, και περιστεράν. <sup id="cite6"><a href="#fn6">[6]</a></sup></p>
<p id="v10"><sup><small>10</small></sup>  Και έλαβεν εις αυτόν πάντα ταύτα, και διέσχισεν αυτά εις το μέσον, και έθεσεν έκαστον τμήμα απέναντι του ομοίου αυτού· τα πτηνά όμως δεν διέσχισε. </p>
<p id="v11"><sup><small>11</small></sup>  Κατέβησαν δε όρνεα επί τα πτώματα, και ο Άβραμ εδίωξεν αυτά. </p>
<p id="v12"><sup><small>12</small></sup>  Περί δε την δύσιν του ηλίου, επέπεσεν έκστασις επί τον Αβραμ· και ιδού, φόβος σκοτεινός μέγας επιπίπτει επ' αυτόν. <sup id="cite7"><a href="#fn7">[7]</a></sup></p>
<p id="v13"><sup><small>13</small></sup>  Και είπεν ο Κύριος προς τον Άβραμ, Έξευρε βεβαίως ότι το σπέρμα σου θέλει παροικήσει εν γη ουχί εαυτών, και θέλουσι δουλώσει αυτούς, και θέλουσι καταθλίψει αυτούς, τετρακόσια έτη· </p>
<p id="v14"><sup><small>14</small></sup>  το έθνος όμως, εις το οποίον θέλουσι δουλωθή, εγώ θέλω κρίνει· μετά δε ταύτα θέλουσιν εξέλθει με μεγάλα υπάρχοντα· </p>
<p id="v15"><sup><small>15</small></sup>  συ δε θέλεις απέλθει προς τους πατέρας σου εν ειρήνη· θέλεις ενταφιασθή εν γήρατι καλώ· <sup id="cite8"><a href="#fn8">[8]</a></sup></p>
<p id="v16"><sup><small>16</small></sup>  εν δε τη τετάρτη γενεά θέλουσιν επιστρέψει εδώ· διότι ακόμη δεν ανεπληρώθη η ανομία των Αμορραίων. </p>
<p id="v17"><sup><small>17</small></sup>  Ότε δε ο ήλιος έδυσε και έγεινε πυκνόν σκότος, ιδού, κάμινος καπνίζουσα και λαμπάς πυρός ήτις διεπέρασε μεταξύ των διχοτομημάτων τούτων. </p>
<p id="v18"><sup><small>18</small></sup>  Την ημέραν εκείνην έκαμε διαθήκην ο Κύριος προς τον Άβραμ, λέγων, εις το σπέρμα σου έδωκα την γην ταύτην, από του ποταμού της Αιγύπτου έως του ποταμού του μεγάλου, του ποταμού Ευφράτου· </p>
<p id="v19"><sup><small>19</small></sup>  τους Κεναίους, και τους Κενεζαίους, και τους Κεδμωναίους, </p>
<p id="v20"><sup><small>20</small></sup>  και τους Χετταίους, και τους Φερεζαίους, και τους Ραφαείμ, </p>
<p id="v21"><sup><small>21</small></sup>  και τους Αμορραίους, και τους Χαναναίους, και τους Γεργεσαίους, και τους Ιεβουσαίους. </p>
<h2>Παραπομπές</h2>
<div>
<ol>
  <li id="fn1"><a href="#cite1">↑</a> 15:1,4,7 <i>Συνομιλίες με τον Μελχισεδέκ</i>: <a href="/el/The_Urantia_Book/93#p9_7">ΒΟ 93:9.7</a>. </li>
  <li id="fn2"><a href="#cite2">↑</a> 15:1-3 <i>Ανησυχεί για τον κληρονόμο</i>: <a href="/el/The_Urantia_Book/93#p6_1">ΒΟ 93:6.1</a>. </li>
  <li id="fn3"><a href="#cite3">↑</a> 15:2-4 <i>Γέννηση του Ισαάκ</i>: <a href="/el/The_Urantia_Book/93#p6_5">ΒΟ 93:6.5</a>. </li>
  <li id="fn4"><a href="#cite4">↑</a> 15:4-5 <i>Διαθήκη: κοιτάζει τα αστέρια</i>: <a href="/el/The_Urantia_Book/93#p6_3">ΒΟ 93:6.3</a>. </li>
  <li id="fn5"><a href="#cite5">↑</a> 15:6 <i>Υπολογίζεται για δικαιοσύνη</i>: <a href="/el/The_Urantia_Book/93#p4_5">ΒΟ 93:4.5</a>.  <i>Η πίστη λογίζεται ως δικαιοσύνη</i>: <a href="/el/The_Urantia_Book/93#p6_3">ΒΟ 93:6.3</a>. </li>
  <li id="fn6"><a href="#cite6">↑</a> 15:9-10 <i>Πίστη στη θυσία</i>: <a href="/el/The_Urantia_Book/93#p4_14">ΒΟ 93:4.14</a>. </li>
  <li id="fn7"><a href="#cite7">↑</a> 15:12-14 <i>Προβλέποντας παραμονή στην Αίγυπτο</i>: <a href="/el/The_Urantia_Book/93#p6_3">ΒΟ 93:6.3</a>. </li>
  <li id="fn8"><a href="#cite8">↑</a> 15:15-16,18-21 <i>Προβλέποντας σπόρο στη Χαναάν</i>: <a href="/el/The_Urantia_Book/93#p6_3">ΒΟ 93:6.3</a>. </li>
</ol>
</div>
