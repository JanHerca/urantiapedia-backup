<!--
title: Γένεσις - Κεφάλαιο 49
description: 
published: true
date: 2022-9-13T21:57:44Z
tags: 
editor: ckeditor
dateCreated: 2022-8-14T13:24:11Z
-->

<figure class="table chapter-navigator">
  <table>
    <tbody>
      <tr>
        <td><a href="/el/Bible/Genesis/48">Γένεσις - Κεφάλαιο 48</a></td>
        <td><a href="/el/Bible/Genesis/Index">Δείκτης</a></td>
        <td><a href="/el/Bible/Genesis/50">Γένεσις - Κεφάλαιο 50</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Εκάλεσε δε ο Ιακώβ τους υιούς αυτού και είπε, Συνάχθητε, διά να σας αναγγείλω τι μέλλει να συμβή εις εσάς εν ταις εσχάταις ημέραις· </p>
<p id="v2"><sup><small>2</small></sup>  συνάχθητε και ακούσατε, υιοί του Ιακώβ, και ακροάσθητε τον Ισραήλ τον πατέρα σας. </p>
<p id="v3"><sup><small>3</small></sup>  Ρουβήν ο πρωτότοκός μου, συ ισχύς μου και αρχή των δυνάμεών μου, έξοχος κατά την αξίαν και έξοχος κατά την δύναμιν. </p>
<p id="v4"><sup><small>4</small></sup>  Εξέβρασας ως ύδωρ· δεν θέλεις έχει την υπεροχήν· διότι ανέβης επί την κλίνην του πατρός σου· τότε εμίανας αυτήν· επί την κλίνην μου ανέβη. </p>
<p id="v5"><sup><small>5</small></sup>  Συμεών και Λευΐ οι αδελφοί, όργανα αδικίας είναι αι μάχαιραι αυτών· </p>
<p id="v6"><sup><small>6</small></sup>  εις την βουλήν αυτών μη εισέλθης, ψυχή μου· εις την συνέλευσιν αυτών μη ενωθής, τιμή μου· διότι εν τω θυμώ αυτών εφόνευσαν ανθρώπους και εν τω πείσματι αυτών κατηδάφισαν τείχος. </p>
<p id="v7"><sup><small>7</small></sup>  Επικατάρατος ο θυμός αυτών, διότι ήτο αυθάδης· και η οργή αυτών, διότι ήτο σκληρά· θέλω διαμοιράσει αυτούς εις τον Ιακώβ, και θέλω διασκορπίσει αυτούς εις τον Ισραήλ. </p>
<p id="v8"><sup><small>8</small></sup>  Ιούδα, σε θέλουσι επαινέσει οι αδελφοί σου· η χειρ σου θέλει είσθαι επί τον τράχηλον των εχθρών σου· οι υιοί του πατρός σου θέλουσι σε προσκυνήσει· </p>
<p id="v9"><sup><small>9</small></sup>  σκύμνος λέοντος είναι ο Ιούδας· εκ του θηρεύματος, υιέ μου, ανέβης· αναπεσών εκοιμήθη ως λέων και ως σκύμνος λέοντος· τις θέλει εγείρει αυτόν; </p>
<p id="v10"><sup><small>10</small></sup>  Δεν θέλει εκλείψει το σκήπτρον εκ του Ιούδα ουδέ νομοθέτης εκ μέσου των ποδών αυτού, εωσού έλθη ο Σηλώ· και εις αυτόν θέλει είσθαι η υπακοή των λαών. </p>
<p id="v11"><sup><small>11</small></sup>  Εις την άμπελον δένει το πωλάριον αυτού, και εις τον εκλεκτόν βλαστόν το παιδίον της όνου αυτού· θέλει πλύνει εν οίνω το ένδυμα αυτού και εν τω αίματι της σταφυλής το περιβόλαιον αυτού· </p>
<p id="v12"><sup><small>12</small></sup>  Οι οφθαλμοί αυτού θέλουσιν είσθαι ερυθροί εκ του οίνου και οι οδόντες αυτού λευκοί εκ του γάλακτος. </p>
<p id="v13"><sup><small>13</small></sup>  Ο Ζαβουλών θέλει κατοικήσει εν λιμένι θαλάσσης και θέλει είσθαι εν λιμένι πλοίων· το δε όριον αυτού θέλει εκταθή έως Σιδώνος. </p>
<p id="v14"><sup><small>14</small></sup>  Ο Ισσάχαρ είναι όνος δυνατός, κοιτώμενος εν τω μέσω των επαύλεων· </p>
<p id="v15"><sup><small>15</small></sup>  Και ιδών ότι η ανάπαυσις ήτο καλή και ο τόπος τερπνός, έκλινε τον ώμον αυτού εις φορτίον και έγεινε δούλος υποτελής. </p>
<p id="v16"><sup><small>16</small></sup>  Ο Δαν θέλει κρίνει τον λαόν αυτού, ως μία εκ των φυλών του Ισραήλ· </p>
<p id="v17"><sup><small>17</small></sup>  Ο Δαν θέλει είσθαι όφις επί της οδού, ασπίς επί της τρίβου, δάκνων τας πτέρνας του ίππου, ώστε ο ιππεύς αυτού θέλει πίπτει εις τα οπίσω. </p>
<p id="v18"><sup><small>18</small></sup>  Την σωτηρίαν σου περιέμεινα, Κύριε. </p>
<p id="v19"><sup><small>19</small></sup>  Τον Γαδ θέλουσι πειρατεύσει πειραταί· πλην και αυτός εις το τέλος θέλει πειρατεύσει. </p>
<p id="v20"><sup><small>20</small></sup>  Του Ασήρ ο άρτος θέλει είσθαι παχύς· και αυτός θέλει δίδει βασιλικάς τρυφάς. </p>
<p id="v21"><sup><small>21</small></sup>  Ο Νεφθαλί είναι έλαφος απολελυμένη, δίδων λόγους αρεστούς. </p>
<p id="v22"><sup><small>22</small></sup>  Ο Ιωσήφ, κλάδος καρποφόρος, κλάδος καρποφόρος πλησίον πηγής, του οποίου οι βλαστοί εκτείνονται επί του τοίχου· </p>
<p id="v23"><sup><small>23</small></sup>  Οι τοξόται επίκραναν αυτόν και ετόξευσαν κατ' αυτού, και εχθρεύθησαν αυτόν. </p>
<p id="v24"><sup><small>24</small></sup>  Αλλά το τόξον αυτού έμεινε δυνατόν και οι βραχίονες των χειρών αυτού ενεδυναμώθησαν διά των χειρών του ισχυρού Θεού του Ιακώβ· εκείθεν ο ποιμήν, η πέτρα του Ισραήλ· </p>
<p id="v25"><sup><small>25</small></sup>  και τούτο διά του Θεού του πατρός σου, όστις θέλει σε βοηθεί, και διά του Παντοδυνάμου, όστις θέλει σε ευλογεί, ευλογίας του ουρανού άνωθεν, ευλογίας της αβύσσου κάτωθεν, ευλογίας των μαστών και της μήτρας· <sup id="cite1"><a href="#fn1">[1]</a></sup></p>
<p id="v26"><sup><small>26</small></sup>  Αι ευλογίαι του πατρός σου υπερίσχυσαν υπέρ τας ευλογίας των προγόνων μου έως των υψηλών κορυφών των αιωνίων ορέων· θέλουσιν είσθαι επί της κεφαλής του Ιωσήφ και επί της κορυφής του εκλεκτού μεταξύ των αδελφών αυτού. </p>
<p id="v27"><sup><small>27</small></sup>  Ο Βενιαμίν θέλει είσθαι λύκος άρπαξ· το πρωΐ θέλει κατατρώγει θήραμα, και το εσπέρας θέλει διαιρεί λάφυρα. </p>
<p id="v28"><sup><small>28</small></sup>  Πάντες ούτοι είναι αι δώδεκα φυλαί του Ισραήλ, και τούτο είναι το οποίον ελάλησε προς αυτούς ο πατήρ αυτών και ευλόγησεν αυτούς· έκαστον κατά την ευλογίαν αυτού ευλόγησεν αυτούς. </p>
<p id="v29"><sup><small>29</small></sup>  Και παρήγγειλεν εις αυτούς και είπε προς αυτούς, Εγώ προστίθεμαι εις τον λαόν μου· θάψατέ με μετά των πατέρων μου εν τω σπηλαίω τω εν τω αγρώ Εφρών του Χετταίου· </p>
<p id="v30"><sup><small>30</small></sup>  εν τω σπηλαίω τω εν τω αγρώ Μαχπελάχ τω απέναντι της Μαμβρή εν τη γη Χαναάν, το οποίον ο Αβραάμ ηγόρασε μετά του αγρού παρά του Εφρών του Χετταίου διά κτήμα μνημείου· </p>
<p id="v31"><sup><small>31</small></sup>  εκεί έθαψαν τον Αβραάμ και την Σάρραν την γυναίκα αυτού· εκεί έθαψαν τον Ισαάκ και την Ρεβέκκαν την γυναίκα αυτού· και εκεί έθαψα εγώ την Λείαν· </p>
<p id="v32"><sup><small>32</small></sup>  η αγορά του αγρού και του σπηλαίου του εν αυτώ έγεινε παρά των υιών του Χετ. </p>
<p id="v33"><sup><small>33</small></sup>  Και αφού ετελείωσεν ο Ιακώβ παραγγέλλων εις τους υιούς αυτού, έσυρε τους πόδας αυτού επί την κλίνην και εξέπνευσε· και προσετέθη εις τον λαόν αυτού. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/el/Bible/Genesis/48">Γένεσις - Κεφάλαιο 48</a></td>
        <td><a href="/el/Bible/Genesis/Index">Δείκτης</a></td>
        <td><a href="/el/Bible/Genesis/50">Γένεσις - Κεφάλαιο 50</a></td>
      </tr>
    </tbody>
  </table>
</figure>
<h2>Παραπομπές</h2>
<div>
<ol>
  <li id="fn1"><a href="#cite1">↑</a> 49:25 <i>Εργασία: Ο Θεός ευλογεί τους πιστούς</i>: <a href="/el/The_Urantia_Book/148#p6_2">ΒΟ 148:6.2</a>.  <i>Ο Παντοδύναμος</i>: <a href="/el/The_Urantia_Book/96#p1_9">ΒΟ 96:1.9</a>. </li>
</ol>
</div>
