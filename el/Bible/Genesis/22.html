<!--
title: Γένεσις - Κεφάλαιο 22
description: 
published: true
date: 2022-9-13T21:57:43Z
tags: 
editor: ckeditor
dateCreated: 2022-8-14T13:24:11Z
-->

<figure class="table chapter-navigator">
  <table>
    <tbody>
      <tr>
        <td><a href="/el/Bible/Genesis/21">Γένεσις - Κεφάλαιο 21</a></td>
        <td><a href="/el/Bible/Genesis/Index">Δείκτης</a></td>
        <td><a href="/el/Bible/Genesis/23">Γένεσις - Κεφάλαιο 23</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Μετά δε τα πράγματα ταύτα ο Θεός εδοκίμασε τον Αβραάμ, και είπε προς αυτόν, Αβραάμ· ο δε είπεν, Ιδού, εγώ. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v2"><sup><small>2</small></sup>  Και είπε, Λάβε τώρα τον υιόν σου τον μονογενή, τον οποίον ηγάπησας, τον Ισαάκ, και ύπαγε εις τον τόπον Μοριά, και πρόσφερε αυτόν εκεί εις ολοκαύτωμα, επί ενός των ορέων, το οποίον θέλω σοι ειπεί. <sup id="cite3"><a href="#fn3">[3]</a></sup></p>
<p id="v3"><sup><small>3</small></sup>  Σηκωθείς δε Αβραάμ ενωρίς το πρωΐ, εσαμάρωσε την όνον αυτού και έλαβε μεθ' εαυτού δύο εκ των δούλων αυτού και Ισαάκ τον υιόν αυτού· και σχίσας ξύλα διά την ολοκαύτωσιν, εσηκώθη και υπήγεν εις τον τόπον τον οποίον είπε προς αυτόν ο Θεός. </p>
<p id="v4"><sup><small>4</small></sup>  Την δε τρίτην ημέραν υψώσας ο Αβραάμ τους οφθαλμούς αυτού, είδε τον τόπον μακρόθεν. </p>
<p id="v5"><sup><small>5</small></sup>  Και είπεν ο Αβραάμ προς τους δούλους αυτού, Σεις καθίσατε αυτού μετά της όνου· εγώ δε και το παιδάριον θέλομεν υπάγει έως εκεί· και αφού προσκυνήσωμεν, θέλομεν επιστρέψει προς εσάς. </p>
<p id="v6"><sup><small>6</small></sup>  Και λαβών ο Αβραάμ τα ξύλα της ολοκαυτώσεως, επέθεσεν επί τον Ισαάκ τον υιόν αυτού· και έλαβεν εις την χείρα αυτού το πυρ, και την μάχαιραν, και υπήγον οι δύο ομού. </p>
<p id="v7"><sup><small>7</small></sup>  Τότε ελάλησεν ο Ισαάκ προς Αβραάμ τον πατέρα αυτού και είπε, Πάτερ μου. Ο δε είπεν, Ιδού, εγώ, τέκνον μου. Και είπεν ο Ισαάκ, Ιδού, το πυρ και τα ξύλα· αλλά που το πρόβατον διά την ολοκαύτωσιν; <sup id="cite4"><a href="#fn4">[4]</a></sup></p>
<p id="v8"><sup><small>8</small></sup>  Και είπεν ο Αβραάμ, Ο Θεός, τέκνον μου, θέλει προβλέψει εις εαυτόν το πρόβατον διά την ολοκαύτωσιν. Και επορεύοντο οι δύο ομού. </p>
<p id="v9"><sup><small>9</small></sup>  Αφού δε έφθασαν εις τον τόπον τον οποίον είπε προς αυτόν ο Θεός, ωκοδόμησεν εκεί ο Αβραάμ το θυσιαστήριον και διέθεσε τα ξύλα, και δέσας τον Ισαάκ τον υιόν αυτού έβαλεν αυτόν επί το θυσιαστήριον επάνω των ξύλων· </p>
<p id="v10"><sup><small>10</small></sup>  και εκτείνας ο Αβραάμ την χείρα αυτού, έλαβε την μάχαιραν διά να σφάξη τον υιόν αυτού. </p>
<p id="v11"><sup><small>11</small></sup>  Άγγελος δε Κυρίου εφώνησε προς αυτόν εκ του ουρανού και είπεν, Αβραάμ, Αβραάμ. Ο δε είπεν, Ιδού, εγώ. <sup id="cite5"><a href="#fn5">[5]</a></sup></p>
<p id="v12"><sup><small>12</small></sup>  Και είπε, Μη επιβάλης την χείρα σου επί το παιδάριον, και μη πράξης εις αυτό μηδέν· διότι τώρα εγνώρισα ότι συ φοβείσαι τον Θεόν, επειδή δεν ελυπήθης τον υιόν σου τον μονογενή δι' εμέ. <sup id="cite6"><a href="#fn6">[6]</a></sup></p>
<p id="v13"><sup><small>13</small></sup>  Και υψώσας ο Αβραάμ τους οφθαλμούς αυτού είδε· και ιδού, κριός όπισθεν αυτού, κρατούμενος από των κεράτων αυτού εις φυτόν πυκνόκλαδον· και ελθών ο Αβραάμ, έλαβε τον κριόν και προσέφερεν αυτόν εις ολοκαύτωμα αντί του υιού αυτού. </p>
<p id="v14"><sup><small>14</small></sup>  Και εκάλεσεν ο Αβραάμ το όνομα του τόπου εκείνου Ιεοβά-ιρέ· ως λέγεται και την σήμερον, Εν τω όρει ο Κύριος θέλει εμφανισθή. <sup id="cite7"><a href="#fn7">[7]</a></sup></p>
<p id="v15"><sup><small>15</small></sup>  Και εφώνησε δεύτερον ο άγγελος του Κυρίου προς τον Αβραάμ εκ του ουρανού, <sup id="cite8"><a href="#fn8">[8]</a></sup></p>
<p id="v16"><sup><small>16</small></sup>  και είπεν, Ώμοσα εις εμαυτόν, λέγει Κύριος, ότι, επειδή έπραξας το πράγμα τούτο και δεν ελυπήθης τον υιόν σου, τον μονογενή σου, </p>
<p id="v17"><sup><small>17</small></sup>  ότι ευλογών θέλω σε ευλογήσει, και πληθύνων θέλω πληθύνει το σπέρμα σου ως τα άστρα του ουρανού και ως την άμμον την παρά το χείλος της θαλάσσης· και το σπέρμα σου θέλει κυριεύσει τας πύλας των εχθρών αυτού· </p>
<p id="v18"><sup><small>18</small></sup>  και εν τω σπέρματί σου θέλουσιν ευλογηθή πάντα τα έθνη της γής· διότι υπήκουσας εις την φωνήν μου. <sup id="cite9"><a href="#fn9">[9]</a></sup></p>
<p id="v19"><sup><small>19</small></sup>  Και επέστρεψεν ο Αβραάμ προς τους δούλους αυτού· και σηκωθέντες, υπήγον ομού εις Βηρ-σαβεέ· και κατώκησεν ο Αβραάμ εν Βηρ-σαβεέ. </p>
<p id="v20"><sup><small>20</small></sup>  Μετά δε τα πράγματα ταύτα, ανήγγειλαν προς τον Αβραάμ λέγοντες, Ιδού, η Μελχά εγέννησε και αυτή υιούς εις τον Ναχώρ τον αδελφόν σου· </p>
<p id="v21"><sup><small>21</small></sup>  τον Ουζ πρωτότοκον αυτού, και τον Βουζ αδελφόν αυτού, και τον Κεμουήλ τον πατέρα του Αράμ, </p>
<p id="v22"><sup><small>22</small></sup>  και τον Κεσέδ, και τον Αζαύ, και τον Φαλδές, και τον Ιελδάφ, και τον Βαθουήλ. </p>
<p id="v23"><sup><small>23</small></sup>  Ο δε Βαθουήλ εγέννησε την Ρεβέκκαν· τους οκτώ τούτους εγέννησεν η Μελχά εις τον Ναχώρ τον αδελφόν του Αβραάμ. </p>
<p id="v24"><sup><small>24</small></sup>  Και η παλλακή αυτού, η ονομαζομένη Ρευμά, εγέννησε και αυτή τον Ταβέκ και τον Γαάμ και τον Ταχάς και τον Μααχά. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/el/Bible/Genesis/21">Γένεσις - Κεφάλαιο 21</a></td>
        <td><a href="/el/Bible/Genesis/Index">Δείκτης</a></td>
        <td><a href="/el/Bible/Genesis/23">Γένεσις - Κεφάλαιο 23</a></td>
      </tr>
    </tbody>
  </table>
</figure>
<h2>Παραπομπές</h2>
<div>
<ol>
  <li id="fn1"><a href="#cite1">↑</a> 22:1-2 <i>Προλήψεις</i>: <a href="/el/The_Urantia_Book/93#p9_4">ΒΟ 93:9.4</a>.  <i>«Ο Θεός είπε»</i>: <a href="/el/The_Urantia_Book/156#p5_4">ΒΟ 156:5.4</a>. </li>
  <li id="fn2"><a href="#cite2">↑</a> 22:1-10 <i>Θυσιάζοντας τον Ισαάκ</i>: <a href="/el/The_Urantia_Book/89#p6_8">ΒΟ 89:6.8</a>.  <i>Ανθρώπινη θυσία</i>: <a href="/el/The_Urantia_Book/89#p6_2">ΒΟ 89:6.2</a>. </li>
  <li id="fn3"><a href="#cite3">↑</a> 22:2-13 <i>Πίστη στη θυσία</i>: <a href="/el/The_Urantia_Book/93#p4_14">ΒΟ 93:4.14</a>. </li>
  <li id="fn4"><a href="#cite4">↑</a> 22:7-8 <i>Θυσιαστικός αμνός</i>: <a href="/el/The_Urantia_Book/85#p3_4">ΒΟ 85:3.4</a>. </li>
  <li id="fn5"><a href="#cite5">↑</a> 22:11,15 <i>Άγγελος του Κυρίου</i>: <a href="/el/The_Urantia_Book/93#p9_7">ΒΟ 93:9.7</a>. </li>
  <li id="fn6"><a href="#cite6">↑</a> 22:12 <i>Ο Θεός είναι ένας μεγάλος φόβος</i>: <a href="/el/The_Urantia_Book/92#p1_5">ΒΟ 92:1.5</a>. </li>
  <li id="fn7"><a href="#cite7">↑</a> 22:14 <i>Γιαχβέ, Θεός των φυλών του Σινά</i>: <a href="/el/The_Urantia_Book/142#p3_3">ΒΟ 142:3.3</a>.  <i>Γιαχβέ</i>: <a href="/el/The_Urantia_Book/96#p1_3">ΒΟ 96:1.3</a>.  <i>Ιεχωβά (Γιαχβέ)</i>: <a href="/el/The_Urantia_Book/96#p1_10">ΒΟ 96:1.10</a>. </li>
  <li id="fn8"><a href="#cite8">↑</a> 22:15 <i>Άγγελοι του αέρα</i>: <a href="/el/The_Urantia_Book/85#p4_2">ΒΟ 85:4.2</a>. </li>
  <li id="fn9"><a href="#cite9">↑</a> 22:18 <i>Όλα τα έθνη να είναι ευλογημένα</i>: <a href="/el/The_Urantia_Book/190#p5_4">ΒΟ 190:5.4</a>. </li>
</ol>
</div>
