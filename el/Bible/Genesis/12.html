<!--
title: Γένεσις - Κεφάλαιο 12
description: 
published: true
date: 2022-8-14T13:24:11Z
tags: 
editor: ckeditor
dateCreated: 2022-8-14T13:24:11Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/el/Bible/Genesis/11">Γένεσις - Κεφάλαιο 11</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/el/Bible/Genesis/Index">Δείκτης</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/el/Bible/Genesis/13">Γένεσις - Κεφάλαιο 13</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Ο δε Κύριος είπε προς τον Άβραμ, Έξελθε εκ της γης σου, και εκ της συγγενείας σου, και εκ του οίκου του πατρός σου, εις την γην την οποίαν θέλω σοι δείξει· <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  και θέλω σε κάμει εις έθνος μέγα· και θέλω σε ευλογήσει, και θέλω μεγαλύνει το όνομά σου· και θέλεις είσθαι εις ευλογίαν· </p>
<p id="v3"><sup><small>3</small></sup>  και θέλω ευλογήσει τους ευλογούντάς σε, και τους καταρωμένους σε θέλω καταρασθή· και θέλουσιν ευλογηθή εν σοι πάσαι αι φυλαί της γης. <sup id="cite2"><a href="#fn2">[2]</a></sup></p>
<p id="v4"><sup><small>4</small></sup>  Και υπήγεν ο Άβραμ, καθώς είπε προς αυτόν ο Κύριος· και μετ' αυτού υπήγε και ο Λώτ· ο δε Άβραμ ήτο ηλικίας εβδομήκοντα πέντε ετών, ότε εξήλθεν από Χαρράν. <sup id="cite3"><a href="#fn3">[3]</a></sup></p>
<p id="v5"><sup><small>5</small></sup>  Και έλαβεν ο Άβραμ Σάραν την γυναίκα αυτού, και Λωτ τον υιόν του αδελφού αυτού, και πάντα τα υπάρχοντα αυτών όσα είχον αποκτήσει, και τους ανθρώπους τους οποίους είχον αποκτήσει εν Χαρράν, και εξήλθον διά να υπάγωσιν εις την γην Χαναάν· και ήλθον εις την γην Χαναάν. </p>
<p id="v6"><sup><small>6</small></sup>  Και διεπέρασεν ο Άβραμ την γην εκείνην έως του τόπου Συχέμ, έως της δρυός Μορέχ· οι δε Χαναναίοι τότε κατώκουν εν τη γη ταύτη. </p>
<p id="v7"><sup><small>7</small></sup>  Και εφάνη ο Κύριος εις τον Άβραμ και είπεν, Εις το σπέρμα σου θέλω δώσει την γην ταύτην. Και ωκοδόμησεν εκεί θυσιαστήριον εις τον Κύριον, όστις εφάνη εις αυτόν. <sup id="cite4"><a href="#fn4">[4]</a></sup></p>
<p id="v8"><sup><small>8</small></sup>  Και εκείθεν μετέβη προς το όρος, το κατά ανατολάς της Βαιθήλ, και έστησε την σκηνήν αυτού έχων την Βαιθήλ προς δυσμάς και την Γαί προς ανατολάς· και ωκοδόμησεν εκεί θυσιαστήριον εις τον Κύριον, και επεκαλέσθη το όνομα του Κυρίου. <sup id="cite5"><a href="#fn5">[5]</a></sup></p>
<p id="v9"><sup><small>9</small></sup>  Και μετεσκήνωσεν ο Άβραμ, οδοιπορών και προχωρών προς μεσημβρίαν. </p>
<p id="v10"><sup><small>10</small></sup>  Έγεινε δε πείνα εν τη γη ταύτη· και κατέβη ο Άβραμ εις την Αίγυπτον διά να παροικήση εκεί· διότι η πείνα ήτο βαρεία εν τη γη. <sup id="cite6"><a href="#fn6">[6]</a></sup></p>
<p id="v11"><sup><small>11</small></sup>  Και ότε επλησίαζε να εισέλθη εις την Αίγυπτον, είπε προς Σάραν την γυναίκα αυτού, Ιδού, γνωρίζω ότι είσαι γυνή ευειδής· <sup id="cite7"><a href="#fn7">[7]</a></sup></p>
<p id="v12"><sup><small>12</small></sup>  θέλει συμβή λοιπόν, ώστε καθώς σε ίδωσιν οι Αιγύπτιοι, θέλουσιν ειπεί, Γυνή αυτού είναι αύτη· και θέλουσι φονεύσει εμέ, σε δε θέλουσι φυλάξει ζώσαν. </p>
<p id="v13"><sup><small>13</small></sup>  Ειπέ λοιπόν, ότι είσαι αδελφή μου, διά να γείνη καλόν εις εμέ εξ αιτίας σου, και να φυλαχθή η ζωή μου διά σε. </p>
<p id="v14"><sup><small>14</small></sup>  Και ότε εισήλθεν ο Άβραμ εις την Αίγυπτον, είδον οι Αιγύπτιοι την γυναίκα ότι ήτο ώραία σφόδρα. </p>
<p id="v15"><sup><small>15</small></sup>  Και οι άρχοντες του Φαραώ είδον αυτήν, και επήνεσαν αυτήν προς τον Φαραώ· και ελήφθη η γυνή εις την οικίαν του Φαραώ. </p>
<p id="v16"><sup><small>16</small></sup>  Τον δε Άβραμ μετεχειρίσθησαν καλώς δι' αυτήν· και είχε πρόβατα και βόας και όνους και δούλους και δούλας και όνους θηλυκάς και καμήλους. <sup id="cite8"><a href="#fn8">[8]</a></sup></p>
<p id="v17"><sup><small>17</small></sup>  Και επέφερεν ο Κύριος επί τον Φαραώ και επί τον οίκον αυτού πληγάς μεγάλας εξ αιτίας Σάρας της γυναικός του Άβραμ. </p>
<p id="v18"><sup><small>18</small></sup>  Εκάλεσε δε ο Φαραώ τον Άβραμ, και είπε, Τι είναι τούτο, το οποίον έκαμες εις εμέ; διά τι δεν μ' εφανέρωσας ότι αύτη είναι γυνή σου; </p>
<p id="v19"><sup><small>19</small></sup>  διά τι είπας, Αδελφή μου είναι αύτη; και έλαβον αυτήν εις εμαυτόν διά γυναίκα· και τώρα, ιδού η γυνή σου· λάβε αυτήν, και ύπαγε. </p>
<p id="v20"><sup><small>20</small></sup>  Και διώρισεν ο Φαραώ ανθρώπους εις αυτόν· και συμπροέπεμψαν αυτόν, και την γυναίκα αυτού και πάντα όσα είχε. </p>
<h2>Παραπομπές</h2>
<div>
<ol>
  <li id="fn1"><a href="#cite1">↑</a> 12:1-2 <i>Ελάτε στο Σάλεμ, ακούστε την αλήθεια</i>: <a href="/el/The_Urantia_Book/93#p5_5">ΒΟ 93:5.5</a>. </li>
  <li id="fn2"><a href="#cite2">↑</a> 12:3 <i>Όλες οι οικογένειες θα ευλογηθούν</i>: <a href="/el/The_Urantia_Book/190#p5_4">ΒΟ 190:5.4</a>. </li>
  <li id="fn3"><a href="#cite3">↑</a> 12:4-5 <i>Ο Λωτ και ο Άβραμ στο Σάλεμ</i>: <a href="/el/The_Urantia_Book/93#p5_5">ΒΟ 93:5.5</a>. </li>
  <li id="fn4"><a href="#cite4">↑</a> 12:7 <i>Συνομιλίες με τον Μελχισεδέκ</i>: <a href="/el/The_Urantia_Book/93#p9_7">ΒΟ 93:9.7</a>. </li>
  <li id="fn5"><a href="#cite5">↑</a> 12:8 <i>Ο Άβραμ φτάνει</i>: <a href="/el/The_Urantia_Book/93#p5_6">ΒΟ 93:5.6</a>. </li>
  <li id="fn6"><a href="#cite6">↑</a> 12:10 <i>Ταξίδι στην Αίγυπτο</i>: <a href="/el/The_Urantia_Book/93#p5_7">ΒΟ 93:5.7</a>. </li>
  <li id="fn7"><a href="#cite7">↑</a> 12:11-20 <i>Ο Αβραάμ δείχνει δειλία</i>: <a href="/el/The_Urantia_Book/93#p9_3">ΒΟ 93:9.3</a>. </li>
  <li id="fn8"><a href="#cite8">↑</a> 12:16 <i>Καλή σχέση</i>: <a href="/el/The_Urantia_Book/93#p5_7">ΒΟ 93:5.7</a>. </li>
</ol>
</div>
