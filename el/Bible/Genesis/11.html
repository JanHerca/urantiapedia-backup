<!--
title: Γένεσις - Κεφάλαιο 11
description: 
published: true
date: 2022-10-6T9:45:47Z
tags: bible, bible—genesis
editor: ckeditor
dateCreated: 2022-8-14T13:24:11Z
-->

<figure class="table chapter-navigator">
  <table>
    <tbody>
      <tr>
        <td><a href="/el/Bible/Genesis/10">Γένεσις - Κεφάλαιο 10</a></td>
        <td><a href="/el/Bible/Genesis/Index">Δείκτης</a></td>
        <td><a href="/el/Bible/Genesis/12">Γένεσις - Κεφάλαιο 12</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Και ήτο πάσα η γη μιας γλώσσης και μιας φωνής. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Και ότε εκίνησαν από της ανατολής, εύρον πεδιάδα εν τη γη Σενναάρ· και κατώκησαν εκεί. </p>
<p id="v3"><sup><small>3</small></sup>  Και είπεν ο εις προς τον άλλον, Έλθετε, ας κάμωμεν πλίνθους, και ας ψήσωμεν αυτάς εν πυρί· και εχρησίμευσεν εις αυτούς η μεν πλίνθος αντί πέτρας, η δε άσφαλτος εχρησίμευσεν εις αυτούς αντί πηλού. </p>
<p id="v4"><sup><small>4</small></sup>  Και είπον, Έλθετε, ας οικοδομήσωμεν εις εαυτούς πόλιν και πύργον, του οποίου η κορυφή να φθάνη έως του ουρανού· και ας αποκτήσωμεν εις εαυτούς όνομα, μήπως διασπαρώμεν επί του προσώπου πάσης της γης. </p>
<p id="v5"><sup><small>5</small></sup>  Κατέβη δε ο Κύριος διά να ίδη την πόλιν και τον πύργον, τον οποίον ωκοδόμησαν οι υιοί των ανθρώπων. </p>
<p id="v6"><sup><small>6</small></sup>  Και είπεν ο Κύριος, Ιδού, εις λαός, και πάντες έχουσι μίαν γλώσσαν, και ήρχισαν να κάμνωσι τούτο· και τώρα δεν θέλει εμποδισθή εις αυτούς παν ό,τι σκοπεύουσι να κάμωσιν· </p>
<p id="v7"><sup><small>7</small></sup>  έλθετε, ας καταβώμεν και ας συγχύσωμεν εκεί την γλώσσαν αυτών, διά να μη εννοή ο εις του άλλου την γλώσσαν. </p>
<p id="v8"><sup><small>8</small></sup>  Και διεσκόρπισεν αυτούς ο Κύριος εκείθεν επί του προσώπου πάσης της γής· και έπαυσαν να οικοδομώσι την πόλιν. </p>
<p id="v9"><sup><small>9</small></sup>  Διά τούτο ωνομάσθη το όνομα αυτής Βαβέλ· διότι εκεί συνέχεεν ο Κύριος την γλώσσαν πάσης της γής· και εκείθεν διεσκόρπισεν αυτούς ο Κύριος επί το πρόσωπον πάσης της γης. </p>
<p id="v10"><sup><small>10</small></sup>  Αύτη είναι η γενεαλογία του Σημ. Ο Σημ ήτο ετών εκατόν, ότε εγέννησε τον Αρφαξάδ δύο έτη μετά τον κατακλυσμόν· <sup id="cite2"><a href="#fn2">[2]</a></sup></p>
<p id="v11"><sup><small>11</small></sup>  και έζησεν ο Σημ, αφού εγέννησε τον Αρφαξάδ, πεντακόσια έτη, και εγέννησεν υιούς και θυγατέρας. </p>
<p id="v12"><sup><small>12</small></sup>  Και ο Αρφαξάδ έζησε τριάκοντα πέντε έτη, και εγέννησε τον Σαλά· </p>
<p id="v13"><sup><small>13</small></sup>  και έζησεν ο Αρφαξάδ, αφού εγέννησε τον Σαλά, τετρακόσια τρία έτη, και εγέννησεν υιούς και θυγατέρας. </p>
<p id="v14"><sup><small>14</small></sup>  Και ο Σαλά έζησε τριάκοντα έτη, και εγέννησε τον Εβερ· </p>
<p id="v15"><sup><small>15</small></sup>  και έζησεν ο Σαλά, αφού εγέννησε τον Έβερ, τετρακόσια τρία έτη, και εγέννησεν υιούς και θυγατέρας. </p>
<p id="v16"><sup><small>16</small></sup>  Και έζησεν ο Έβερ τριάκοντα τέσσαρα έτη, και εγέννησε τον Φαλέγ· </p>
<p id="v17"><sup><small>17</small></sup>  και έζησεν ο Έβερ, αφού εγέννησε τον Φαλέγ, τετρακόσια τριάκοντα έτη, και εγέννησεν υιούς και θυγατέρας. </p>
<p id="v18"><sup><small>18</small></sup>  Και έζησεν ο Φαλέγ τριάκοντα έτη, και εγέννησε τον Ραγαύ· </p>
<p id="v19"><sup><small>19</small></sup>  και έζησεν ο Φαλέγ, αφού εγέννησε τον Ραγαύ, διακόσια εννέα έτη, και εγέννησεν υιούς και θυγατέρας. </p>
<p id="v20"><sup><small>20</small></sup>  Και έζησεν ο Ραγαύ τριάκοντα δύο έτη, και εγέννησε τον Σερούχ· </p>
<p id="v21"><sup><small>21</small></sup>  και έζησεν ο Ραγαύ, αφού εγέννησε τον Σερούχ, διακόσια επτά έτη, και εγέννησεν υιούς και θυγατέρας. </p>
<p id="v22"><sup><small>22</small></sup>  Και έζησεν ο Σερούχ τριάκοντα έτη, και εγέννησε τον Ναχώρ· </p>
<p id="v23"><sup><small>23</small></sup>  και έζησεν ο Σερούχ, αφού εγέννησε τον Ναχώρ, διακόσια έτη, και εγέννησεν υιούς και θυγατέρας. </p>
<p id="v24"><sup><small>24</small></sup>  Και έζησεν ο Ναχώρ εικοσιεννέα έτη, και εγέννησε τον Θάρα· </p>
<p id="v25"><sup><small>25</small></sup>  και έζησεν ο Ναχώρ, αφού εγέννησε τον Θάρα, εκατόν δεκαεννέα έτη, και εγέννησεν υιούς και θυγατέρας. </p>
<p id="v26"><sup><small>26</small></sup>  Και έζησεν ο Θάρα εβδομήκοντα έτη, και εγέννησε τον Άβραμ, τον Ναχώρ, και τον Αρράν. </p>
<p id="v27"><sup><small>27</small></sup>  Και αύτη είναι η γενεαλογία του Θάρα· ο Θάρα εγέννησε τον Άβραμ, τον Ναχώρ, και τον Αρράν· και ο Αρράν εγέννησε τον Λωτ. <sup id="cite3"><a href="#fn3">[3]</a></sup></p>
<p id="v28"><sup><small>28</small></sup>  Και απέθανεν ο Αρράν ενώπιον Θάρα του πατρός αυτού εν τω τόπω της γεννήσεως αυτού, εν Ουρ των Χαλδαίων. </p>
<p id="v29"><sup><small>29</small></sup>  Και έλαβον ο Άβραμ και ο Ναχώρ εις εαυτούς γυναίκας· το όνομα της γυναικός του Άβραμ ήτο Σάρα· και το όνομα της γυναικός του Ναχώρ, Μελχά, θυγάτηρ του Αρράν, πατρός Μελχά, και πατρός Ιεσχά. </p>
<p id="v30"><sup><small>30</small></sup>  Η δε Σάρα ήτο στείρα, δεν είχε τέκνον. </p>
<p id="v31"><sup><small>31</small></sup>  Και έλαβεν ο Θάρα Άβραμ τον υιόν αυτού και Λωτ τον υιόν του Αρράν εγγονόν εαυτού, και Σάραν την εαυτού νύμφην, την γυναίκα Άβραμ του υιού αυτού· και εξήλθον ομού από της Ουρ των Χαλδαίων, διά να υπάγωσιν εις την γην Χαναάν· και ήλθον έως Χαρράν και κατώκησαν εκεί. <sup id="cite4"><a href="#fn4">[4]</a></sup></p>
<p id="v32"><sup><small>32</small></sup>  Και έγειναν αι ημέραι του Θάρα διακόσια πέντε έτη· και απέθανεν ο Θάρα εν Χαρράν. <sup id="cite5"><a href="#fn5">[5]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td><a href="/el/Bible/Genesis/10">Γένεσις - Κεφάλαιο 10</a></td>
        <td><a href="/el/Bible/Genesis/Index">Δείκτης</a></td>
        <td><a href="/el/Bible/Genesis/12">Γένεσις - Κεφάλαιο 12</a></td>
      </tr>
    </tbody>
  </table>
</figure>
<h2>Παραπομπές</h2>
<div>
<ol>
  <li id="fn1"><a href="#cite1">↑</a> 11:1-9 <i>Πύργος της Βαβέλ</i>: <a href="/el/The_Urantia_Book/77#p3_1">ΒΟ 77:3.1</a>.  <i>Μία γλώσσα</i>: <a href="/el/The_Urantia_Book/81#p6_18">ΒΟ 81:6.18</a>. </li>
  <li id="fn2"><a href="#cite2">↑</a> 11:10-26 <i>Μήκος ζωής</i>: <a href="/el/The_Urantia_Book/77#p2_11">ΒΟ 77:2.11</a>.  <i>Εβραϊκή καταγωγή</i>: <a href="/el/The_Urantia_Book/74#p8_10">ΒΟ 74:8.10</a>.  <i>Γενεαλογία</i>: <a href="/el/The_Urantia_Book/78#p7_3">ΒΟ 78:7.3</a>. </li>
  <li id="fn3"><a href="#cite3">↑</a> 11:27-31 <i>Ουρ, γενέτειρα του Αβραάμ</i>: <a href="/el/The_Urantia_Book/133#p9_2">ΒΟ 133:9.2</a>. </li>
  <li id="fn4"><a href="#cite4">↑</a> 11:31 <i>Ο Άβραμ εγκαταλείπει την Ουρ</i>: <a href="/el/The_Urantia_Book/142#p3_4">ΒΟ 142:3.4</a>. </li>
  <li id="fn5"><a href="#cite5">↑</a> 11:32 <i>Θάνατος του Terah</i>: <a href="/el/The_Urantia_Book/93#p5_5">ΒΟ 93:5.5</a>. </li>
</ol>
</div>
