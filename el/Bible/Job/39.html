<!--
title: Ιώβ - Κεφάλαιο 39
description: 
published: true
date: 2022-9-13T21:57:44Z
tags: 
editor: ckeditor
dateCreated: 2022-8-14T13:24:11Z
-->

<figure class="table chapter-navigator">
  <table>
    <tbody>
      <tr>
        <td><a href="/el/Bible/Job/38">Ιώβ - Κεφάλαιο 38</a></td>
        <td><a href="/el/Bible/Job/Index">Δείκτης</a></td>
        <td><a href="/el/Bible/Job/40">Ιώβ - Κεφάλαιο 40</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Γνωρίζεις τον καιρόν του τοκετού των αγρίων αιγών του βράχου; δύνασαι να σημειώσης πότε γεννώσιν αι έλαφοι; </p>
<p id="v2"><sup><small>2</small></sup>  Δύνασαι να αριθμήσης τους μήνας τους οποίους πληρούσιν; ή γνωρίζεις τον καιρόν του τοκετού αυτών; </p>
<p id="v3"><sup><small>3</small></sup>  Αυταί συγκάμπτονται, γεννώσι τα παιδία αυτών, ελευθερόνονται από των ωδίνων αυτών. </p>
<p id="v4"><sup><small>4</small></sup>  Τα τέκνα αυτών ενδυναμούνται, αυξάνουσιν εν τη πεδιάδι· εξέρχονται και δεν επιστρέφουσι πλέον εις αυτάς. </p>
<p id="v5"><sup><small>5</small></sup>  Τις εξαπέστειλεν ελεύθερον τον άγριον όνον; ή τις έλυσε τους δεσμούς αυτού; </p>
<p id="v6"><sup><small>6</small></sup>  του οποίου οικίαν έκαμον την έρημον, και την αλμυρίδα κατοικίαν αυτού. </p>
<p id="v7"><sup><small>7</small></sup>  Καταγελά του θορύβου της πόλεως· δεν ακούει την κραυγήν του εργοδιώκτου. </p>
<p id="v8"><sup><small>8</small></sup>  Κατασκοπεύει τα όρη διά βοσκήν αυτού, και υπάγει ζητών κατόπιν παντός είδους χλόης. </p>
<p id="v9"><sup><small>9</small></sup>  Θέλει ευχαριστηθή ο μονόκερως να σε δουλεύη, ή θέλει διανυκτερεύσει εν τη φάτνη σου; </p>
<p id="v10"><sup><small>10</small></sup>  Δύνασαι να δέσης τον μονόκερων με τον δεσμόν αυτού προς αροτρίασιν; ή θέλει ομαλίζει τας πεδιάδας οπίσω σου; </p>
<p id="v11"><sup><small>11</small></sup>  Θέλεις βάλει το θάρρος σου εις αυτόν, διότι η δύναμις αυτού είναι μεγάλη; ή θέλεις αφήσει την εργασίαν σου επ' αυτόν; </p>
<p id="v12"><sup><small>12</small></sup>  Θέλεις εμπιστευθή εις αυτόν να σοι φέρη τον σπόρον σου και να συνάξη αυτόν εν τω αλωνίω σου; </p>
<p id="v13"><sup><small>13</small></sup>  Έδωκας συ τας ώραίας πτέρυγας εις τους ταώνας; ή πτέρυγας και πτερά εις την στρουθοκάμηλον; </p>
<p id="v14"><sup><small>14</small></sup>  ήτις αφίνει τα ωά αυτής εις την γην και θάλπει αυτά επί του χώματος, </p>
<p id="v15"><sup><small>15</small></sup>  και λησμονεί ότι ο πους ενδέχεται να συντρίψη αυτά, ή το θηρίον του αγρού να καταπατήση αυτά· </p>
<p id="v16"><sup><small>16</small></sup>  σκληρύνεται κατά των τέκνων αυτής, ως να μη ήσαν αυτής· ματαίως εκοπίασε, μη φοβουμένη· </p>
<p id="v17"><sup><small>17</small></sup>  διότι ο Θεός εστέρησεν αυτήν από σοφίας και δεν εμοίρασεν εις αυτήν σύνεσιν· </p>
<p id="v18"><sup><small>18</small></sup>  οσάκις σηκόνεται όρθιος, καταγελά του ίππου και του αναβάτου αυτού. </p>
<p id="v19"><sup><small>19</small></sup>  Συ έδωκας δύναμιν εις τον ίππον; περιενέδυσας τον τράχηλον αυτού με βροντήν; </p>
<p id="v20"><sup><small>20</small></sup>  συ κάμνεις αυτόν να πηδά ως ακρίς; το γαυρίαμα των μυκτήρων αυτού είναι τρομερόν· </p>
<p id="v21"><sup><small>21</small></sup>  ανασκάπτει εν τη κοιλάδι και αγάλλεται εις την δύναμιν αυτού· εξέρχεται εις απάντησιν των όπλων· </p>
<p id="v22"><sup><small>22</small></sup>  καταγελά του φόβου και δεν τρομάζει· ουδέ στρέφει από προσώπου ρομφαίας· </p>
<p id="v23"><sup><small>23</small></sup>  η φαρέτρα κροταλίζει κατ' αυτού, η εξαστράπτουσα λόγχη και το δόρυ. </p>
<p id="v24"><sup><small>24</small></sup>  Καταπίνει την γην εν αγριότητι και μανία· και δεν πιστεύει ότι ηχεί σάλπιγξ· </p>
<p id="v25"><sup><small>25</small></sup>  άμα δε τη φωνή της σάλπιγγος, λέγει, Α, α και μακρόθεν οσφραίνεται την μάχην, την κραυγήν των στρατηγών και τον αλαλαγμόν. </p>
<p id="v26"><sup><small>26</small></sup>  Διά της σοφίας σου πετά ο ιέραξ και απλόνει τας πτέρυγας αυτού προς νότον; </p>
<p id="v27"><sup><small>27</small></sup>  Εις την προσταγήν σου ανυψούται ο αετός και κάμνει την φωλεάν αυτού εν τοις υψηλοίς; </p>
<p id="v28"><sup><small>28</small></sup>  Κατοικεί επί βράχου και διατρίβει, επί αποτόμου βράχου και επί αβάτων τόπων· </p>
<p id="v29"><sup><small>29</small></sup>  εκείθεν αναζητεί τροφήν· οι οφθαλμοί αυτού σκοπεύουσι μακρόθεν· </p>
<p id="v30"><sup><small>30</small></sup>  και οι νεοσσοί αυτού αίμα πίνουσι· και όπου πτώματα, εκεί και αυτός. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/el/Bible/Job/38">Ιώβ - Κεφάλαιο 38</a></td>
        <td><a href="/el/Bible/Job/Index">Δείκτης</a></td>
        <td><a href="/el/Bible/Job/40">Ιώβ - Κεφάλαιο 40</a></td>
      </tr>
    </tbody>
  </table>
</figure>
