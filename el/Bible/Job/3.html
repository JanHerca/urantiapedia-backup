<!--
title: Ιώβ - Κεφάλαιο 3
description: 
published: true
date: 2022-8-14T13:24:11Z
tags: 
editor: ckeditor
dateCreated: 2022-8-14T13:24:11Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/el/Bible/Job/2">Ιώβ - Κεφάλαιο 2</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/el/Bible/Job/Index">Δείκτης</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/el/Bible/Job/4">Ιώβ - Κεφάλαιο 4</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Μετά ταύτα ήνοιξεν ο Ιώβ το στόμα αυτού, και κατηράσθη την ημέραν αυτού. </p>
<p id="v2"><sup><small>2</small></sup>  Και ελάλησεν ο Ιώβ και είπεν· </p>
<p id="v3"><sup><small>3</small></sup>  Είθε να χαθή η ημέρα καθ' ην εγεννήθην, και η νυξ καθ' ην είπον, Εγεννήθη αρσενικόν. </p>
<p id="v4"><sup><small>4</small></sup>  Η ημέρα εκείνη να ήναι σκότος· ο Θεός να μη αναζητήση αυτήν άνωθεν, και να μη φέγξη επ' αυτήν φως. </p>
<p id="v5"><sup><small>5</small></sup>  Σκότος και σκιά θανάτου να αμαυρώσωσιν αυτήν· γνόφος να επικάθηται επ' αυτήν. Να επέλθωσιν επ' αυτήν ως πικροτάτην ημέραν. </p>
<p id="v6"><sup><small>6</small></sup>  Την νύκτα εκείνην να κατακρατήση σκότος· να μη συναφθή με τας ημέρας του έτους· να μη εισέλθη εις τον αριθμόν των μηνών. </p>
<p id="v7"><sup><small>7</small></sup>  Ιδού, έρημος να ήναι η νυξ εκείνη· φωνή χαρμόσυνος να μη επέλθη επ' αυτήν. </p>
<p id="v8"><sup><small>8</small></sup>  Να καταρασθώσιν αυτήν οι καταρώμενοι τας ημέρας, οι έτοιμοι να ανεγείρωσι το πένθος αυτών. </p>
<p id="v9"><sup><small>9</small></sup>  Να σκοτισθώσι τα άστρα της εσπέρας αυτής· να προσμένη το φως, και να μη έρχηται· και να μη ίδη τα βλέφαρα της αυγής· </p>
<p id="v10"><sup><small>10</small></sup>  διότι δεν έκλεισε τας θύρας της κοιλίας της μητρός μου, και δεν έκρυψε την θλίψιν από των οφθαλμών μου. </p>
<p id="v11"><sup><small>11</small></sup>  Διά τι δεν απέθανον από μήτρας; και δεν εξέπνευσα άμα εξήλθον εκ της κοιλίας; <sup id="cite1"><a href="#fn1">[1]</a></sup></p>
<p id="v12"><sup><small>12</small></sup>  Διά τι με υπεδέχθησαν τα γόνατα; ή διά τι οι μαστοί διά να θηλάσω; </p>
<p id="v13"><sup><small>13</small></sup>  Διότι τώρα ήθελον κοιμάσθαι και ησυχάζει· ήθελον υπνώττει· τότε ήθελον είσθαι εις ανάπαυσιν, </p>
<p id="v14"><sup><small>14</small></sup>  μετά βασιλέων και βουλευτών της γης, οικοδομούντων εις εαυτούς ερημώσεις· </p>
<p id="v15"><sup><small>15</small></sup>  ή μετά αρχόντων, οίτινες έχουσι χρυσίον, οίτινες εγέμισαν τους οίκους αυτών αργυρίου· </p>
<p id="v16"><sup><small>16</small></sup>  ή ως εξάμβλωμα κεκρυμμένον δεν ήθελον υπάρχει, ως βρέφη μη ιδόντα φως. </p>
<p id="v17"><sup><small>17</small></sup>  Εκεί οι ασεβείς παύουσιν από του να ταράττωσι, και εκεί αναπαύονται οι κεκοπιασμένοι· </p>
<p id="v18"><sup><small>18</small></sup>  εκεί αναπαύονται ομού οι αιχμάλωτοι· δεν ακούουσι φωνήν καταδυνάστου· </p>
<p id="v19"><sup><small>19</small></sup>  εκεί είναι ο μικρός και ο μέγας· και ο δούλος, ελεύθερος του κυρίου αυτού. </p>
<p id="v20"><sup><small>20</small></sup>  Διά τι εδόθη φως εις τον δυστυχή, και ζωή εις τον πεπικραμένον την ευχήν, </p>
<p id="v21"><sup><small>21</small></sup>  οίτινες ποθούσι τον θάνατον και δεν επιτυγχάνουσιν, αν και ανορύττωσιν αυτόν μάλλον παρά κεκρυμμένους θησαυρούς, </p>
<p id="v22"><sup><small>22</small></sup>  οίτινες υπερχαίρουσιν, υπερευφραίνονται, όταν εύρωσι τον τάφον; </p>
<p id="v23"><sup><small>23</small></sup>  Διά τι εδόθη φως εις άνθρωπον, του οποίου η οδός είναι κεκρυμμένη, και τον οποίον ο Θεός περιέκλεισε; </p>
<p id="v24"><sup><small>24</small></sup>  Διότι προ του φαγητού μου έρχεται ο στεναγμός μου, και οι βρυγμοί μου εκχέονται ως ύδατα. </p>
<p id="v25"><sup><small>25</small></sup>  Επειδή εκείνο, το οποίον εφοβούμην, συνέβη εις εμέ, και εκείνο, το οποίον ετρόμαζον, ήλθεν επ' εμέ. </p>
<p id="v26"><sup><small>26</small></sup>  Δεν είχον ειρήνην ουδέ ανάπαυσιν ουδέ ησυχίαν· οργή επήλθεν επ' εμέ. </p>
<h2>Παραπομπές</h2>
<div>
<ol>
  <li id="fn1"><a href="#cite1">↑</a> 3:11 <i>Give up the ghost</i>: <a href="/el/The_Urantia_Book/86#p5_2">ΒΟ 86:5.2</a>. </li>
</ol>
</div>
