<!--
title: Ιώβ - Κεφάλαιο 38
description: 
published: true
date: 2022-8-14T13:24:11Z
tags: 
editor: ckeditor
dateCreated: 2022-8-14T13:24:11Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/el/Bible/Job/37">Ιώβ - Κεφάλαιο 37</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/el/Bible/Job/Index">Δείκτης</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/el/Bible/Job/39">Ιώβ - Κεφάλαιο 39</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Τότε απεκρίθη ο Κύριος προς τον Ιώβ εκ του ανεμοστροβίλου και είπε· <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v2"><sup><small>2</small></sup>  Τις ούτος, όστις σκοτίζει την βουλήν μου διά λόγων ασυνέτων; </p>
<p id="v3"><sup><small>3</small></sup>  Ζώσον ήδη την οσφύν σου ως ανήρ· διότι θέλω σε ερωτήσει, και φανέρωσόν μοι. </p>
<p id="v4"><sup><small>4</small></sup>  Που ήσο ότε εθεμελίονον την γην; απάγγειλον, εάν έχης σύνεσιν. </p>
<p id="v5"><sup><small>5</small></sup>  Τις έθεσε τα μέτρα αυτής, εάν εξεύρης; ή τις ήπλωσε στάθμην επ' αυτήν; </p>
<p id="v6"><sup><small>6</small></sup>  Επί τίνος είναι εστηριγμένα τα θεμέλια αυτής; ή τις έθεσε τον ακρογωνιαίον λίθον αυτής, </p>
<p id="v7"><sup><small>7</small></sup>  ότε τα άστρα της αυγής έψαλλον ομού και πάντες οι υιοί του Θεού ηλάλαζον; <sup id="cite3"><a href="#fn3">[3]</a></sup></p>
<p id="v8"><sup><small>8</small></sup>  ή τις συνέκλεισε την θάλασσαν με θύρας, ότε εξορμώσα εξήλθεν εκ μήτρας; </p>
<p id="v9"><sup><small>9</small></sup>  ότε περιέβαλον αυτήν με νεφέλην και με ομίχλην εσπαργάνωσα αυτήν, <sup id="cite4"><a href="#fn4">[4]</a></sup></p>
<p id="v10"><sup><small>10</small></sup>  και περιώρισα αυτήν διά προστάγματός μου, και έβαλον μοχλούς και πύλας, </p>
<p id="v11"><sup><small>11</small></sup>  και είπα, Έως αυτού θέλεις έρχεσθαι και δεν θέλεις υπερβή· και εδώ θέλει συντρίβεσθαι η υπερηφανία των κυμάτων σου; </p>
<p id="v12"><sup><small>12</small></sup>  Προσέταξας συ την πρωΐαν επί των ημερών σου; έδειξας εις την αυγήν τον τόπον αυτής, </p>
<p id="v13"><sup><small>13</small></sup>  διά να πιάση τα έσχατα της γης, ώστε οι κακούργοι να εκτιναχθώσιν απ' αυτής; </p>
<p id="v14"><sup><small>14</small></sup>  Αυτή μεταμορφούται ως πηλός σφραγιζόμενος· και τα πάντα παρουσιάζονται ως στολή. </p>
<p id="v15"><sup><small>15</small></sup>  Και το φως των ασεβών αφαιρείται απ' αυτών, ο δε βραχίων των υπερηφάνων συντρίβεται. </p>
<p id="v16"><sup><small>16</small></sup>  Εισήλθες έως των πηγών της θαλάσσης; ή περιεπάτησας εις εξιχνίασιν της αβύσσου; </p>
<p id="v17"><sup><small>17</small></sup>  Ηνοίχθησαν εις σε του θανάτου αι πύλαι; ή είδες τας θύρας της σκιάς του θανάτου; </p>
<p id="v18"><sup><small>18</small></sup>  Εγνώρισας το πλάτος της γης; απάγγειλον, εάν ενόησας πάντα ταύτα. </p>
<p id="v19"><sup><small>19</small></sup>  Που είναι η οδός της κατοικίας του φωτός; και του σκότους, που είναι ο τόπος αυτού, </p>
<p id="v20"><sup><small>20</small></sup>  διά να συλλάβης αυτό εις το όριον αυτού και να γνωρίσης τας τρίβους της οικίας αυτού; </p>
<p id="v21"><sup><small>21</small></sup>  Γνωρίζεις αυτό, διότι τότε εγεννήθης; ή διότι ο αριθμός των ημερών σου είναι πολύς; </p>
<p id="v22"><sup><small>22</small></sup>  Εισήλθες εις τους θησαυρούς της χιόνος; ή είδες τους θησαυρούς της χαλάζης, </p>
<p id="v23"><sup><small>23</small></sup>  τους οποίους φυλάττω διά τον καιρόν της θλίψεως διά την ημέραν της μάχης και του πολέμου; </p>
<p id="v24"><sup><small>24</small></sup>  Διά τίνος οδού διαδίδεται το φως, ή ο ανατολικός άνεμος διαχέεται επί την γην; </p>
<p id="v25"><sup><small>25</small></sup>  Τις ήνοιξε ρύακας διά τας ραγδαίας βροχάς, ή δρόμον διά την αστραπήν της βροντής, <sup id="cite5"><a href="#fn5">[5]</a></sup></p>
<p id="v26"><sup><small>26</small></sup>  διά να φέρη βροχήν επί γην ακατοίκητον, εις έρημον, όπου άνθρωπος δεν υπάρχει, </p>
<p id="v27"><sup><small>27</small></sup>  διά να χορτάση την άβατον και ακατοίκητον, και να αναβλαστήση τον βλαστόν της χλόης; </p>
<p id="v28"><sup><small>28</small></sup>  Έχει πατέρα η βροχή; ή τις εγέννησε τας σταγόνας της δρόσου; </p>
<p id="v29"><sup><small>29</small></sup>  Από μήτρας τίνος εξέρχεται ο πάγος; και την πάχνην του ουρανού, τις εγέννησε; </p>
<p id="v30"><sup><small>30</small></sup>  Τα ύδατα σκληρύνονται ως λίθος, και το πρόσωπον της αβύσσου πηγνύεται. </p>
<p id="v31"><sup><small>31</small></sup>  Δύνασαι να δεσμεύσης τας γλυκείας επιρροάς της Πλειάδος ή να λύσης τα δεσμά τον Ωρίωνος; <sup id="cite6"><a href="#fn6">[6]</a></sup></p>
<p id="v32"><sup><small>32</small></sup>  Δύνασαι να εκβάλης τα Ζώδια εις τον καιρόν αυτών; ή δύνασαι να οδηγήσης τον Αρκτούρον μετά των υιών αυτού; </p>
<p id="v33"><sup><small>33</small></sup>  Γνωρίζεις τους νόμους του ουρανού; δύνασαι να διατάξης τας επιρροάς αυτού επί την γην; </p>
<p id="v34"><sup><small>34</small></sup>  Δύνασαι να υψώσης την φωνήν σου εις τα νέφη, διά να σε σκεπάση αφθονία υδάτων; </p>
<p id="v35"><sup><small>35</small></sup>  Δύνασαι να αποστείλης αστραπάς, ώστε να εξέλθωσι και να είπωσι προς σε, Ιδού, ημείς; </p>
<p id="v36"><sup><small>36</small></sup>  Τις έβαλε σοφίαν εντός του ανθρώπου; ή τις έδωκε σύνεσιν εις την καρδίαν αυτού; </p>
<p id="v37"><sup><small>37</small></sup>  Τις δύναται να αριθμήση τα νέφη διά σοφίας; ή τις δύναται να κενόνη τα δοχεία του ουρανού, </p>
<p id="v38"><sup><small>38</small></sup>  διά να χωνευθή το χώμα εις σύμπηξιν και οι βώλοι να συγκολλώνται; </p>
<p id="v39"><sup><small>39</small></sup>  Θέλεις κυνηγήσει θήραμα διά τον λέοντα; ή χορτάσει την όρεξιν των σκύμνων, </p>
<p id="v40"><sup><small>40</small></sup>  όταν κοίτωνται εν τοις σπηλαίοις και κάθηνται εις τους κρυπτήρας διά να ενεδρεύωσι; </p>
<p id="v41"><sup><small>41</small></sup>  Τις ετοιμάζει εις τον κόρακα την τροφήν αυτού, όταν οι νεοσσοί αυτού κράζωσι προς τον Θεόν, περιπλανώμενοι δι' έλλειψιν τροφής; </p>
<h2>Παραπομπές</h2>
<div>
<ol>
  <li id="fn1"><a href="#cite1">↑</a> 38:1 <i>Λόγος από ανεμοστρόβιλο</i>: <a href="/el/The_Urantia_Book/148#p6_10">ΒΟ 148:6.10</a>. </li>
  <li id="fn2"><a href="#cite2">↑</a> 38:1-39:30 <i>Ο Θεός ως ελεγκτής</i>: <a href="/el/The_Urantia_Book/0#p2_9">ΒΟ 0:2.9</a>. </li>
  <li id="fn3"><a href="#cite3">↑</a> 38:7 <i>Οι γιοι διακηρύσσουν τη χαρά</i>: <a href="/el/The_Urantia_Book/7#p6_1">ΒΟ 7:6.1</a>.  <i>Οι άγγελοι δεν είναι γιοι του Θεού</i>: <a href="/el/The_Urantia_Book/167#p7_2">ΒΟ 167:7.2</a>. </li>
  <li id="fn4"><a href="#cite4">↑</a> 38:9-11 <i>Σκοτεινά σώματα βαρύτητας</i>: <a href="/el/The_Urantia_Book/14#p1_7">ΒΟ 14:1.7</a>. </li>
  <li id="fn5"><a href="#cite5">↑</a> 38:25 <i>Ένας δρόμος για τον κεραυνό</i>: <a href="/el/The_Urantia_Book/3#p2_4">ΒΟ 3:2.4</a>. </li>
  <li id="fn6"><a href="#cite6">↑</a> 38:31-33 <i>Οι αστρικοί μας συνεργάτες</i>: <a href="/el/The_Urantia_Book/41#p3_1">ΒΟ 41:3.1</a>. </li>
</ol>
</div>
