<!--
title: Ιώβ - Κεφάλαιο 6
description: 
published: true
date: 2022-9-13T21:57:44Z
tags: 
editor: ckeditor
dateCreated: 2022-8-14T13:24:11Z
-->

<figure class="table chapter-navigator">
  <table>
    <tbody>
      <tr>
        <td><a href="/el/Bible/Job/5">Ιώβ - Κεφάλαιο 5</a></td>
        <td><a href="/el/Bible/Job/Index">Δείκτης</a></td>
        <td><a href="/el/Bible/Job/7">Ιώβ - Κεφάλαιο 7</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Ο δε Ιώβ απεκρίθη και είπεν· </p>
<p id="v2"><sup><small>2</small></sup>  Είθε να εζυγίζετο τωόντι η λύπη μου, και η συμφορά μου να ετίθετο όλη ομού εν τη πλάστιγγι. </p>
<p id="v3"><sup><small>3</small></sup>  Επειδή τώρα ήθελεν είσθαι βαρυτέρα υπέρ την άμμον της θαλάσσης· διά τούτο οι λόγοι μου καταπίνονται. </p>
<p id="v4"><sup><small>4</small></sup>  Διότι τα βέλη του Παντοδυνάμου είναι εντός μου, των οποίων το φαρμάκιον εκπίνει το πνεύμά μου· οι τρόμοι του Θεού παρατάττονται εναντίον μου. <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  Ογκάται ο άγριος όνος παρά τη χλόη; ή μυκάται ο βους παρά τη φάτνη αυτού; </p>
<p id="v6"><sup><small>6</small></sup>  Τρώγεται το άνοστον χωρίς άλατος; ή υπάρχει γεύσις εν τω λευκώματι του ωού; </p>
<p id="v7"><sup><small>7</small></sup>  Τα πράγματα, τα οποία η ψυχή μου απεστρέφετο να εγγίση, έγειναν ως το αηδές φαγητόν μου. </p>
<p id="v8"><sup><small>8</small></sup>  Είθε να απελάμβανον την αίτησίν μου, και να μοι έδιδεν ο Θεός την επιθυμίαν μου. </p>
<p id="v9"><sup><small>9</small></sup>  Και να ήθελεν ευδοκήσει ο Θεός να με αφανίση· να απολύση την χείρα αυτού και να με κόψη. </p>
<p id="v10"><sup><small>10</small></sup>  Και θέλει είσθαι έτι η παρηγορία μου, ότι, και αν καταναλωθώ εν τη θλίψει και αυτός δεν με λυπηθή, εγώ δεν έκρυψα τους λόγους του Αγίου. <sup id="cite2"><a href="#fn2">[2]</a></sup></p>
<p id="v11"><sup><small>11</small></sup>  Ποία η δύναμίς μου, ώστε να εγκαρτερώ; και ποίον το τέλος μου, ώστε να υποφέρη η ψυχή μου; </p>
<p id="v12"><sup><small>12</small></sup>  Μήπως η δύναμίς μου είναι δύναμις λίθων; ή η σαρξ μου χαλκός; </p>
<p id="v13"><sup><small>13</small></sup>  Μήπως δεν εξέλιπεν εν εμοί η βοήθειά μου και απεμακρύνθη απ' εμού η σωτηρία; </p>
<p id="v14"><sup><small>14</small></sup>  Εις τον τεθλιμμένον έλεος πρέπει παρά του φίλου αυτού· αλλ' αυτός εγκατέλιπε τον φόβον του Παντοδυνάμου. </p>
<p id="v15"><sup><small>15</small></sup>  Οι αδελφοί μου εφέρθησαν απατηλώς ως χείμαρρος, ως ρεύμα χειμάρρων παρήλθον· </p>
<p id="v16"><sup><small>16</small></sup>  οίτινες θολόνονται εκ του πάγου, εις τους οποίους διαλύεται η χιών· </p>
<p id="v17"><sup><small>17</small></sup>  όταν θερμανθώσιν, εκλείπουσιν· όταν γείνη θερμότης, εξαλείφονται από του τόπου αυτών. </p>
<p id="v18"><sup><small>18</small></sup>  Τα ίχνη της πορείας αυτών συστρέφονται· καταντώσιν εις το μηδέν και χάνονται· </p>
<p id="v19"><sup><small>19</small></sup>  τα πλήθη της Θαιμά εθεώρουν, οι συνοδοιπόροι της Σεβά περιέμενον αυτούς· </p>
<p id="v20"><sup><small>20</small></sup>  Εψεύσθησαν της ελπίδος αυτών· ήλθον εκεί και ενετράπησαν. </p>
<p id="v21"><sup><small>21</small></sup>  Τώρα και σεις είσθε ως αυτοί· είδετε την πληγήν μου και ετρομάξατε. </p>
<p id="v22"><sup><small>22</small></sup>  Μήπως εγώ είπα, Φέρετε προς εμέ; ή, Δότε δώρον εις εμέ από της περιουσίας υμών; </p>
<p id="v23"><sup><small>23</small></sup>  ή, Ελευθερώσατέ με εκ της χειρός του εχθρού; ή, Λυτρώσατέ με εκ της χειρός των ισχυρών; </p>
<p id="v24"><sup><small>24</small></sup>  Διδάξατέ με, και εγώ θέλω σιωπήσει· και δείξατέ μοι κατά τι έσφαλα. </p>
<p id="v25"><sup><small>25</small></sup>  Πόσον ισχυροί είναι οι ορθοί λόγοι· αλλ' ο έλεγχός σας, τι αποδεικνύει; </p>
<p id="v26"><sup><small>26</small></sup>  Φαντάζεσθε να ελέγξητε λόγους, ενώ αι ομιλίαι του απηλπισμένου είναι ως άνεμος; </p>
<p id="v27"><sup><small>27</small></sup>  Τωόντι, σεις επιπίπτετε επί τον ορφανόν, και σκάπτετε λάκκον εις τον φίλον σας. </p>
<p id="v28"><sup><small>28</small></sup>  Τώρα λοιπόν ευαρεστήθητε να εμβλέψητε εις εμέ, διότι έμπροσθεν υμών κείται αν εγώ ψεύδωμαι. </p>
<p id="v29"><sup><small>29</small></sup>  Επιστρέψατε, παρακαλώ· ας μη γείνη αδικία· ναι, επιστρέψατε πάλιν· η δικαιοσύνη μου είναι εν τούτω. </p>
<p id="v30"><sup><small>30</small></sup>  Υπάρχει αδικία εν τη γλώσση μου; δεν δύναται ο ουρανίσκος μου να διακρίνη τα διεφθαρμένα; </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/el/Bible/Job/5">Ιώβ - Κεφάλαιο 5</a></td>
        <td><a href="/el/Bible/Job/Index">Δείκτης</a></td>
        <td><a href="/el/Bible/Job/7">Ιώβ - Κεφάλαιο 7</a></td>
      </tr>
    </tbody>
  </table>
</figure>
<h2>Παραπομπές</h2>
<div>
<ol>
  <li id="fn1"><a href="#cite1">↑</a> 6:4 <i>Τα βέλη του Παντοδύναμου</i>: <a href="/el/The_Urantia_Book/90#p3_8">ΒΟ 90:3.8</a>. </li>
  <li id="fn2"><a href="#cite2">↑</a> 6:10 <i>Ο Άγιος</i>: <a href="/el/The_Urantia_Book/96#p1_9">ΒΟ 96:1.9</a>. </li>
</ol>
</div>
