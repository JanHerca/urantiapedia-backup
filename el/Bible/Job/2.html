<!--
title: Ιώβ - Κεφάλαιο 2
description: 
published: true
date: 2022-10-6T9:45:47Z
tags: bible, bible—job
editor: ckeditor
dateCreated: 2022-8-14T13:24:11Z
-->

<figure class="table chapter-navigator">
  <table>
    <tbody>
      <tr>
        <td><a href="/el/Bible/Job/1">Ιώβ - Κεφάλαιο 1</a></td>
        <td><a href="/el/Bible/Job/Index">Δείκτης</a></td>
        <td><a href="/el/Bible/Job/3">Ιώβ - Κεφάλαιο 3</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Ημέραν δε τινά ήλθον οι υιοί του Θεού διά να παρασταθώσιν ενώπιον του Κυρίου· και μεταξύ αυτών ήλθε και ο Σατανάς, διά να παρασταθή ενώπιον του Κυρίου. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v2"><sup><small>2</small></sup>  Και είπεν ο Κύριος προς τον Σατανάν, Πόθεν έρχεσαι; Και ο Σατανάς απεκρίθη προς τον Κύριον και είπε, Περιελθών την γην και εμπεριπατήσας εν αυτή πάρειμι. </p>
<p id="v3"><sup><small>3</small></sup>  Και είπεν ο Κύριος προς τον Σατανάν, Έβαλες τον νούν σου επί τον δούλον μου Ιώβ, ότι δεν υπάρχει όμοιος αυτού εν τη γη, άνθρωπος άμεμπτος και ευθύς, φοβούμενος τον Θεόν και απεχόμενος από κακού; και έτι κρατεί την ακεραιότητα αυτού, αν και με παρώξυνας κατ' αυτού, διά να εξολοθρεύσω αυτόν άνευ αιτίας. </p>
<p id="v4"><sup><small>4</small></sup>  Και απεκρίθη ο Σατανάς προς τον Κύριον και είπε, Δέρμα υπέρ δέρματος, και πάντα όσα έχει ο άνθρωπος θέλει δώσει υπέρ της ζωής αυτού· </p>
<p id="v5"><sup><small>5</small></sup>  πλην τώρα έκτεινον την χείρα σου και έγγισον τα οστά αυτού και την σάρκα αυτού, διά να ίδης εάν δεν σε βλασφημήση κατά πρόσωπον. </p>
<p id="v6"><sup><small>6</small></sup>  Και είπεν ο Κύριος προς τον Σατανάν, Ιδού, αυτός εις την χείρα σου· μόνον την ζωήν αυτού φύλαξον. </p>
<p id="v7"><sup><small>7</small></sup>  Τότε εξήλθεν ο Σατανάς απ' έμπροσθεν του Κυρίου και επάταξε τον Ιώβ με έλκος κακόν από του ίχνους των ποδών αυτού έως της κορυφής αυτού. </p>
<p id="v8"><sup><small>8</small></sup>  Και έλαβεν εις εαυτόν όστρακον, διά να ξύηται με αυτό· και εκάθητο εν μέσω της σποδού. </p>
<p id="v9"><sup><small>9</small></sup>  Τότε είπε προς αυτόν γυνή αυτού, Έτι κρατείς την ακεραιότητά σου; Βλασφήμησον τον Θεόν και απόθανε. </p>
<p id="v10"><sup><small>10</small></sup>  Ο δε είπε προς αυτήν, Ελάλησας ως λαλεί μία εκ των αφρόνων γυναικών· τα αγαθά μόνον θέλομεν δεχθή εκ του Θεού, και τα κακά δεν θέλομεν δεχθή; Εν πάσι τούτοις δεν ημάρτησεν ο Ιώβ με τα χείλη αυτού. </p>
<p id="v11"><sup><small>11</small></sup>  Ακούσαντες δε οι τρεις φίλοι του Ιώβ πάντα ταύτα τα κακά τα επελθόντα επ' αυτόν, ήλθον έκαστος εκ του τόπου αυτού· Ελιφάς ο Θαιμανίτης και Βιλδάδ ο Σαυχίτης και Σωφάρ ο Νααμαθίτης· διότι είχον συμφωνήσει να έλθωσιν ομού, διά να συλλυπηθώσιν αυτόν και να παρηγορήσωσιν αυτόν. </p>
<p id="v12"><sup><small>12</small></sup>  Και ότε εσήκωσαν τους οφθαλμούς αυτών μακρόθεν και δεν εγνώρισαν αυτόν, ύψωσαν την φωνήν αυτών και έκλαυσαν· και διέσχισαν έκαστος το ιμάτιον αυτού και έρριψαν χώμα επί τας κεφαλάς αυτών προς τον ουρανόν. </p>
<p id="v13"><sup><small>13</small></sup>  Και εκάθησαν μετ' αυτού κατά γης επτά ημέρας και επτά νύκτας, και ουδείς ελάλησε λόγον προς αυτόν, διότι έβλεπον ότι ο πόνος αυτού ήτο μέγας σφόδρα. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/el/Bible/Job/1">Ιώβ - Κεφάλαιο 1</a></td>
        <td><a href="/el/Bible/Job/Index">Δείκτης</a></td>
        <td><a href="/el/Bible/Job/3">Ιώβ - Κεφάλαιο 3</a></td>
      </tr>
    </tbody>
  </table>
</figure>
<h2>Παραπομπές</h2>
<div>
<ol>
  <li id="fn1"><a href="#cite1">↑</a> 2:1 <i>Ημέρα κατά την οποία ήρθαν οι γιοι του Θεού</i>: <a href="/el/The_Urantia_Book/43#p4_8">ΒΟ 43:4.8</a>.  <i>Οι άγγελοι δεν είναι γιοι του Θεού</i>: <a href="/el/The_Urantia_Book/167#p7_2">ΒΟ 167:7.2</a>.  <i>Ήρθε και ο Σατανάς</i>: <a href="/el/The_Urantia_Book/53#p8_2">ΒΟ 53:8.2</a>.  <i>Όταν οι γιοι του Θεού συναντιούνται</i>: <a href="/el/The_Urantia_Book/45#p2_4">ΒΟ 45:2.4</a>. </li>
  <li id="fn2"><a href="#cite2">↑</a> 2:1-7 <i>Σατανάς</i>: <a href="/el/The_Urantia_Book/53#p1_4">ΒΟ 53:1.4</a>. </li>
</ol>
</div>
