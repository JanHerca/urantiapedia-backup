<!--
title: Ιώβ - Κεφάλαιο 7
description: 
published: true
date: 2022-10-6T9:45:47Z
tags: bible, bible—job
editor: ckeditor
dateCreated: 2022-8-14T13:24:11Z
-->

<figure class="table chapter-navigator">
  <table>
    <tbody>
      <tr>
        <td><a href="/el/Bible/Job/6">Ιώβ - Κεφάλαιο 6</a></td>
        <td><a href="/el/Bible/Job/Index">Δείκτης</a></td>
        <td><a href="/el/Bible/Job/8">Ιώβ - Κεφάλαιο 8</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Δεν είναι εκστρατεία ο βίος του ανθρώπου επί της γης; αι ημέραι αυτού ως ημέραι μισθωτού; </p>
<p id="v2"><sup><small>2</small></sup>  Καθώς ο δούλος επιποθεί την σκιάν, και καθώς ο μισθωτός αναμένει τον μισθόν αυτού, </p>
<p id="v3"><sup><small>3</small></sup>  ούτως εγώ έλαβον διά κληρονομίαν μήνας ματαιότητος, και οδυνηραί νύκτες διωρίσθησαν εις εμέ. </p>
<p id="v4"><sup><small>4</small></sup>  Όταν πλαγιάζω, λέγω, Πότε θέλω εγερθή, και θέλει περάσει η νυξ; και είμαι πλήρης ανησυχίας έως της αυγής· </p>
<p id="v5"><sup><small>5</small></sup>  Η σαρξ μου είναι περιενδεδυμένη σκώληκας και βώλους χώματος· το δέρμα μου διασχίζεται και ρέει. </p>
<p id="v6"><sup><small>6</small></sup>  Αι ημέραι μου είναι ταχύτεραι της κερκίδος του υφαντού, και χάνονται άνευ ελπίδος. </p>
<p id="v7"><sup><small>7</small></sup>  Ενθυμήθητι ότι η ζωή μου είναι άνεμος· ο οφθαλμός μου δεν θέλει επιστρέψει διά να ίδη αγαθόν. </p>
<p id="v8"><sup><small>8</small></sup>  Ο οφθαλμός του βλέποντός με δεν θέλει με ιδεί πλέον· οι οφθαλμοί σου είναι επ' εμέ, και εγώ δεν υπάρχω. </p>
<p id="v9"><sup><small>9</small></sup>  Καθώς το νέφος διαλύεται και χάνεται ούτως ο καταβαίνων εις τον τάφον δεν θέλει επαναβή· </p>
<p id="v10"><sup><small>10</small></sup>  δεν θέλει επιστρέψει πλέον εις τον οίκον αυτού, και ο τόπος αυτού δεν θέλει γνωρίσει αυτόν πλέον. </p>
<p id="v11"><sup><small>11</small></sup>  Διά τούτο εγώ δεν θέλω κρατήσει το στόμα μου· θέλω λαλήσει εν τη αγωνία του πνεύματός μου· θέλω θρηνολογήσει εν τη πικρία της ψυχής μου. </p>
<p id="v12"><sup><small>12</small></sup>  Θάλασσα είμαι ή κήτος, ώστε έθεσας επ' εμέ φυλακήν; </p>
<p id="v13"><sup><small>13</small></sup>  Όταν λέγω, Η κλίνη μου θέλει με παρηγορήσει, η κοίτη μου θέλει ελαφρώσει το παράπονόν μου, </p>
<p id="v14"><sup><small>14</small></sup>  τότε με φοβίζεις με όνειρα και με καταπλήττεις με οράσεις· </p>
<p id="v15"><sup><small>15</small></sup>  και η ψυχή μου εκλέγει αγχόνην και θάνατον, παρά τα οστά μου. </p>
<p id="v16"><sup><small>16</small></sup>  Αηδίασα· δεν θέλω ζήσει εις τον αιώνα· λείψον απ' εμού· διότι αι ημέραι μου είναι ματαιότης. </p>
<p id="v17"><sup><small>17</small></sup>  Τι είναι ο άνθρωπος, ώστε μεγαλύνεις αυτόν, και βάλλεις τον νούν σου επ' αυτόν; </p>
<p id="v18"><sup><small>18</small></sup>  Και επισκέπτεσαι αυτόν κατά πάσαν πρωΐαν και δοκιμάζεις αυτόν κατά πάσαν στιγμήν; </p>
<p id="v19"><sup><small>19</small></sup>  Έως πότε δεν θέλεις συρθή απ' εμού και δεν θέλεις με αφήσει, έως να καταπίω τον σίελόν μου; </p>
<p id="v20"><sup><small>20</small></sup>  Ημάρτησα· τι δύναμαι να κάμω εις σε, διατηρητά του ανθρώπου; διά τι με έθεσας σημάδιόν σου, και είμαι βάρος εις εμαυτόν; </p>
<p id="v21"><sup><small>21</small></sup>  Και διά τι δεν συγχωρείς την παράβασίν μου και αφαιρείς την ανομίαν μου; διότι μετ' ολίγον θέλω κοιμάσθαι εν τω χώματι· και το πρωΐ θέλεις με ζητήσει, και δεν θέλω υπάρχει. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/el/Bible/Job/6">Ιώβ - Κεφάλαιο 6</a></td>
        <td><a href="/el/Bible/Job/Index">Δείκτης</a></td>
        <td><a href="/el/Bible/Job/8">Ιώβ - Κεφάλαιο 8</a></td>
      </tr>
    </tbody>
  </table>
</figure>
