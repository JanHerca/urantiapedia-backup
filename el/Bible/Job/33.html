<!--
title: Ιώβ - Κεφάλαιο 33
description: 
published: true
date: 2022-10-6T9:45:47Z
tags: bible, bible—job
editor: ckeditor
dateCreated: 2022-8-14T13:24:11Z
-->

<figure class="table chapter-navigator">
  <table>
    <tbody>
      <tr>
        <td><a href="/el/Bible/Job/32">Ιώβ - Κεφάλαιο 32</a></td>
        <td><a href="/el/Bible/Job/Index">Δείκτης</a></td>
        <td><a href="/el/Bible/Job/34">Ιώβ - Κεφάλαιο 34</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Διά τούτο, Ιώβ, άκουσον τώρα τας ομιλίας μου, και ακροάσθητι πάντας τους λόγους μου. </p>
<p id="v2"><sup><small>2</small></sup>  Ιδού, τώρα ήνοιξα το στόμα μου· η γλώσσα μου λαλεί εν τω στόματί μου. </p>
<p id="v3"><sup><small>3</small></sup>  Οι λόγοι μου θέλουσιν είσθαι κατά την ευθύτητα της καρδίας μου· και τα χείλη μου θέλουσι προφέρει γνώσιν καθαράν. </p>
<p id="v4"><sup><small>4</small></sup>  Το Πνεύμα του Θεού με έκαμε και η πνοή του Παντοδυνάμου με εζωοποίησεν. <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  Εάν δύνασαι, αποκρίθητί μοι· παρατάχθητι έμπροσθέν μου· στήθι. </p>
<p id="v6"><sup><small>6</small></sup>  Ιδού, εγώ είμαι κατά τον λόγόν σου από μέρους του Θεού· εκ πηλού είμαι και εγώ μεμορφωμένος. </p>
<p id="v7"><sup><small>7</small></sup>  Ιδού, ο τρόμος μου δεν θέλει σε ταράξει, ουδέ η χειρ μου θέλει είσθαι βαρεία επί σε. </p>
<p id="v8"><sup><small>8</small></sup>  Συ τωόντι είπας εις τα ώτα μου, και ήκουσα την φωνήν των λόγων σου, </p>
<p id="v9"><sup><small>9</small></sup>  Είμαι καθαρός χωρίς αμαρτίας· είμαι αθώος· και ανομία δεν υπάρχει εν εμοί· </p>
<p id="v10"><sup><small>10</small></sup>  ιδού, ευρίσκει αφορμάς εναντίον μου· με νομίζει εχθρόν αυτού· </p>
<p id="v11"><sup><small>11</small></sup>  βάλλει τους πόδας μου εν τω ξύλω· παραφυλάττει πάσας τας οδούς μου. </p>
<p id="v12"><sup><small>12</small></sup>  Ιδού, κατά τούτο δεν είσαι δίκαιος· θέλω αποκριθή προς σε, διότι ο Θεός είναι μεγαλήτερος του ανθρώπου. </p>
<p id="v13"><sup><small>13</small></sup>  Διά τι αντιμάχεσαι προς αυτόν; διότι δεν δίδει λόγον περί ουδεμιάς των πράξεων αυτού. </p>
<p id="v14"><sup><small>14</small></sup>  Διότι ο Θεός λαλεί άπαξ και δις, αλλ' ο άνθρωπος δεν προσέχει. </p>
<p id="v15"><sup><small>15</small></sup>  Εν ενυπνίω, εν οράσει νυκτερινή, ότε βαθύς ύπνος πίπτει επί τους ανθρώπους, ότε υπνώττουσιν επί της κλίνης· </p>
<p id="v16"><sup><small>16</small></sup>  τότε ανοίγει τα ώτα των ανθρώπων, και επισφραγίζει την προς αυτούς νουθεσίαν· </p>
<p id="v17"><sup><small>17</small></sup>  διά να αποστρέψη τον άνθρωπον από των πράξεων αυτού και να εκβάλη την υπερηφανίαν εκ του ανθρώπου. </p>
<p id="v18"><sup><small>18</small></sup>  Προλαμβάνει την ψυχήν αυτού από του λάκκου και την ζωήν αυτού από του να διαπερασθή υπό ρομφαίας. </p>
<p id="v19"><sup><small>19</small></sup>  Πάλιν, τιμωρείται με πόνους επί της κλίνης αυτού, και το πλήθος των οστέων αυτού με δυνατούς πόνους· </p>
<p id="v20"><sup><small>20</small></sup>  ώστε η ζωή αυτού αποστρέφεται τον άρτον και η ψυχή αυτού το επιθυμητόν φαγητόν· </p>
<p id="v21"><sup><small>21</small></sup>  η σαρξ αυτού αναλίσκεται, ώστε δεν φαίνεται, και τα οστά αυτού τα αφανή εξέχουσιν· </p>
<p id="v22"><sup><small>22</small></sup>  η δε ψυχή αυτού πλησίαζει εις τον λάκκον και η ζωή αυτού εις τους φονευτάς. </p>
<p id="v23"><sup><small>23</small></sup>  Εάν ήναι μηνυτής μετ' αυτού ή ερμηνευτής, εις μεταξύ χιλίων, διά να αναγγείλη προς τον άνθρωπον την ευθύτητα αυτού· </p>
<p id="v24"><sup><small>24</small></sup>  τότε θέλει είσθαι ίλεως εις αυτόν και θέλει ειπεί, Λύτρωσον αυτόν από του να καταβή εις τον λάκκον· εγώ εύρηκα εξιλασμόν. <sup id="cite2"><a href="#fn2">[2]</a></sup></p>
<p id="v25"><sup><small>25</small></sup>  Η σαρξ αυτού θέλει είσθαι ανθηροτέρα νηπίου· θέλει επιστρέψει εις τας ημέρας της νεότητος αυτού· </p>
<p id="v26"><sup><small>26</small></sup>  θέλει δεηθή του Θεού και θέλει ευνοήσει προς αυτόν· και θέλει βλέπει το πρόσωπον αυτού εν χαρά· και θέλει αποδώσει εις τον άνθρωπον την δικαιοσύνην αυτού. <sup id="cite3"><a href="#fn3">[3]</a></sup></p>
<p id="v27"><sup><small>27</small></sup>  Θέλει βλέπει προς τους ανθρώπους και θέλει λέγει, Ημάρτησα και διέστρεψα το ορθόν, και δεν με ωφέλησεν· <sup id="cite4"><a href="#fn4">[4]</a></sup></p>
<p id="v28"><sup><small>28</small></sup>  αλλ' αυτός ελύτρωσε την ψυχήν μου από του να υπάγη εις τον λάκκον· και η ζωή μου θέλει ιδεί το φως. </p>
<p id="v29"><sup><small>29</small></sup>  Ιδού, πάντα ταύτα εργάζεται ο Θεός δις και τρίς μετά του ανθρώπου, </p>
<p id="v30"><sup><small>30</small></sup>  διά να αποστρέψη την ψυχήν αυτού από του λάκκου, ώστε να φωτισθή εν τω φωτί των ζώντων. </p>
<p id="v31"><sup><small>31</small></sup>  Πρόσεχε, Ιώβ, άκουσόν μου· σιώπα, και εγώ θέλω λαλήσει. </p>
<p id="v32"><sup><small>32</small></sup>  Εάν έχης τι να είπης, αποκρίθητί μοι· λάλησον, διότι επιθυμώ να δικαιωθής. </p>
<p id="v33"><sup><small>33</small></sup>  Ει δε μη, συ άκουσόν μου· σιώπα και θέλω σε διδάξει σοφίαν. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/el/Bible/Job/32">Ιώβ - Κεφάλαιο 32</a></td>
        <td><a href="/el/Bible/Job/Index">Δείκτης</a></td>
        <td><a href="/el/Bible/Job/34">Ιώβ - Κεφάλαιο 34</a></td>
      </tr>
    </tbody>
  </table>
</figure>
<h2>Παραπομπές</h2>
<div>
<ol>
  <li id="fn1"><a href="#cite1">↑</a> 33:4 <i>Πνεύμα στον άνθρωπο (Άγιο Πνεύμα)</i>: <a href="/el/The_Urantia_Book/103#p1_6">ΒΟ 103:1.6</a>.  <i>Πνοή ζωής</i>: <a href="/el/The_Urantia_Book/86#p4_3">ΒΟ 86:4.3</a>.  <i>Πνεύμα του Θεού (Άγιο Πνεύμα)</i>: <a href="/el/The_Urantia_Book/8#p5_3">ΒΟ 8:5.3</a>.  <i>Πνεύμα του Θεού (Άγιο Πνεύμα)</i>: <a href="/el/The_Urantia_Book/8#p5_5">ΒΟ 8:5.5</a>.  <i>Το Πνεύμα δίνει ζωή</i>: <a href="/el/The_Urantia_Book/34#p6_5">ΒΟ 34:6.5</a>.  <i>Άγιο Πνεύμα</i>: <a href="/el/The_Urantia_Book/34#p4_1">ΒΟ 34:4.1</a>. </li>
  <li id="fn2"><a href="#cite2">↑</a> 33:24 <i>Μέρος 1ο: Χάρη στον μετανοούντα</i>: <a href="/el/The_Urantia_Book/96#p7_7">ΒΟ 96:7.7</a>. </li>
  <li id="fn3"><a href="#cite3">↑</a> 33:26 <i>Θα προσεύχεται στον Θεό</i>: <a href="/el/The_Urantia_Book/96#p7_7">ΒΟ 96:7.7</a>. </li>
  <li id="fn4"><a href="#cite4">↑</a> 33:27-28 <i>Κοιτάζει από ψηλά τους ανθρώπους</i>: <a href="/el/The_Urantia_Book/130#p8_2">ΒΟ 130:8.2</a>.  <i>Μέρος 2: Αν κάποιος πει ότι αμάρτησα</i>: <a href="/el/The_Urantia_Book/96#p7_7">ΒΟ 96:7.7</a>. </li>
</ol>
</div>
