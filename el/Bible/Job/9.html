<!--
title: Ιώβ - Κεφάλαιο 9
description: 
published: true
date: 2022-8-14T13:24:11Z
tags: 
editor: ckeditor
dateCreated: 2022-8-14T13:24:11Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/el/Bible/Job/8">Ιώβ - Κεφάλαιο 8</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/el/Bible/Job/Index">Δείκτης</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/el/Bible/Job/10">Ιώβ - Κεφάλαιο 10</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Και απεκρίθη ο Ιώβ και είπεν· <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Αληθώς εξεύρω ότι ούτως έχει· αλλά πως ο άνθρωπος θέλει δικαιωθή ενώπιον του Θεού; </p>
<p id="v3"><sup><small>3</small></sup>  Εάν θελήση να διαδικασθή μετ' αυτού δεν δύναται να αποκριθή προς αυτόν εν εκ χιλίων. </p>
<p id="v4"><sup><small>4</small></sup>  Είναι σοφός την καρδίαν και κραταιός την δύναμιν· τις εσκληρύνθη εναντίον αυτού και ευτύχησεν; <sup id="cite2"><a href="#fn2">[2]</a></sup></p>
<p id="v5"><sup><small>5</small></sup>  Αυτός μετακινεί τα όρη, και δεν γνωρίζουσι τις έστρεψεν αυτά εν τη οργή αυτού. </p>
<p id="v6"><sup><small>6</small></sup>  Αυτός σείει την γην από του τόπου αυτής, και οι στύλοι αυτής σαλεύονται. </p>
<p id="v7"><sup><small>7</small></sup>  Αυτός προστάζει τον ήλιον, και δεν ανατέλλει· και κρύπτει υπό σφραγίδα τα άστρα. </p>
<p id="v8"><sup><small>8</small></sup>  Αυτός μόνος εκτείνει τους ουρανούς και πατεί επί τα ύψη της θαλάσσης. </p>
<p id="v9"><sup><small>9</small></sup>  Αυτός κάμνει τον Αρκτούρον, τον Ωρίωνα και την Πλειάδα και τα ταμεία του νότου. <sup id="cite3"><a href="#fn3">[3]</a></sup></p>
<p id="v10"><sup><small>10</small></sup>  Αυτός κάμνει μεγαλεία ανεξιχνίαστα και θαυμάσια αναρίθμητα. <sup id="cite4"><a href="#fn4">[4]</a></sup></p>
<p id="v11"><sup><small>11</small></sup>  Ιδού, διαβαίνει πλησίον μου, και δεν βλέπω αυτόν· διέρχεται, και δεν εννοώ αυτόν. <sup id="cite5"><a href="#fn5">[5]</a></sup></p>
<p id="v12"><sup><small>12</small></sup>  Ιδού, αφαιρεί· τις θέλει εμποδίσει αυτόν; τις θέλει ειπεί προς αυτόν, Τι κάμνεις; </p>
<p id="v13"><sup><small>13</small></sup>  Εάν ο Θεός δεν σύρη την οργήν αυτού, οι επηρμένοι βοηθοί καταβάλλονται υποκάτω αυτού. <sup id="cite6"><a href="#fn6">[6]</a></sup></p>
<p id="v14"><sup><small>14</small></sup>  Πόσον ολιγώτερον εγώ ήθελον αποκριθή προς αυτόν, εκλέγων τους προς αυτόν λόγους μου; </p>
<p id="v15"><sup><small>15</small></sup>  προς τον οποίον, και αν ήμην δίκαιος, δεν ήθελον αποκριθή, αλλ' ήθελον ζητήσει έλεος παρά του Κριτού μου. </p>
<p id="v16"><sup><small>16</small></sup>  Εάν κράξω, και μοι αποκριθή, δεν ήθελον πιστεύσει ότι εισήκουσε της φωνής μου. </p>
<p id="v17"><sup><small>17</small></sup>  Διότι με κατασυντρίβει με ανεμοστρόβιλον και πληθύνει τας πληγάς μου αναιτίως. </p>
<p id="v18"><sup><small>18</small></sup>  Δεν με αφίνει να αναπνεύσω, αλλά με χορτάζει από πικρίας. </p>
<p id="v19"><sup><small>19</small></sup>  Εάν πρόκηται περί δυνάμεως, ιδού, είναι δυνατός· και εάν περί κρίσεως, τις θέλει μαρτυρήσει υπέρ εμού; </p>
<p id="v20"><sup><small>20</small></sup>  Εάν ήθελον να δικαιώσω εμαυτόν, το στόμα μου ήθελε με καταδικάσει· εάν ήθελον ειπεί, είμαι άμεμπτος, ήθελε με αποδείξει διεφθαρμένον. </p>
<p id="v21"><sup><small>21</small></sup>  Και αν ήμην άμεμπτος, δεν ήθελον φροντίσει περί εμαυτού· ήθελον καταφρονήσει την ζωήν μου. </p>
<p id="v22"><sup><small>22</small></sup>  Εν τούτο είναι, διά τούτο είπα, αυτός αφανίζει τον άμεμπτον και τον ασεβή. </p>
<p id="v23"><sup><small>23</small></sup>  Και αν η μάστιξ αυτού θανατόνη ευθύς, γελά όμως εις την δοκιμασίαν των αθώων. </p>
<p id="v24"><sup><small>24</small></sup>  Η γη παρεδόθη εις τας χείρας του ασεβούς· αυτός σκεπάζει τα πρόσωπα των κριτών αυτής· αν ουχί αυτός, που και τις είναι; </p>
<p id="v25"><sup><small>25</small></sup>  Αι δε ημέραι μου είναι ταχυδρόμου ταχύτεραι· φεύγουσι και δεν βλέπουσι καλόν. </p>
<p id="v26"><sup><small>26</small></sup>  Παρήλθον ως πλοία σπεύδοντα· ως αετός πετώμενος επί το θήραμα. </p>
<p id="v27"><sup><small>27</small></sup>  Εάν είπω, Θέλω λησμονήσει το παράπονόν μου, θέλω παραιτήσει το πένθος μου και παρηγορηθή· </p>
<p id="v28"><sup><small>28</small></sup>  τρομάζω διά πάσας τας θλίψεις μου, γνωρίζων ότι δεν θέλεις με αθωώσει. </p>
<p id="v29"><sup><small>29</small></sup>  Είμαι ασεβής· διά τι λοιπόν να κοπιάζω εις μάτην; </p>
<p id="v30"><sup><small>30</small></sup>  Εάν λουσθώ εν ύδατι χιόνος και επιμελώς αποκαθαρίσω τας χείρας μου· </p>
<p id="v31"><sup><small>31</small></sup>  συ όμως θέλεις με βυθίσει εις τον βόρβορον, ώστε και αυτά μου τα ιμάτια θέλουσι με βδελύττεσθαι. </p>
<p id="v32"><sup><small>32</small></sup>  Διότι δεν είναι άνθρωπος ως εγώ, διά να αποκριθώ προς αυτόν, και να έλθωμεν εις κρίσιν ομού. </p>
<p id="v33"><sup><small>33</small></sup>  Δεν υπάρχει μεσίτης μεταξύ ημών, διά να βάλη την χείρα αυτού επ' αμφοτέρους ημάς. </p>
<p id="v34"><sup><small>34</small></sup>  Ας απομακρύνη απ' εμού την ράβδον αυτού, και ο φόβος αυτού ας μη με εκπλήττη· </p>
<p id="v35"><sup><small>35</small></sup>  τότε θέλω λαλήσει και δεν θέλω φοβηθή αυτόν· διότι ούτω δεν είμαι εν εμαυτώ. </p>
<h2>Παραπομπές</h2>
<div>
<ol>
  <li id="fn1"><a href="#cite1">↑</a> 9:1--10:22 <i>Η απελπισία του Ιώβ</i>: <a href="/el/The_Urantia_Book/148#p6_6">ΒΟ 148:6.6</a>. </li>
  <li id="fn2"><a href="#cite2">↑</a> 9:4-10 <i>Φυσική δημιουργία</i>: <a href="/el/The_Urantia_Book/29#p0_1">ΒΟ 29:0.1</a>. </li>
  <li id="fn3"><a href="#cite3">↑</a> 9:9 <i>Οι αστρικοί μας συνεργάτες</i>: <a href="/el/The_Urantia_Book/41#p3_1">ΒΟ 41:3.1</a>. </li>
  <li id="fn4"><a href="#cite4">↑</a> 9:10 <i>Δεν μπορούμε να βρούμε τον Θεό με τη γνώση</i>: <a href="/el/The_Urantia_Book/131#p10_3">ΒΟ 131:10.3</a>.  <i>Θαύματα χωρίς αριθμό</i>: <a href="/el/The_Urantia_Book/2#p1_1">ΒΟ 2:1.1</a>. </li>
  <li id="fn5"><a href="#cite5">↑</a> 9:11 <i>Δεν Τον βλέπω...</i>: <a href="/el/The_Urantia_Book/1#p3_2">ΒΟ 1:3.2</a>. </li>
  <li id="fn6"><a href="#cite6">↑</a> 9:13 <i>Ο Θεός είπε να είναι θυμωμένος</i>: <a href="/el/The_Urantia_Book/4#p3_2">ΒΟ 4:3.2</a>. </li>
</ol>
</div>
