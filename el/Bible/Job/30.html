<!--
title: Ιώβ - Κεφάλαιο 30
description: 
published: true
date: 2022-9-13T21:57:44Z
tags: 
editor: ckeditor
dateCreated: 2022-8-14T13:24:11Z
-->

<figure class="table chapter-navigator">
  <table>
    <tbody>
      <tr>
        <td><a href="/el/Bible/Job/29">Ιώβ - Κεφάλαιο 29</a></td>
        <td><a href="/el/Bible/Job/Index">Δείκτης</a></td>
        <td><a href="/el/Bible/Job/31">Ιώβ - Κεφάλαιο 31</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Αλλά τώρα οι νεώτεροί μου την ηλικίαν με περιγελώσι, των οποίων τους πατέρας δεν ήθελον καταδεχθή να βάλω μετά των κυνών του ποιμνίου μου. </p>
<p id="v2"><sup><small>2</small></sup>  Και εις τι τωόντι ηδύνατο να με ωφελήση η δύναμις των χειρών αυτών, εις τους οποίους η ισχύς εξέλιπε; </p>
<p id="v3"><sup><small>3</small></sup>  Δι' ένδειαν και πείναν ήσαν απομεμονωμένοι· έφευγον εις γην άνυδρον, σκοτεινήν, ηφανισμένην και έρημον· </p>
<p id="v4"><sup><small>4</small></sup>  έκοπτον μολόχην πλησίον των θάμνων και την ρίζαν των αρκεύθων διά τροφήν αυτών. </p>
<p id="v5"><sup><small>5</small></sup>  Ήσαν εκ μέσου δεδιωγμένοι· εφώναζον επ' αυτούς ως κλέπτας. </p>
<p id="v6"><sup><small>6</small></sup>  Κατώκουν εν τοις κρημνοίς των χειμάρρων, ταις τρύπαις της γης και τοις βρόχοις. </p>
<p id="v7"><sup><small>7</small></sup>  Μεταξύ των θάμνων ωγκώντο· υποκάτω των ακανθών συνήγοντο· </p>
<p id="v8"><sup><small>8</small></sup>  άφρονες και δύσφημοι, εκδεδιωγμένοι εκ της γης. </p>
<p id="v9"><sup><small>9</small></sup>  Και τώρα εγώ είμαι το τραγώδιον αυτών, είμαι και η παροιμία αυτών. </p>
<p id="v10"><sup><small>10</small></sup>  Με βδελύττονται, απομακρύνονται απ' εμού, και δεν συστέλλονται να πτύωσιν εις το πρόσωπόν μου. </p>
<p id="v11"><sup><small>11</small></sup>  Επειδή ο Θεός διέλυσε την υπεροχήν μου και με έθλιψεν, απέρριψαν και αυτοί τον χαλινόν έμπροσθέν μου. </p>
<p id="v12"><sup><small>12</small></sup>  Εκ δεξιών ανίστανται οι νέοι· απωθούσι τους πόδας μου, και ετοιμάζουσι κατ' εμού τας ολεθρίους οδούς αυτών. </p>
<p id="v13"><sup><small>13</small></sup>  Ανατρέπουσι την οδόν μου, επαυξάνουσι την συμφοράν μου, χωρίς να έχωσι βοηθόν. </p>
<p id="v14"><sup><small>14</small></sup>  Εφορμώσιν ως σφοδρά πλημμύρα, επί της ερημώσεώς μου περικυλίονται. </p>
<p id="v15"><sup><small>15</small></sup>  Τρόμοι εστράφησαν επ' εμέ· καταδιώκουσι την ψυχήν μου ως άνεμος· και η σωτηρία μου παρέρχεται ως νέφος. </p>
<p id="v16"><sup><small>16</small></sup>  Και τώρα η ψυχή μου εξεχύθη εντός μου· ημέραι θλίψεως με κατέλαβον. </p>
<p id="v17"><sup><small>17</small></sup>  Την νύκτα τα οστά μου διεπεράσθησαν εν εμοί, και τα νεύρά μου δεν αναπαύονται. </p>
<p id="v18"><sup><small>18</small></sup>  Υπό της σφοδράς δυνάμεως ηλλοιώθη το ένδυμά μου· με περισφίγγει ως το περιλαίμιον του χιτώνος μου. </p>
<p id="v19"><sup><small>19</small></sup>  Με έρριψεν εις τον πηλόν, και ωμοιώθην με χώμα και κόνιν. </p>
<p id="v20"><sup><small>20</small></sup>  Κράζω προς σε, και δεν μοι αποκρίνεσαι· ίσταμαι, και με παραβλέπεις. </p>
<p id="v21"><sup><small>21</small></sup>  Έγεινες ανελεήμων προς εμέ· διά της κραταιάς χειρός σου με μαστιγόνεις. </p>
<p id="v22"><sup><small>22</small></sup>  Με εσήκωσας επί τον άνεμον· με επεβίβασας και διέλυσας την ουσίαν μου. </p>
<p id="v23"><sup><small>23</small></sup>  Εξεύρω μεν ότι θέλεις με φέρει εις θάνατον και τον οίκον τον προσδιωρισμένον εις πάντα ζώντα. </p>
<p id="v24"><sup><small>24</small></sup>  Αλλά δεν θέλει εκτείνει χείρα εις τον τάφον, εάν κράζωσι προς αυτόν όταν αφανίζη. </p>
<p id="v25"><sup><small>25</small></sup>  Δεν έκλαυσα εγώ διά τον όντα εν ημέραις σκληραίς, και ελυπήθη η ψυχή μου διά τον πτωχόν; </p>
<p id="v26"><sup><small>26</small></sup>  Ενώ περιέμενον το καλόν, τότε ήλθε το κακόν· και ενώ ανέμενον το φως, τότε ήλθε το σκότος. </p>
<p id="v27"><sup><small>27</small></sup>  Τα εντόσθιά μου ανέβρασαν και δεν ανεπαύθησαν· ημέραι θλίψεως με προέφθασαν. </p>
<p id="v28"><sup><small>28</small></sup>  Περιεπάτησα μελαγχροινός ουχί υπό ηλίου· εσηκώθην, εβοήσα εν συνάξει. </p>
<p id="v29"><sup><small>29</small></sup>  Έγεινα αδελφός των δρακόντων και σύντροφος των στρουθοκαμήλων. </p>
<p id="v30"><sup><small>30</small></sup>  Το δέρμα μου εμαύρισεν επ' εμέ, και τα οστά μου κατεκαύθησαν υπό της φλογώσεως. </p>
<p id="v31"><sup><small>31</small></sup>  Η δε κιθάρα μου μετεβλήθη εις πένθος και το όργανόν μου εις φωνήν κλαιόντων. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/el/Bible/Job/29">Ιώβ - Κεφάλαιο 29</a></td>
        <td><a href="/el/Bible/Job/Index">Δείκτης</a></td>
        <td><a href="/el/Bible/Job/31">Ιώβ - Κεφάλαιο 31</a></td>
      </tr>
    </tbody>
  </table>
</figure>
