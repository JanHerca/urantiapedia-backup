<!--
title: Ιώβ - Κεφάλαιο 31
description: 
published: true
date: 2022-9-13T21:57:44Z
tags: 
editor: ckeditor
dateCreated: 2022-8-14T13:24:11Z
-->

<figure class="table chapter-navigator">
  <table>
    <tbody>
      <tr>
        <td><a href="/el/Bible/Job/30">Ιώβ - Κεφάλαιο 30</a></td>
        <td><a href="/el/Bible/Job/Index">Δείκτης</a></td>
        <td><a href="/el/Bible/Job/32">Ιώβ - Κεφάλαιο 32</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Έκαμον συνθήκην μετά των οφθαλμών μου· και πως να έχω τον στοχασμόν μου επί παρθένον; </p>
<p id="v2"><sup><small>2</small></sup>  και τι το μερίδιον παρά Θεού άνωθεν; και η κληρονομία του Παντοδυνάμου εκ των υψηλών; </p>
<p id="v3"><sup><small>3</small></sup>  Ουχί αφανισμός διά τον ασεβή; και ταλαιπωρία διά τους εργάτας της ανομίας; </p>
<p id="v4"><sup><small>4</small></sup>  δεν βλέπει αυτός τας οδούς μου και απαριθμεί πάντα τα βήματά μου; </p>
<p id="v5"><sup><small>5</small></sup>  Εάν περιεπάτησα με ψεύδος, ή ο πους μου έσπευσεν εις δόλον, </p>
<p id="v6"><sup><small>6</small></sup>  ας με ζυγίση διά της στάθμης της δικαιοσύνης και ας γνωρίση ο Θεός την ακεραιότητά μου· </p>
<p id="v7"><sup><small>7</small></sup>  αν το βήμά μου εξετράπη από της οδού και η καρδία μου επηκολούθησε τους οφθαλμούς μου, και αν κηλίς προσεκολλήθη εις τας χείρας μου· </p>
<p id="v8"><sup><small>8</small></sup>  να σπείρω, και άλλος να φάγη· και να εκριζωθώσιν οι έκγονοί μου. </p>
<p id="v9"><sup><small>9</small></sup>  Αν η καρδία μου ηπατήθη υπό γυναικός, ή παρεμόνευσα εις την θύραν του πλησίον μου, </p>
<p id="v10"><sup><small>10</small></sup>  η γυνή μου να αλέση δι' άλλον, και άλλοι να πέσωσιν επ' αυτήν. </p>
<p id="v11"><sup><small>11</small></sup>  Διότι μιαρόν ανόμημα τούτο και αμάρτημα κατάδικον· </p>
<p id="v12"><sup><small>12</small></sup>  διότι είναι πυρ κατατρώγον μέχρις αφανισμού, και ήθελεν εκριζώσει πάντα τα γεννήματά μου. </p>
<p id="v13"><sup><small>13</small></sup>  Αν κατεφρόνησα την κρίσιν του δούλου μου ή της δούλης μου, ότε διεφέροντο προς εμέ, </p>
<p id="v14"><sup><small>14</small></sup>  τι θέλω κάμει τότε, όταν εγερθή ο Θεός; και όταν επισκεφθή, τι θέλω αποκριθή προς αυτόν; </p>
<p id="v15"><sup><small>15</small></sup>  Ο ποιήσας εμέ εν τη κοιλία, δεν εποίησε και εκείνον; και δεν εμόρφωσεν ημάς ο αυτός εν τη μήτρα; </p>
<p id="v16"><sup><small>16</small></sup>  Αν ηρνήθην την επιθυμίαν των πτωχών, ή εμάρανα τους οφθαλμούς της χήρας, </p>
<p id="v17"><sup><small>17</small></sup>  ή έφαγον μόνος τον άρτον μου, και ο ορφανός δεν έφαγεν εξ αυτού· </p>
<p id="v18"><sup><small>18</small></sup>  διότι ο μεν εκ νεότητος μου ετρέφετο μετ' εμού, ως μετά πατρός, την δε εκ κοιλίας της μητρός μου ωδήγησα· </p>
<p id="v19"><sup><small>19</small></sup>  αν είδον τινά απολλύμενον δι' έλλειψιν ενδύματος ή πτωχόν χωρίς σκεπάσματος, </p>
<p id="v20"><sup><small>20</small></sup>  αν οι νεφροί αυτού δεν με ευλόγησαν και δεν εθερμάνθη με το μαλλίον των προβάτων μου, </p>
<p id="v21"><sup><small>21</small></sup>  αν εσήκωσα την χείρα μου κατά του ορφανού, βλέπων ότι υπερίσχυον εν τη πύλη, </p>
<p id="v22"><sup><small>22</small></sup>  να πέση ο βραχίων μου εκ του ώμου, και η χειρ μου να συντριφθή εκ του αγκώνος. </p>
<p id="v23"><sup><small>23</small></sup>  Διότι ο παρά του Θεού όλεθρος ήτο εις εμέ φρίκη και διά την μεγαλειότητα αυτού δεν ήθελον δυνηθή να ανθέξω. </p>
<p id="v24"><sup><small>24</small></sup>  Αν έθεσα εις το χρυσίον την ελπίδα μου, ή είπα προς το καθαρόν χρυσίον, Συ είσαι το θάρρος μου, </p>
<p id="v25"><sup><small>25</small></sup>  αν ευφράνθην διότι ο πλούτος μου ήτο μέγας και διότι η χειρ μου εύρηκεν αφθονίαν, </p>
<p id="v26"><sup><small>26</small></sup>  αν εθεώρουν τον ήλιον αναλάμποντα ή την σελήνην περιπατούσαν εν τη λαμπρότητι αυτής, </p>
<p id="v27"><sup><small>27</small></sup>  και η καρδία μου εθέλχθη κρυφίως, ή με το στόμα μου εφίλησα την χείρα μου, </p>
<p id="v28"><sup><small>28</small></sup>  και τούτο ήθελεν είσθαι ανόμημα κατάδικον· διότι ήθελον αρνηθή τον Θεόν τον Ύψιστον. </p>
<p id="v29"><sup><small>29</small></sup>  Αν εχάρην εις τον αφανισμόν του μισούντός με, ή επεχάρην ότε εύρηκεν αυτόν κακόν· </p>
<p id="v30"><sup><small>30</small></sup>  διότι ουδέ αφήκα το στόμα μου να αμαρτήση, ευχόμενος κατάραν εις την ψυχήν αυτού· </p>
<p id="v31"><sup><small>31</small></sup>  αν οι άνθρωποι της σκηνής μου δεν είπον, τις θέλει δείξει άνθρωπον μη χορτασθέντα από των κρεάτων αυτού; </p>
<p id="v32"><sup><small>32</small></sup>  Ο ξένος δεν διενυκτέρευεν έξω· ήνοιγον την θύραν μου εις τον οδοιπόρον· </p>
<p id="v33"><sup><small>33</small></sup>  αν εσκέπασα την παράβασίν μου ως ο Αδάμ, κρύπτων την ανομίαν μου εν τω κόλπω μου· </p>
<p id="v34"><sup><small>34</small></sup>  διότι μήπως εφοβούμην μέγα πλήθος, ή με ετρόμαζεν η καταφρόνησις των οικογενειών, ώστε να σιωπήσω και να μη εκβώ εκ της θύρας; </p>
<p id="v35"><sup><small>35</small></sup>  Ω να ήτο τις να με ήκουεν. Ιδού, η επιθυμία μου είναι να απεκρίνετο ο Παντοδύναμος εις εμέ, και ο αντίδικός μου να έγραφε βιβλίον. </p>
<p id="v36"><sup><small>36</small></sup>  Βεβαίως ήθελον βαστάσει αυτό επί του ώμου μου, ήθελον περιδέσει αυτό στέφανον επ' εμέ· </p>
<p id="v37"><sup><small>37</small></sup>  ήθελον φανερώσει προς αυτόν τον αριθμόν των βημάτων μου· ως άρχων ήθελον πλησιάσει εις αυτόν. </p>
<p id="v38"><sup><small>38</small></sup>  Αν ο αγρός μου καταβοά εναντίον μου και κλαίωσιν ομού οι αύλακες αυτού, </p>
<p id="v39"><sup><small>39</small></sup>  αν έφαγον τον καρπόν αυτόν χωρίς μισθόν, ή έκαμον να εκβή η ψυχή των γεωργών αυτού, </p>
<p id="v40"><sup><small>40</small></sup>  Ας φυτρώσωσι τρίβολοι αντί σίτου και ζιζάνια αντί κριθής. Ετελείωσαν οι λόγοι του Ιώβ. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/el/Bible/Job/30">Ιώβ - Κεφάλαιο 30</a></td>
        <td><a href="/el/Bible/Job/Index">Δείκτης</a></td>
        <td><a href="/el/Bible/Job/32">Ιώβ - Κεφάλαιο 32</a></td>
      </tr>
    </tbody>
  </table>
</figure>
