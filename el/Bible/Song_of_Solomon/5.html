<!--
title: Άσμα Ασμάτων - Κεφάλαιο 5
description: 
published: true
date: 2022-10-6T9:45:47Z
tags: bible, bible—song of solomon
editor: ckeditor
dateCreated: 2022-8-14T13:24:11Z
-->

<figure class="table chapter-navigator">
  <table>
    <tbody>
      <tr>
        <td><a href="/el/Bible/Song_of_Solomon/4">Άσμα Ασμάτων - Κεφάλαιο 4</a></td>
        <td><a href="/el/Bible/Song_of_Solomon/Index">Δείκτης</a></td>
        <td><a href="/el/Bible/Song_of_Solomon/6">Άσμα Ασμάτων - Κεφάλαιο 6</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Ήλθον εις τον κήπόν μου, αδελφή μου, νύμφη· ετρύγησα την σμύρναν μου μετά των αρωμάτων μου· έφαγον την κηρήθραν μου μετά του μέλιτός μου· έπιον τον οίνον μου μετά του γάλακτός μου· Φάγετε, φίλοι· πίετε, ναι, πίετε αφθόνως, αγαπητοί. </p>
<p id="v2"><sup><small>2</small></sup>  Εγώ κοιμώμαι, αλλ' η καρδία μου αγρυπνεί· φωνή του αγαπητού μου· κρούει· Ανοιξόν μοι, αδελφή μου, αγαπητή μου, περιστερά μου, αμώμητέ μου· διότι η κεφαλή μου εγέμισεν από δρόσου, οι βόστρυχοί μου από ψεκάδων της νυκτός. </p>
<p id="v3"><sup><small>3</small></sup>  Εξεδύθην τον χιτώνα μου· πως να ενδυθώ αυτόν; ένιψα τους πόδας μου· πως θέλω μολύνει αυτούς; </p>
<p id="v4"><sup><small>4</small></sup>  Ο αγαπητός μου εισήξε την χείρα αυτού διά της τρύπης της θύρας, και τα σπλάγχνα μου εταράχθησαν δι' αυτόν. </p>
<p id="v5"><sup><small>5</small></sup>  Εγώ εσηκώθην διά να ανοίξω εις τον αγαπητόν μου· και αι χείρές μου έσταζον σμύρναν, και οι δάκτυλοί μου σμύρναν σταλακτήν, επί τας λαβάς του μοχλού. </p>
<p id="v6"><sup><small>6</small></sup>  Εγώ ήνοιξα εις τον αγαπητόν μου· αλλ' ο αγαπητός μου εσύρθη, έφυγεν· η ψυχή μου ελιποθύμησεν εις τον λόγον αυτού· εζήτησα αυτόν και δεν εύρηκα αυτόν, εφώνησα αυτόν και δεν μοι απεκρίθη. </p>
<p id="v7"><sup><small>7</small></sup>  Με εύρηκαν οι φύλακες οι περιερχόμενοι την πόλιν, με εκτύπησαν, με επλήγωσαν· οι φύλακες των τειχών αφήρεσαν απ' εμού το ιμάτιόν μου. </p>
<p id="v8"><sup><small>8</small></sup>  Σας ορκίζω, θυγατέρες Ιερουσαλήμ, εάν εύρητε τον αγαπητόν μου, Τι θέλετε ειπεί προς αυτόν; Ότι είμαι τετρωμένη υπό αγάπης. </p>
<p id="v9"><sup><small>9</small></sup>  Τι διαφέρει άλλου αγαπητού ο αγαπητός σου, ω ώραία μεταξύ των γυναικών; τι διαφέρει άλλου αγαπητού ο αγαπητός σου, και ώρκισας ημάς ούτως; </p>
<p id="v10"><sup><small>10</small></sup>  Ο αγαπητός μου είναι λευκός και ερυθρός, διακρινόμενος μεταξύ μυριάδων· <sup id="cite1"><a href="#fn1">[1]</a></sup></p>
<p id="v11"><sup><small>11</small></sup>  Η κεφαλή αυτού είναι χρυσίον δεδοκιμασμένον, οι πλόκαμοι αυτού κλάδοι φοινίκων, μέλανες ως κόραξ· </p>
<p id="v12"><sup><small>12</small></sup>  οι οφθαλμοί αυτού ως περιστερών επί των ρυάκων των υδάτων, λελουμένοι εν γάλακτι, καθήμενοι ως λίθοι ενθέσεως· </p>
<p id="v13"><sup><small>13</small></sup>  Αι σιαγόνες αυτού ως πρασιαί αρωμάτων, ως αλώνια φυτών μυρεψικών· τα χείλη αυτού ως κρίνα, στάζοντα σμύρναν σταλακτήν· </p>
<p id="v14"><sup><small>14</small></sup>  Αι χείρες αυτού δακτυλίδια χρυσά, πεπληρωμένα με βηρύλλιον· η κοιλία αυτού ελεφάντινον τεχνούργημα, περικεκοσμημένον με σαπφείρους· </p>
<p id="v15"><sup><small>15</small></sup>  αι κνήμαι αυτού στύλοι μαρμάρινοι, εστηριγμένοι επί βάσεων καθαρού χρυσίου· το είδος αυτού ως Λίβανος· έξοχος ως κέδροι. </p>
<p id="v16"><sup><small>16</small></sup>  Ο ουρανίσκος αυτού είναι γλυκασμοί· και αυτός όλος επιθυμητός. Ούτος είναι ο αγαπητός μου, και ούτος ο φίλος μου, θυγατέρες Ιερουσαλήμ. <sup id="cite2"><a href="#fn2">[2]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td><a href="/el/Bible/Song_of_Solomon/4">Άσμα Ασμάτων - Κεφάλαιο 4</a></td>
        <td><a href="/el/Bible/Song_of_Solomon/Index">Δείκτης</a></td>
        <td><a href="/el/Bible/Song_of_Solomon/6">Άσμα Ασμάτων - Κεφάλαιο 6</a></td>
      </tr>
    </tbody>
  </table>
</figure>
<h2>Παραπομπές</h2>
<div>
<ol>
  <li id="fn1"><a href="#cite1">↑</a> 5:10 <i>Μέρος 2: Αρχηγός των 10.000</i>: <a href="/el/The_Urantia_Book/139#p12_4">ΒΟ 139:12.4</a>.  <i>Μέρος 2: Το καλύτερο μεταξύ 10K</i>: <a href="/el/The_Urantia_Book/127#p5_6">ΒΟ 127:5.6</a>. </li>
  <li id="fn2"><a href="#cite2">↑</a> 5:16 <i>Μέρος 1: Ένα εντελώς υπέροχο</i>: <a href="/el/The_Urantia_Book/139#p12_4">ΒΟ 139:12.4</a>.  <i>Μέρος 1: Ένα εντελώς υπέροχο</i>: <a href="/el/The_Urantia_Book/127#p5_6">ΒΟ 127:5.6</a>. </li>
</ol>
</div>
