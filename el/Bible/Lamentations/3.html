<!--
title: Θρήνοι Ιερεμίου - Κεφάλαιο 3
description: 
published: true
date: 2022-10-6T9:45:47Z
tags: bible, bible—lamentations
editor: ckeditor
dateCreated: 2022-8-14T13:24:11Z
-->

<figure class="table chapter-navigator">
  <table>
    <tbody>
      <tr>
        <td><a href="/el/Bible/Lamentations/2">Θρήνοι Ιερεμίου - Κεφάλαιο 2</a></td>
        <td><a href="/el/Bible/Lamentations/Index">Δείκτης</a></td>
        <td><a href="/el/Bible/Lamentations/4">Θρήνοι Ιερεμίου - Κεφάλαιο 4</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Εγώ είμαι ο άνθρωπος, όστις είδον θλίψιν από της ράβδου του θυμού αυτού. </p>
<p id="v2"><sup><small>2</small></sup>  Με ώδήγησε και έφερεν εις σκότος και ουχί εις φως. </p>
<p id="v3"><sup><small>3</small></sup>  Ναι, κατ' εμού εστράφη· κατ' εμού έστρεψε την χείρα αυτού όλην την ημέραν. </p>
<p id="v4"><sup><small>4</small></sup>  Επαλαίωσε την σάρκα μου και το δέρμα μου· συνέτριψε τα οστά μου. </p>
<p id="v5"><sup><small>5</small></sup>  Ωικοδόμησε κατ' εμού και με περιεκύκλωσε χολήν και μόχθον. </p>
<p id="v6"><sup><small>6</small></sup>  Με εκάθισεν εν σκοτεινοίς ως νεκρούς αιωνίους. </p>
<p id="v7"><sup><small>7</small></sup>  Με περιέφραξε, διά να μη εξέλθω· εβάρυνε τας αλύσεις μου. </p>
<p id="v8"><sup><small>8</small></sup>  Έτι και όταν κράζω και αναβοώ, αποκλείει την προσευχήν μου. </p>
<p id="v9"><sup><small>9</small></sup>  Περιέφραξε με πελεκητούς λίθους τας οδούς μου, εστρέβλωσε τας τρίβους μου. </p>
<p id="v10"><sup><small>10</small></sup>  Έγεινεν εις εμέ άρκτος ενεδρεύουσα, λέων εν αποκρύφοις. </p>
<p id="v11"><sup><small>11</small></sup>  Παρέτρεψε τας οδούς μου και με κατεσπάραξε, με κατέστηαεν ηφανισμένην. </p>
<p id="v12"><sup><small>12</small></sup>  Ενέτεινε το τόξον αυτού και με έστησεν ως σκοπόν εις βέλος. </p>
<p id="v13"><sup><small>13</small></sup>  Ενέπηξεν εις τα νεφρά μου τα βέλη της φαρέτρας αυτού. </p>
<p id="v14"><sup><small>14</small></sup>  Έγεινα γέλως εις πάντα τον λαόν μου, άσμα αυτών όλην την ημέραν. </p>
<p id="v15"><sup><small>15</small></sup>  Με εχόρτασε πικρίαν· με εμέθυσεν αψίνθιον. </p>
<p id="v16"><sup><small>16</small></sup>  Και συνέτριψε τους οδόντας μου με χάλικας· με εκάλυψε με σποδόν. </p>
<p id="v17"><sup><small>17</small></sup>  Και απέσπρωξα, από ειρήνης την ψυχήν μου· ελησμόνησα το αγαθόν. </p>
<p id="v18"><sup><small>18</small></sup>  Και είπα, Απωλέσθη η δύναμίς μου και η ελπίς μου υπό του Κυρίου. </p>
<p id="v19"><sup><small>19</small></sup>  Ενθυμήθητι την θλίψιν μου και την έξωσίν μου, το αψίνθιον και την χολήν. </p>
<p id="v20"><sup><small>20</small></sup>  Η ψυχή μου ενθυμείται ταύτα ακαταπαύστως και είναι τεταπεινωμένη εν εμοί. </p>
<p id="v21"><sup><small>21</small></sup>  Τούτο ανακαλώ εις την καρδίαν μου, όθεν έχω ελπίδα· </p>
<p id="v22"><sup><small>22</small></sup>  Έλεος του Κυρίου είναι, ότι δεν συνετελέσθημεν, επειδή δεν εξέλιπον οι οικτιρμοί αυτού. </p>
<p id="v23"><sup><small>23</small></sup>  Ανανεόνονται εν ταις πρωΐαις· μεγάλη είναι η πιστότης σου. </p>
<p id="v24"><sup><small>24</small></sup>  Ο Κύριος είναι η μερίς μου, είπεν η ψυχή μου· διά τούτο θέλω ελπίζει επ' αυτόν. </p>
<p id="v25"><sup><small>25</small></sup>  Αγαθός ο Κύριος εις τους προσμένοντας αυτόν, εις την ψυχήν την εκζητούσαν αυτόν. <sup id="cite1"><a href="#fn1">[1]</a></sup></p>
<p id="v26"><sup><small>26</small></sup>  Καλόν είναι και να ελπίζη τις και να εφησυχάζη εις την σωτηρίαν του Κυρίου. </p>
<p id="v27"><sup><small>27</small></sup>  Καλόν εις τον άνθρωπον να βαστάζη ζυγόν εν τη νεότητι αυτού. </p>
<p id="v28"><sup><small>28</small></sup>  Θέλει κάθησθαι κατά μόνας και σιωπά, επειδή ο Θεός επέβαλε φορτίον επ' αυτόν. </p>
<p id="v29"><sup><small>29</small></sup>  Θέλει βάλει το στόμα αυτού εις το χώμα, ίσως ήναι ελπίς. </p>
<p id="v30"><sup><small>30</small></sup>  Θέλει δώσει την σιαγόνα εις τον ραπίζοντα αυτόν· θέλει χορτασθή από ονειδισμού. </p>
<p id="v31"><sup><small>31</small></sup>  Διότι ο Κύριος δεν απορρίπτει εις τον αιώνα· </p>
<p id="v32"><sup><small>32</small></sup>  Αλλ' εάν και θλίψη, θέλει όμως και οικτειρήσει κατά το πλήθος του ελέους αυτού. </p>
<p id="v33"><sup><small>33</small></sup>  Διότι δεν θλίβει εκ καρδίας αυτού ουδέ καταθλίβει τους υιούς των ανθρώπων. <sup id="cite2"><a href="#fn2">[2]</a></sup></p>
<p id="v34"><sup><small>34</small></sup>  Το να καταπατή τις υπό τους πόδας αυτού πάντας τους δεσμίους της γης. </p>
<p id="v35"><sup><small>35</small></sup>  Το να διαστρέφη κρίσιν ανθρώπου κατέναντι του προσώπου του Υψίστου· <sup id="cite3"><a href="#fn3">[3]</a></sup></p>
<p id="v36"><sup><small>36</small></sup>  Το να αδική άνθρωπον εν τη δίκη αυτού· ο Κύριος δεν βλέπει ταύτα. </p>
<p id="v37"><sup><small>37</small></sup>  Τις λέγει τι και γίνεται, χωρίς να προστάξη αυτό ο Κύριος; </p>
<p id="v38"><sup><small>38</small></sup>  Εκ του στόματος του Υψίστου δεν εξέρχονται τα κακά και τα αγαθά; </p>
<p id="v39"><sup><small>39</small></sup>  Διά τι ήθελε γογγύσει άνθρωπος ζων, άνθρωπος, διά την ποινήν της αμαρτίας αυτού; </p>
<p id="v40"><sup><small>40</small></sup>  Ας ερευνήσωμεν τας οδούς ημών και ας εξετάσωμεν και ας επιστρέψωμεν εις τον Κύριον. </p>
<p id="v41"><sup><small>41</small></sup>  Ας υψώσωμεν τας καρδίας ημών και τας χείρας προς τον Θεόν τον εν τοις ουρανοίς, λέγοντες, </p>
<p id="v42"><sup><small>42</small></sup>  Ημαρτήσαμεν και απεστατήσαμεν· συ δεν μας συνεχώρησας. </p>
<p id="v43"><sup><small>43</small></sup>  Περιεκάλυψας με θυμόν και κατεδίωξας ημάς· εφόνευσας, δεν εφείσθης. </p>
<p id="v44"><sup><small>44</small></sup>  Εκάλυψας σεαυτόν με νέφος, διά να μη διαβαίνη η προσευχή ημών. </p>
<p id="v45"><sup><small>45</small></sup>  Μας έκαμες σκύβαλον και βδέλυγμα εν μέσω των λαών. </p>
<p id="v46"><sup><small>46</small></sup>  Πάντες οι εχθροί ημών ήνοιξαν το στόμα αυτών εφ' ημάς. </p>
<p id="v47"><sup><small>47</small></sup>  Φόβος και λάκκος ήλθον εφ' ημάς, ερήμωσις και συντριμμός. </p>
<p id="v48"><sup><small>48</small></sup>  Ρύακας υδάτων καταβιβάζει ο οφθαλμός μου διά τον συντριμμόν της θυγατρός του λαού μου. </p>
<p id="v49"><sup><small>49</small></sup>  Ο οφθαλμός μου σταλάζει και δεν σιωπά, διότι δεν έχει άνεσιν, </p>
<p id="v50"><sup><small>50</small></sup>  Εωσού ο Κύριος διακύψη και ίδη εξ ουρανού. </p>
<p id="v51"><sup><small>51</small></sup>  Ο οφθαλμός μου καταθλίβει την ψυχήν μου, εκ πασών των θυγατέρων της πόλεώς μου. </p>
<p id="v52"><sup><small>52</small></sup>  Οι εχθρευόμενοί με αναιτίως με εκυνήγησαν ακαταπαύστως ως στρουθίον. </p>
<p id="v53"><sup><small>53</small></sup>  Έκοψαν την ζωήν μου εν τω λάκκω και έρριψαν λίθον επ' εμέ. </p>
<p id="v54"><sup><small>54</small></sup>  Τα ύδατα επλημμύρησαν υπεράνω της κεφαλής μου· είπα, Απερρίφθην. </p>
<p id="v55"><sup><small>55</small></sup>  Επεκαλέσθην το όνομά σου, Κύριε, εκ λάκκου κατωτάτου. </p>
<p id="v56"><sup><small>56</small></sup>  Ήκουσαν την φωνήν μου· μη κλείσης το ωτίον σου εις τον στεναγμόν μου, εις την κραυγήν μου. </p>
<p id="v57"><sup><small>57</small></sup>  Επλησίασας καθ' ην ημέραν σε επεκαλέσθην· είπας, Μη φοβού. </p>
<p id="v58"><sup><small>58</small></sup>  Εδίκασας, Κύριε, την δίκην της ψυχής μου· ελύτρωσας την ζωήν μου. </p>
<p id="v59"><sup><small>59</small></sup>  Είδες, Κύριε, το προς εμέ άδικον· κρίνον την κρίσιν μου. </p>
<p id="v60"><sup><small>60</small></sup>  Είδες πάσας τας εκδικήσεις αυτών, πάντας τους διαλογισμούς αυτών κατ' εμού. </p>
<p id="v61"><sup><small>61</small></sup>  Ήκουσαν, Κύριε, τον ονειδισμόν αυτών, πάντας τους διαλογισμούς αυτών κατ' εμού· </p>
<p id="v62"><sup><small>62</small></sup>  Τους λόγους των επανισταμένων επ' εμέ και τας μελέτας αυτών κατ' εμού όλην την ημέραν. </p>
<p id="v63"><sup><small>63</small></sup>  Ιδέ, όταν κάθηνται και όταν σηκόνωνται· εγώ είμαι το άσμα αυτών. </p>
<p id="v64"><sup><small>64</small></sup>  Κάμε, Κύριε, εις αυτούς ανταπόδοσιν κατά τα έργα των χειρών αυτών. </p>
<p id="v65"><sup><small>65</small></sup>  Δος εις αυτούς πώρωσιν καρδίας, την κατάραν· σου επ' αυτούς. </p>
<p id="v66"><sup><small>66</small></sup>  Καταδίωξον εν οργή και αφάνισον αυτούς υποκάτωθεν των ουρανών του Κυρίου. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/el/Bible/Lamentations/2">Θρήνοι Ιερεμίου - Κεφάλαιο 2</a></td>
        <td><a href="/el/Bible/Lamentations/Index">Δείκτης</a></td>
        <td><a href="/el/Bible/Lamentations/4">Θρήνοι Ιερεμίου - Κεφάλαιο 4</a></td>
      </tr>
    </tbody>
  </table>
</figure>
<h2>Παραπομπές</h2>
<div>
<ol>
  <li id="fn1"><a href="#cite1">↑</a> 3:25 <i>Μέρος 1: Ο Θεός είναι καλός</i>: <a href="/el/The_Urantia_Book/2#p6_3">ΒΟ 2:6.3</a>. </li>
  <li id="fn2"><a href="#cite2">↑</a> 3:33 <i>Δεν ταλαιπωρεί οικειοθελώς</i>: <a href="/el/The_Urantia_Book/2#p4_1">ΒΟ 2:4.1</a>.  <i>Ο Κύριος δεν θλίβει οικειοθελώς</i>: <a href="/el/The_Urantia_Book/148#p5_5">ΒΟ 148:5.5</a>.  <i>Δεν ταλαιπωρεί οικειοθελώς</i>: <a href="/el/The_Urantia_Book/97#p6_3">ΒΟ 97:6.3</a>.  <i>Ο Πατέρας δεν θλίβεται πρόθυμα</i>: <a href="/el/The_Urantia_Book/148#p6_11">ΒΟ 148:6.11</a>. </li>
  <li id="fn3"><a href="#cite3">↑</a> 3:35,38 <i>Most Highs</i>: <a href="/el/The_Urantia_Book/43#p3_1">ΒΟ 43:3.1</a>.  <i>Ο Ύψιστος</i>: <a href="/el/The_Urantia_Book/93#p3_2">ΒΟ 93:3.2</a>.  <i>Ύψιστος Θεός</i>: <a href="/el/The_Urantia_Book/93#p2_3">ΒΟ 93:2.3</a>. </li>
</ol>
</div>
