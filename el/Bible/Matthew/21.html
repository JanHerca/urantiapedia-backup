<!--
title: Κατά Ματθαίον - Κεφάλαιο 21
description: 
published: true
date: 2022-10-6T9:45:47Z
tags: bible, bible—matthew
editor: ckeditor
dateCreated: 2022-8-14T13:24:12Z
-->

<figure class="table chapter-navigator">
  <table>
    <tbody>
      <tr>
        <td><a href="/el/Bible/Matthew/20">Κατά Ματθαίον - Κεφάλαιο 20</a></td>
        <td><a href="/el/Bible/Matthew/Index">Δείκτης</a></td>
        <td><a href="/el/Bible/Matthew/22">Κατά Ματθαίον - Κεφάλαιο 22</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Και ότε επλησίασαν εις Ιεροσόλυμα και ήλθον εις Βηθφαγή προς το όρος των ελαιών, τότε ο Ιησούς απέστειλε δύο μαθητάς, <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  λέγων προς αυτούς· Υπάγετε εις την κώμην την απέναντι υμών, και ευθύς θέλετε ευρεί όνον δεδεμένην και πωλάριον μετ' αυτής· λύσατε και φέρετέ μοι. </p>
<p id="v3"><sup><small>3</small></sup>  Και εάν τις σας είπη τι, θέλετε ειπεί ότι ο Κύριος έχει χρείαν αυτών· και ευθύς θέλει αποστείλει αυτά. </p>
<p id="v4"><sup><small>4</small></sup>  Τούτο δε όλον έγεινε διά να πληρωθή το ρηθέν διά του προφήτου, λέγοντος· <sup id="cite2"><a href="#fn2">[2]</a></sup></p>
<p id="v5"><sup><small>5</small></sup>  Είπατε προς την θυγατέρα Σιών, Ιδού, ο βασιλεύς σου έρχεται προς σε πραΰς και καθήμενος επί όνου και πώλου υιού υποζυγίου. </p>
<p id="v6"><sup><small>6</small></sup>  Πορευθέντες δε οι μαθηταί και ποιήσαντες καθώς προσέταξεν αυτούς ο Ιησούς, <sup id="cite3"><a href="#fn3">[3]</a></sup></p>
<p id="v7"><sup><small>7</small></sup>  έφεραν την όνον και το πωλάριον, και έβαλον επάνω αυτών τα ιμάτια αυτών και επεκάθισαν αυτόν επάνω αυτών. <sup id="cite4"><a href="#fn4">[4]</a></sup></p>
<p id="v8"><sup><small>8</small></sup>  Ο δε περισσότερος όχλος έστρωσαν τα ιμάτια εαυτών εις την οδόν, άλλοι δε έκοπτον κλάδους από των δένδρων και έστρωνον εις την οδόν. <sup id="cite5"><a href="#fn5">[5]</a></sup></p>
<p id="v9"><sup><small>9</small></sup>  Οι δε όχλοι οι προπορευόμενοι και οι ακολουθούντες έκραζον, λέγοντες· Ωσαννά τω υιώ Δαβίδ· ευλογημένος ο ερχόμενος εν ονόματι Κυρίου· Ωσαννά εν τοις υψίστοις. <sup id="cite6"><a href="#fn6">[6]</a></sup></p>
<p id="v10"><sup><small>10</small></sup>  Και ότε εισήλθεν εις Ιεροσόλυμα, εσείσθη πάσα η πόλις, λέγουσα· Τις είναι ούτος; <sup id="cite7"><a href="#fn7">[7]</a></sup></p>
<p id="v11"><sup><small>11</small></sup>  Οι δε όχλοι έλεγον· Ούτος είναι Ιησούς ο προφήτης ο από Ναζαρέτ της Γαλιλαίας. <sup id="cite8"><a href="#fn8">[8]</a></sup></p>
<p id="v12"><sup><small>12</small></sup>  Και εισήλθεν ο Ιησούς εις το ιερόν του Θεού και εξέβαλε πάντας τους πωλούντας και αγοράζοντας εν τω ιερώ, και τας τραπέζας των αργυραμοιβών ανέτρεψε και τα καθίσματα των πωλούντων τας περιστεράς, <sup id="cite9"><a href="#fn9">[9]</a></sup> <sup id="cite10"><a href="#fn10">[10]</a></sup> <sup id="cite11"><a href="#fn11">[11]</a></sup></p>
<p id="v13"><sup><small>13</small></sup>  και λέγει προς αυτούς· Είναι γεγραμμένον, Ο οίκός μου οίκος προσευχής θέλει ονομάζεσθαι, σεις δε εκάμετε αυτόν σπήλαιον ληστών. </p>
<p id="v14"><sup><small>14</small></sup>  Και προσήλθον προς αυτόν τυφλοί και χωλοί εν τω ιερώ και εθεράπευσεν αυτούς. </p>
<p id="v15"><sup><small>15</small></sup>  Ιδόντες δε οι αρχιερείς και οι γραμματείς τα θαυμάσια, τα οποία έκαμε, και τους παίδας κράζοντας εν τω ιερώ και λέγοντας, Ωσαννά τω υιώ Δαβίδ, ηγανάκτησαν <sup id="cite12"><a href="#fn12">[12]</a></sup></p>
<p id="v16"><sup><small>16</small></sup>  και είπον προς αυτόν· Ακούεις τι λέγουσιν ούτοι; Ο δε Ιησούς λέγει προς αυτούς· Ναί· ποτέ δεν ανεγνώσατε ότι εκ στόματος νηπίων και θηλαζόντων ητοίμασας αίνεσιν; </p>
<p id="v17"><sup><small>17</small></sup>  Και αφήσας αυτούς εξήλθεν έξω της πόλεως εις Βηθανίαν και διενυκτέρευσεν εκεί. </p>
<p id="v18"><sup><small>18</small></sup>  Ότε δε το πρωΐ επέστρεφεν εις την πόλιν, επείνασε· </p>
<p id="v19"><sup><small>19</small></sup>  και ιδών μίαν συκήν επί της οδού, ήλθε προς αυτήν και ουδέν ηύρεν επ' αυτήν ειμή φύλλα μόνον, και λέγει προς αυτήν· Να μη γείνη πλέον από σου καρπός εις τον αιώνα. Και παρευθύς εξηράνθη η συκή. </p>
<p id="v20"><sup><small>20</small></sup>  Και ιδόντες οι μαθηταί, εθαύμασαν λέγοντες· Πως παρευθύς εξηράνθη συκή; </p>
<p id="v21"><sup><small>21</small></sup>  Αποκριθείς δε ο Ιησούς είπε προς αυτούς· Αληθώς σας λέγω, εάν έχητε πίστιν και δεν διστάσητε, ουχί μόνον το της συκής θέλετε κάμει, αλλά και εις το όρος τούτο αν είπητε, Σηκώθητι και ρίφθητι εις την θάλασσαν, θέλει γείνει· <sup id="cite13"><a href="#fn13">[13]</a></sup> <sup id="cite14"><a href="#fn14">[14]</a></sup></p>
<p id="v22"><sup><small>22</small></sup>  και πάντα όσα αν ζητήσητε εν τη προσευχή έχοντες πίστιν θέλετε λάβει. <sup id="cite15"><a href="#fn15">[15]</a></sup></p>
<p id="v23"><sup><small>23</small></sup>  Και ότε ήλθεν εις το ιερόν, προσήλθον προς αυτόν, ενώ εδίδασκεν οι αρχιερείς και οι πρεσβύτεροι του λαού, λέγοντες· Εν ποία εξουσία πράττεις ταύτα, και τις σοι έδωκε την εξουσίαν ταύτην; <sup id="cite16"><a href="#fn16">[16]</a></sup></p>
<p id="v24"><sup><small>24</small></sup>  Αποκριθείς δε ο Ιησούς, είπε προς αυτούς· Θέλω σας ερωτήσει και εγώ ένα λόγον, τον οποίον εάν μοι είπητε, και εγώ θέλω σας ειπεί εν ποία εξουσία πράττω ταύτα· <sup id="cite17"><a href="#fn17">[17]</a></sup></p>
<p id="v25"><sup><small>25</small></sup>  το βάπτισμα του Ιωάννου πόθεν ήτο, εξ ουρανού ή εξ ανθρώπων; Και εκείνοι διελογίζοντο καθ' εαυτούς λέγοντες· Εάν είπωμεν, Εξ ουρανού, θέλει ειπεί προς ημάς, Διά τι λοιπόν δεν επιστεύσατε εις αυτόν· <sup id="cite18"><a href="#fn18">[18]</a></sup></p>
<p id="v26"><sup><small>26</small></sup>  εάν δε είπωμεν, Εξ ανθρώπων, φοβούμεθα τον όχλον· διότι πάντες έχουσι τον Ιωάννην ως προφήτην. </p>
<p id="v27"><sup><small>27</small></sup>  Και αποκριθέντες προς τον Ιησούν, είπον· Δεν εξεύρομεν. Είπε προς αυτούς και αυτός· Ουδέ εγώ λέγω προς υμάς εν ποία εξουσία πράττω ταύτα. </p>
<p id="v28"><sup><small>28</small></sup>  Αλλά τι σας φαίνεται; Άνθρωπος τις είχε δύο υιούς, και ελθών προς τον πρώτον είπε· Τέκνον, ύπαγε σήμερον εργάζου εν τω αμπελώνι μου. <sup id="cite19"><a href="#fn19">[19]</a></sup></p>
<p id="v29"><sup><small>29</small></sup>  Ο δε αποκριθείς είπε· Δεν θέλω· ύστερον όμως μετανοήσας υπήγε. </p>
<p id="v30"><sup><small>30</small></sup>  Και ελθών προς τον δεύτερον είπεν ωσαύτως. Και εκείνος αποκριθείς είπεν· Εγώ υπάγω, κύριε· και δεν υπήγε. </p>
<p id="v31"><sup><small>31</small></sup>  Τις εκ των δύο έκαμε το θέλημα του πατρός; Λέγουσι προς αυτόν· Ο πρώτος. Λέγει προς αυτούς ο Ιησούς· Αληθώς σας λέγω ότι οι τελώναι και αι πόρναι υπάγουσι πρότερον υμών εις την βασιλείαν του Θεού. <sup id="cite20"><a href="#fn20">[20]</a></sup> <sup id="cite21"><a href="#fn21">[21]</a></sup></p>
<p id="v32"><sup><small>32</small></sup>  Διότι ήλθε προς υμάς ο Ιωάννης εν οδώ δικαιοσύνης, και δεν επιστεύσατε εις αυτόν· οι τελώναι όμως και αι πόρναι επίστευσαν εις αυτόν· σεις δε ιδόντες δεν μετεμελήθητε ύστερον, ώστε να πιστεύσητε εις αυτόν. </p>
<p id="v33"><sup><small>33</small></sup>  Άλλην παραβολήν ακούσατε. Ήτο άνθρωπός τις οικοδεσπότης, όστις εφύτευσεν αμπελώνα και περιέβαλεν εις αυτόν φραγμόν και έσκαψεν εν αυτώ ληνόν και ωκοδόμησε πύργον, και εμίσθωσεν αυτόν εις γεωργούς και απεδήμησεν. <sup id="cite22"><a href="#fn22">[22]</a></sup></p>
<p id="v34"><sup><small>34</small></sup>  Ότε δε επλησίασεν ο καιρός των καρπών, απέστειλε τους δούλους αυτού προς τους γεωργούς διά να λάβωσι τους καρπούς αυτού. </p>
<p id="v35"><sup><small>35</small></sup>  Και πιάσαντες οι γεωργοί τους δούλους αυτού, άλλον μεν έδειραν, άλλον δε εφόνευσαν, άλλον δε ελιθοβόλησαν. </p>
<p id="v36"><sup><small>36</small></sup>  Πάλιν απέστειλεν άλλους δούλους πλειοτέρους των πρώτων, και έκαμον εις αυτούς ωσαύτως. </p>
<p id="v37"><sup><small>37</small></sup>  Ύστερον δε απέστειλε προς αυτούς τον υιόν αυτού λέγων· Θέλουσιν εντραπή τον υιόν μου. </p>
<p id="v38"><sup><small>38</small></sup>  Αλλ' οι γεωργοί, ιδόντες τον υιόν, είπον προς αλλήλους· Ούτος είναι ο κληρονόμος· έλθετε, ας φονεύσωμεν αυτόν και ας κατακρατήσωμεν την κληρονομίαν αυτού. </p>
<p id="v39"><sup><small>39</small></sup>  Και πιάσαντες αυτόν, εξέβαλον έξω του αμπελώνος και εφόνευσαν. </p>
<p id="v40"><sup><small>40</small></sup>  Όταν λοιπόν έλθη ο κύριος του αμπελώνος, τι θέλει κάμει εις τους γεωργούς εκείνους; </p>
<p id="v41"><sup><small>41</small></sup>  Λέγουσι προς αυτόν· Κακούς κακώς θέλει απολέσει αυτούς, και τον αμπελώνα θέλει μισθώσει εις άλλους γεωργούς, οίτινες θέλουσιν αποδώσει εις αυτόν τους καρπούς εν τοις καιροίς αυτών. <sup id="cite23"><a href="#fn23">[23]</a></sup></p>
<p id="v42"><sup><small>42</small></sup>  Λέγει προς αυτούς ο Ιησούς· Ποτέ δεν ανεγνώσατε εν ταις γραφαίς, Ο λίθος, τον οποίον απεδοκίμασαν οι οικοδομούντες, ούτος έγεινε κεφαλή γωνίας· παρά Κυρίου έγεινεν αύτη και είναι θαυμαστή εν οφθαλμοίς υμών; <sup id="cite24"><a href="#fn24">[24]</a></sup></p>
<p id="v43"><sup><small>43</small></sup>  Διά τούτο λέγω προς υμάς ότι θέλει αφαιρεθή αφ' υμών η βασιλεία του Θεού και θέλει δοθή εις έθνος κάμνον τους καρπούς αυτής· </p>
<p id="v44"><sup><small>44</small></sup>  και όστις πέση επί τον λίθον τούτον θέλει συντριφθή· εις όντινα δε επιπέση, θέλει κατασυντρίψει αυτόν. </p>
<p id="v45"><sup><small>45</small></sup>  Και ακούσαντες οι αρχιερείς και οι Φαρισαίοι τας παραβολάς αυτού, ενόησαν ότι περί αυτών λέγει· <sup id="cite25"><a href="#fn25">[25]</a></sup></p>
<p id="v46"><sup><small>46</small></sup>  και ζητούντες να πιάσωσιν αυτόν, εφοβήθησαν τους όχλους, επειδή είχον αυτόν ως προφήτην. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/el/Bible/Matthew/20">Κατά Ματθαίον - Κεφάλαιο 20</a></td>
        <td><a href="/el/Bible/Matthew/Index">Δείκτης</a></td>
        <td><a href="/el/Bible/Matthew/22">Κατά Ματθαίον - Κεφάλαιο 22</a></td>
      </tr>
    </tbody>
  </table>
</figure>
<h2>Παραπομπές</h2>
<div style="column-width: 30em;">
<ol>
  <li id="fn1"><a href="#cite1">↑</a> 21:1-3 <i>Οι απόστολοι έστειλαν για το πουλάρι</i>: <a href="/el/The_Urantia_Book/172#p3_6">ΒΟ 172:3.6</a>. </li>
  <li id="fn2"><a href="#cite2">↑</a> 21:4-5 <i>Σχεδιάζοντας την είσοδο στην Ιερουσαλήμ</i>: <a href="/el/The_Urantia_Book/172#p3_4">ΒΟ 172:3.4</a>.  <i>Μεσσιανική προφητεία: Ζκ 9:9</i>: <a href="/el/The_Urantia_Book/122#p4_4">ΒΟ 122:4.4</a>.  <i>Αναφέρει την προφητεία Ζκ 9:9</i>: <a href="/el/The_Urantia_Book/121#p8_4">ΒΟ 121:8.4</a>. </li>
  <li id="fn3"><a href="#cite3">↑</a> 21:6-7a <i>Οι Απόστολοι ανακτούν το πουλάρι</i>: <a href="/el/The_Urantia_Book/172#p3_6">ΒΟ 172:3.6</a>. </li>
  <li id="fn4"><a href="#cite4">↑</a> 21:7b-9 <i>Θριαμβευτική είσοδος στην Ιερουσαλήμ</i>: <a href="/el/The_Urantia_Book/172#p3_9">ΒΟ 172:3.9</a>. </li>
  <li id="fn5"><a href="#cite5">↑</a> 21:8-9 <i>Θριαμβευτική είσοδος</i>: <a href="/el/The_Urantia_Book/127#p5_6">ΒΟ 127:5.6</a>. </li>
  <li id="fn6"><a href="#cite6">↑</a> 21:9,15 <i>Lineage of David</i>: <a href="/el/The_Urantia_Book/121#p8_4">ΒΟ 121:8.4</a>. </li>
  <li id="fn7"><a href="#cite7">↑</a> 21:10-11a <i>Πολλοί ρωτούν «Ποιος είναι ο Ιησούς;»</i>: <a href="/el/The_Urantia_Book/172#p3_16">ΒΟ 172:3.16</a>. </li>
  <li id="fn8"><a href="#cite8">↑</a> 21:11 <i>Η πίστη είναι η ανοικτή πόρτα</i>: <a href="/el/The_Urantia_Book/138#p8_8">ΒΟ 138:8.8</a>. </li>
  <li id="fn9"><a href="#cite9">↑</a> 21:12-13 <i>το σπίτι του Πατέρα του</i>: <a href="/el/The_Urantia_Book/125#p1_1">ΒΟ 125:1.1</a>.  <i>Ο Ιησούς καθαρίζει το ναό</i>: <a href="/el/The_Urantia_Book/173#p1_7">ΒΟ 173:1.7</a>.  <i>Καθαρισμός του ναού</i>: <a href="/el/The_Urantia_Book/175#p4_6">ΒΟ 175:4.6</a>. </li>
  <li id="fn10"><a href="#cite10">↑</a> 21:12a <i>Άφιξη στο ναό</i>: <a href="/el/The_Urantia_Book/173#p0_3">ΒΟ 173:0.3</a>.  <i>Πώληση αμόλυντων ζώων</i>: <a href="/el/The_Urantia_Book/173#p1_1">ΒΟ 173:1.1</a>. </li>
  <li id="fn11"><a href="#cite11">↑</a> 21:12b <i>Χρηματιστές</i>: <a href="/el/The_Urantia_Book/173#p1_3">ΒΟ 173:1.3</a>. </li>
  <li id="fn12"><a href="#cite12">↑</a> 21:15-16 <i>Ύμνοι εκτίμησης</i>: <a href="/el/The_Urantia_Book/173#p1_8">ΒΟ 173:1.8</a>. </li>
  <li id="fn13"><a href="#cite13">↑</a> 21:21 <i>Προσευχηθείτε με πίστη</i>: <a href="/el/The_Urantia_Book/144#p2_6">ΒΟ 144:2.6</a>.  <i>Σιωπηρή πίστη</i>: <a href="/el/The_Urantia_Book/156#p5_12">ΒΟ 156:5.12</a>. </li>
  <li id="fn14"><a href="#cite14">↑</a> 21:21-22 <i>Αναθρεμμένος από την πίστη</i>: <a href="/el/The_Urantia_Book/168#p4_10">ΒΟ 168:4.10</a>. </li>
  <li id="fn15"><a href="#cite15">↑</a> 21:22 <i>Όταν οι προσευχές εισακούονται</i>: <a href="/el/The_Urantia_Book/146#p2_7">ΒΟ 146:2.7</a>.  <i>Ζητήστε και λάβετε</i>: <a href="/el/The_Urantia_Book/167#p5_2">ΒΟ 167:5.2</a>.  <i>Ζητάτε, ζητάτε, χτυπάτε</i>: <a href="/el/The_Urantia_Book/144#p2_3">ΒΟ 144:2.3</a>.  <i>Ζητήστε και λάβετε</i>: <a href="/el/The_Urantia_Book/168#p4_13">ΒΟ 168:4.13</a>. </li>
  <li id="fn16"><a href="#cite16">↑</a> 21:23 <i>«Με ποια εξουσία τα κάνετε αυτά τα πράγματα;»</i>: <a href="/el/The_Urantia_Book/173#p2_2">ΒΟ 173:2.2</a>. </li>
  <li id="fn17"><a href="#cite17">↑</a> 21:24-25a <i>Ο Ιησούς κάνει ερωτήσεις</i>: <a href="/el/The_Urantia_Book/173#p2_4">ΒΟ 173:2.4</a>. </li>
  <li id="fn18"><a href="#cite18">↑</a> 21:25b-27 <i>Δεν παίρνει απαντήσεις</i>: <a href="/el/The_Urantia_Book/173#p2_5">ΒΟ 173:2.5</a>. </li>
  <li id="fn19"><a href="#cite19">↑</a> 21:28-31a <i>Παραβολή των δύο γιων (μέρος 1)</i>: <a href="/el/The_Urantia_Book/173#p3_1">ΒΟ 173:3.1</a>. </li>
  <li id="fn20"><a href="#cite20">↑</a> 21:31,43 <i>Ευαγγέλιο της βασιλείας</i>: <a href="/el/The_Urantia_Book/190#p5_4">ΒΟ 190:5.4</a>.  <i>Βασιλεία του Θεού</i>: <a href="/el/The_Urantia_Book/153#p2_4">ΒΟ 153:2.4</a>.  <i>Διακηρύξτε την εγκαθίδρυση της βασιλείας</i>: <a href="/el/The_Urantia_Book/137#p8_6">ΒΟ 137:8.6</a>.  <i>Βασιλεία του Θεού</i>: <a href="/el/The_Urantia_Book/34#p6_13">ΒΟ 34:6.13</a>.  <i>Ευαγγέλιο της βασιλείας</i>: <a href="/el/The_Urantia_Book/143#p1_5">ΒΟ 143:1.5</a>.  <i>Βασιλεία του Θεού</i>: <a href="/el/The_Urantia_Book/169#p4_6">ΒΟ 169:4.6</a>.  <i>Ευαγγέλιο της βασιλείας</i>: <a href="/el/The_Urantia_Book/193#p0_4">ΒΟ 193:0.4</a>. </li>
  <li id="fn21"><a href="#cite21">↑</a> 21:31b-32 <i>Παραβολή των δύο γιων (μέρος 2)</i>: <a href="/el/The_Urantia_Book/173#p3_2">ΒΟ 173:3.2</a>. </li>
  <li id="fn22"><a href="#cite22">↑</a> 21:33-40 <i>Παραβολή του απόντος σπιτονοικοκύρη (μέρος 1)</i>: <a href="/el/The_Urantia_Book/173#p4_2">ΒΟ 173:4.2</a>. </li>
  <li id="fn23"><a href="#cite23">↑</a> 21:41 <i>Parable of absent landlord (part 2)</i>: <a href="/el/The_Urantia_Book/173#p4_3">ΒΟ 173:4.3</a>. </li>
  <li id="fn24"><a href="#cite24">↑</a> 21:42-44 <i>Παραβολή της απορριφθείσας πέτρας</i>: <a href="/el/The_Urantia_Book/173#p4_4">ΒΟ 173:4.4</a>. </li>
  <li id="fn25"><a href="#cite25">↑</a> 21:45-46 <i>Οι Φαρισαίοι φοβούνται τους ανθρώπους</i>: <a href="/el/The_Urantia_Book/173#p4_5">ΒΟ 173:4.5</a>. </li>
</ol>
</div>
