<!--
title: Έξοδος - Κεφάλαιο 23
description: 
published: true
date: 2022-10-6T9:45:47Z
tags: bible, bible—exodus
editor: ckeditor
dateCreated: 2022-8-14T13:24:11Z
-->

<figure class="table chapter-navigator">
  <table>
    <tbody>
      <tr>
        <td><a href="/el/Bible/Exodus/22">Έξοδος - Κεφάλαιο 22</a></td>
        <td><a href="/el/Bible/Exodus/Index">Δείκτης</a></td>
        <td><a href="/el/Bible/Exodus/24">Έξοδος - Κεφάλαιο 24</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Δεν θέλεις διαδώσει ψευδή φήμην· δεν θέλεις συμφωνήσει μετά του αδίκου διά να γείνης ψευδομάρτυς. </p>
<p id="v2"><sup><small>2</small></sup>  Δεν θέλεις ακολουθήσει τους πολλούς επί κακώ· ουδέ θέλεις ομιλήσει εν κρισολογία, ώστε να κλίνης κατόπιν πολλών διά να διαστρέψης κρίσιν· </p>
<p id="v3"><sup><small>3</small></sup>  ουδέ θέλεις αποβλέψει εις πρόσωπον πτωχού εν τη κρίσει αυτού. </p>
<p id="v4"><sup><small>4</small></sup>  Εάν απαντήσης τον βουν του εχθρού σου ή τον όνον αυτού πλανώμενον, θέλεις εξάπαντος επιστρέψει αυτόν προς αυτόν. </p>
<p id="v5"><sup><small>5</small></sup>  Εάν ίδης τον όνον του μισούντός σε πεπτωκότα υπό το φορτίον αυτού και ήθελες αποφύγει να βοηθήσης αυτόν, εξάπαντος θέλεις συμβοηθήσει αυτόν. </p>
<p id="v6"><sup><small>6</small></sup>  Δεν θέλεις διαστρέψει το δίκαιον του πένητός σου εν τη κρίσει αυτού. </p>
<p id="v7"><sup><small>7</small></sup>  Άπεχε από αδίκου υποθέσεως· και μη γείνης αιτία να θανατωθή ο αθώος και ο δίκαιος· διότι εγώ δεν θέλω δικαιώσει τον ασεβή. </p>
<p id="v8"><sup><small>8</small></sup>  Και δώρα δεν θέλεις λάβει· διότι τα δώρα τυφλόνουσι και τους σοφούς, και διαστρέφουσι τους λόγους των δικαίων. </p>
<p id="v9"><sup><small>9</small></sup>  Και ξένον δεν θέλεις καταδυναστεύσει διότι σεις γνωρίζετε την ψυχήν του ξένου, επειδή ξένοι εστάθητε εν τη γη της Αιγύπτου. </p>
<p id="v10"><sup><small>10</small></sup>  Και εξ έτη θέλεις σπείρει την γην σου και θέλεις συνάγει τα γεννήματα αυτής· </p>
<p id="v11"><sup><small>11</small></sup>  το δε έβδομον θέλεις αφήσει αυτήν να αναπαυθή και να μένη αργή, διά να τρώγωσιν οι πτωχοί του λαού σου· και το εναπολειφθέν αυτών ας τρώγωσι τα ζώα του αγρού. Ούτω θέλεις κάμει διά τον αμπελώνά σου και διά τον ελαιώνά σου. </p>
<p id="v12"><sup><small>12</small></sup>  Εξ ημέρας θέλεις κάμνει τας εργασίας σου· την δε εβδόμην ημέραν θέλεις αναπαύεσθαι, διά να αναπαυθή ο βους σου και ο οίνος σου και να λάβη αναψυχήν ο υιός της δούλης σου και ο ξένος. </p>
<p id="v13"><sup><small>13</small></sup>  Και εις πάντα όσα ελάλησα προς εσάς, θέλετε προσέξει· και όνομα άλλων θεών δεν θέλετε αναφέρει, ουδέ θέλει ακουσθή εκ του στόματός σου. </p>
<p id="v14"><sup><small>14</small></sup>  Τρίς του ενιαυτού θέλεις κάμνει εορτήν εις εμέ. </p>
<p id="v15"><sup><small>15</small></sup>  Θέλεις φυλάττει την εορτήν των αζύμων· επτά ημέρας θέλεις τρώγει άζυμα, καθώς προσέταξα εις σε, κατά τον διωρισμένον καιρόν του μηνός Αβίβ· διότι εν τούτω εξήλθες εξ Αιγύπτου· και ουδείς θέλει φανή ενώπιόν μου κενός· <sup id="cite1"><a href="#fn1">[1]</a></sup></p>
<p id="v16"><sup><small>16</small></sup>  και την εορτήν του θερισμού, των πρωτογεννημάτων των κόπων σου, τα οποία έσπειρας εις τον αγρόν· και την εορτήν της συγκομιδής των καρπών, εις το τέλος του ενιαυτού, αφού συνάξης τους καρπούς σου εκ του αγρού. <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v17"><sup><small>17</small></sup>  Τρίς του ενιαυτού θέλει εμφανίζεσθαι παν αρσενικόν σου ενώπιον Κυρίου του Θεού. </p>
<p id="v18"><sup><small>18</small></sup>  Δεν θέλεις προσφέρει το αίμα της θυσίας μου με άρτον ένζυμον· ουδέ θέλει μένει το πάχος της εορτής μου έως πρωΐ. <sup id="cite4"><a href="#fn4">[4]</a></sup> <sup id="cite5"><a href="#fn5">[5]</a></sup></p>
<p id="v19"><sup><small>19</small></sup>  Τας απαρχάς των πρωτογεννημάτων της γης σου θέλεις φέρει εις τον οίκον Κυρίου του Θεού σου. Δεν θέλεις ψήσει ερίφιον εν τω γάλακτι της μητρός αυτού. <sup id="cite6"><a href="#fn6">[6]</a></sup></p>
<p id="v20"><sup><small>20</small></sup>  Ιδού, εγώ αποστέλλω άγγελον έμπροσθέν σου διά να σε φυλάττη εν τη οδώ, και να σε φέρη εις τον τόπον τον οποίον προητοίμασα· </p>
<p id="v21"><sup><small>21</small></sup>  φοβού αυτόν, και υπάκουε εις την φωνήν αυτού· μη παροργίσης αυτόν· διότι δεν θέλει συγχωρήσει τας παραβάσεις σας· επειδή το όνομά μου είναι εν αυτώ. </p>
<p id="v22"><sup><small>22</small></sup>  Εάν όμως προσέχης να υπακούης εις την φωνήν αυτού και πράττης πάντα όσα λέγω, τότε εγώ θέλω είσθαι εχθρός των εχθρών σου και εναντίος των εναντίων σου. </p>
<p id="v23"><sup><small>23</small></sup>  Διότι ο άγγελός μου θέλει προπορεύσθαι έμπροσθέν σου, και θέλει σε εισαγάγει εις τους Αμορραίους και Χετταίους και Φερεζαίους και Χαναναίους, Ευαίους και Ιεβουσαίους· και θέλω εξολοθρεύσει αυτούς. </p>
<p id="v24"><sup><small>24</small></sup>  Δεν θέλεις προσκυνήσει τους θεούς αυτών, ουδέ θέλεις λατρεύσει αυτούς, ουδέ θέλεις πράξει κατά τα έργα εκείνων· αλλά θέλεις εξολοθρεύσει αυτούς, και θέλεις κατασυντρίψει τα είδωλα αυτών. </p>
<p id="v25"><sup><small>25</small></sup>  Και θέλετε λατρεύει Κύριον τον Θεόν σας, και αυτός θέλει ευλογεί τον άρτον σου, και το ύδωρ σου· και θέλω απομακρύνει πάσαν νόσον εκ μέσου σου· <sup id="cite7"><a href="#fn7">[7]</a></sup></p>
<p id="v26"><sup><small>26</small></sup>  και δεν θέλει είσθαι άγονος και στείρα επί της γης σου· τον αριθμόν των ημερών σου θέλω κάμει πλήρη. </p>
<p id="v27"><sup><small>27</small></sup>  τον φόβον μου θέλει στείλει έμπροσθέν σου και θέλω καταστρέψει πάντα λαόν επί τον οποίον έρχεσαι και θέλω κάμει πάντας τους εχθρούς σου να στρέψωσι τα νώτα εις σέ· </p>
<p id="v28"><sup><small>28</small></sup>  και θέλω στείλει έμπροσθέν σου σφήκας, και θέλουσιν εκδιώξει τους Ευαίους, τους Χαναναίους και τους Χετταίους απ' έμπροσθέν σου. </p>
<p id="v29"><sup><small>29</small></sup>  Δεν θέλω εκδιώξει αυτούς απ' έμπροσθέν σου εις εν έτος, διά να μη γείνη έρημος η γη και πληθυνθώσι τα θηρία του αγρού εναντίον σου· </p>
<p id="v30"><sup><small>30</small></sup>  ολίγον κατ' ολίγον θέλω εκδιώξει αυτούς απ' έμπροσθέν σου, εωσού αυξηθής και κυριεύσης την γην. </p>
<p id="v31"><sup><small>31</small></sup>  Και θέλω θέσει τα όριά σου από της Ερυθράς θαλάσσης μέχρι της θαλάσσης των Φιλισταίων, και από της ερήμου μέχρι του ποταμού· διότι εις τας χείρας υμών θέλω παραδώσει τους κατοίκους του τόπου, και θέλεις εκδιώξει αυτούς απ' έμπροσθέν σου. </p>
<p id="v32"><sup><small>32</small></sup>  Δεν θέλεις κάμει μετ' αυτών, ουδέ μετά των θεών αυτών, συνθήκην· </p>
<p id="v33"><sup><small>33</small></sup>  δεν θέλουσι κατοικεί εν τη γη σου, διά να μη σε κάμωσι να αμαρτήσης εις εμέ· διότι αν λατρεύσης τους θεούς αυτών, τούτο θέλει εξάπαντος είσθαι παγίς εις σε. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/el/Bible/Exodus/22">Έξοδος - Κεφάλαιο 22</a></td>
        <td><a href="/el/Bible/Exodus/Index">Δείκτης</a></td>
        <td><a href="/el/Bible/Exodus/24">Έξοδος - Κεφάλαιο 24</a></td>
      </tr>
    </tbody>
  </table>
</figure>
<h2>Παραπομπές</h2>
<div>
<ol>
  <li id="fn1"><a href="#cite1">↑</a> 23:15 <i>Κρατήστε τα άζυμα</i>: <a href="/el/The_Urantia_Book/142#p3_13">ΒΟ 142:3.13</a>. </li>
  <li id="fn2"><a href="#cite2">↑</a> 23:16 <i>Κάντε δύο γιορτές</i>: <a href="/el/The_Urantia_Book/142#p3_16">ΒΟ 142:3.16</a>. </li>
  <li id="fn3"><a href="#cite3">↑</a> 23:16,19a <i>Φέρτε τους πρώτους καρπούς</i>: <a href="/el/The_Urantia_Book/142#p3_19">ΒΟ 142:3.19</a>. </li>
  <li id="fn4"><a href="#cite4">↑</a> 23:18a <i>Καμία θυσία με ζυμωτό ψωμί</i>: <a href="/el/The_Urantia_Book/142#p3_17">ΒΟ 142:3.17</a>. </li>
  <li id="fn5"><a href="#cite5">↑</a> 23:18b <i>Δεν έμεινε φαγητό μέχρι το πρωί</i>: <a href="/el/The_Urantia_Book/142#p3_18">ΒΟ 142:3.18</a>. </li>
  <li id="fn6"><a href="#cite6">↑</a> 23:19b <i>Μην βάζετε το παιδί στο μητρικό γάλα</i>: <a href="/el/The_Urantia_Book/142#p3_20">ΒΟ 142:3.20</a>. </li>
  <li id="fn7"><a href="#cite7">↑</a> 23:25 <i>Δούλεψε τον Κύριο, τον Θεό σου</i>: <a href="/el/The_Urantia_Book/145#p2_2">ΒΟ 145:2.2</a>. </li>
</ol>
</div>
