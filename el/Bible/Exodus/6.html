<!--
title: Έξοδος - Κεφάλαιο 6
description: 
published: true
date: 2023-11-8T20:18:9Z
tags: bible, bible—exodus
editor: ckeditor
dateCreated: 2022-8-14T13:24:11Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/el/Bible/Exodus/5">
          <span class="mdi mdi-arrow-left-drop-circle"></span><span class="pl-2">Έξοδος - Κεφάλαιο 5</span>
        </a>
        </td>
        <td>
        <a href="/el/Bible/Exodus/Index">
          <span class="mdi mdi-book-open-variant"></span><span class="pl-2">Δείκτης</span>
        </a>
        </td>
        <td>
        <a href="/el/Bible/Exodus/7">
          <span class="pr-2">Έξοδος - Κεφάλαιο 7</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Και είπε Κύριος προς τον Μωϋσήν, Τώρα θέλεις ιδεί τι θέλω κάμει εις τον Φαραώ· διότι διά χειρός κραταιάς θέλει εξαποστείλει αυτούς· και διά χειρός κραταιάς θέλει εκδιώξει αυτούς εκ της γης αυτού. </p>
<p id="v2"><sup><small>2</small></sup>  Ο Θεός ελάλησεν έτι προς τον Μωϋσήν και είπε προς αυτόν, Εγώ είμαι ο Κυριος· <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  και εφάνην εις τον Αβραάμ, εις τον Ισαάκ και εις τον Ιακώβ, με το όνομα, Θεός Παντοκράτωρ· δεν εγνωρίσθην όμως εις αυτούς με το όνομά μου Ιεοβά· <sup id="cite2"><a href="#fn2">[2]</a></sup></p>
<p id="v4"><sup><small>4</small></sup>  και έτι έστησα προς αυτούς την διαθήκην μου, να δώσω εις αυτούς την γην Χαναάν την γην της παροικίας αυτών, εν ή παρώκησαν· </p>
<p id="v5"><sup><small>5</small></sup>  εγώ προσέτι ήκουσα τους στεναγμούς των υιών Ισραήλ διά την υπό των Αιγυπτίων καταδούλωσιν αυτών· και ενεθυμήθην την διαθήκην μου· </p>
<p id="v6"><sup><small>6</small></sup>  διά τούτο ειπέ προς τους υιούς Ισραήλ, Εγώ είμαι ο Κύριος· και θέλω σας εκβάλει υποκάτωθεν των φορτίων των Αιγυπτίων και θέλω σας ελευθερώσει από της δουλείας αυτών και θέλω σας λυτρώσει με βραχίονα εξηπλωμένον και με κρίσεις μεγάλας· </p>
<p id="v7"><sup><small>7</small></sup>  και θέλω σας λάβει εις εμαυτόν διά λαόν μου και θέλω είσθαι Θεός υμών· και θέλετε γνωρίσει ότι εγώ είμαι Κύριος ο Θεός υμών, όστις σας εκβάλλω υποκάτωθεν των φορτίων των Αιγυπτίων· </p>
<p id="v8"><sup><small>8</small></sup>  και θέλω σας φέρει εις την γην, περί της οποίας ύψωσα την χείρα μου, ότι θέλω δώσει αυτήν εις τον Αβραάμ, εις τον Ισαάκ και εις τον Ιακώβ· και θέλω σας δώσει αυτήν εις κληρονομίαν. Εγώ ο Κύριος. </p>
<p id="v9"><sup><small>9</small></sup>  Και ελάλησεν ο Μωϋσής ούτω προς τους υιούς Ισραήλ· αλλά δεν εισήκουσαν εις τον Μωϋσήν, διά την στενοχωρίαν της ψυχής αυτών και διά την σκληράν δουλείαν. </p>
<p id="v10"><sup><small>10</small></sup>  Και ελάλησε Κύριος προς τον Μωϋσήν, λέγων, </p>
<p id="v11"><sup><small>11</small></sup>  Είσελθε, λάλησον προς Φαραώ, τον βασιλέα της Αιγύπτου, διά να εξαποστείλη τους υιούς Ισραήλ εκ της γης αυτού. </p>
<p id="v12"><sup><small>12</small></sup>  Και ελάλησεν ο Μωϋσής ενώπιον του Κυρίου, λέγων, Ιδού, οι υιοί Ισραήλ δεν μου εισήκουσαν· και πως θέλει μου εισακούσει ο Φαραώ, και εγώ είμαι απερίτμητος τα χείλη; </p>
<p id="v13"><sup><small>13</small></sup>  και ελάλησε Κύριος προς τον Μωϋσήν και προς τον Ααρών και απέστειλεν αυτούς προς τους υιούς Ισραήλ και προς Φαραώ τον βασιλέα της Αιγύπτου, διά να εξαγάγωσι τους υιούς Ισραήλ εκ γης Αιγύπτου. </p>
<p id="v14"><sup><small>14</small></sup>  Ούτοι είναι οι αρχηγοί των οίκων των πατριών αυτών· Οι υιοί του Ρουβήν, του πρωτοτόκου του Ισραήλ, Ανώχ και Φαλλού, Εσρών και Χαρμί· αύται είναι αι συγγένειαι του Ρουβήν. </p>
<p id="v15"><sup><small>15</small></sup>  Και οι υιοί του Συμεών, Ιεμουήλ και Ιαμείν και Αώδ και Ιαχείν και Σωάρ και Σαούλ υιός Χανανίτιδος· αύται είναι αι συγγένειαι του Συμεών. </p>
<p id="v16"><sup><small>16</small></sup>  Τα δε ονόματα των υιών του Λευΐ κατά τας γενεάς αυτών είναι ταύτα· Γηρσών και Καάθ και Μεραρί· και τα έτη της ζωής του Λευΐ έγειναν εκατόν τριάκοντα επτά έτη. </p>
<p id="v17"><sup><small>17</small></sup>  Οι υιοί του Γηρσών, Λιβνί και Σεμεΐ, κατά τας συγγενείας αυτών. </p>
<p id="v18"><sup><small>18</small></sup>  Και οι υιοί του Καάθ, Αμράμ και Ισαάρ και Χεβρών και Οζιήλ· και τα έτη της ζωής του Καάθ έγειναν εκατόν τριάκοντα τρία έτη. </p>
<p id="v19"><sup><small>19</small></sup>  Και οι υιοί του Μεραρί, Μααλί και Μουσί· αύται είναι αι συγγένειαι του Λευΐ, κατά τας γενεάς αυτών. </p>
<p id="v20"><sup><small>20</small></sup>  Έλαβε δε ο Αμράμ εις γυναίκα εαυτού την Ιωχαβέδ, θυγατέρα του αδελφού του πατρός αυτού· και εγέννησεν εις αυτόν τον Ααρών και τον Μωϋσήν· τα δε έτη της ζωής του Αμράμ έγειναν εκατόν τριάκοντα επτά έτη. </p>
<p id="v21"><sup><small>21</small></sup>  Και οι υιοί του Ισαάρ, Κορέ και Νεφέγ και Ζιθρί. </p>
<p id="v22"><sup><small>22</small></sup>  Και οι υιοί του Οζιήλ, Μισαήλ και Ελισαφάν και Σιθρί. </p>
<p id="v23"><sup><small>23</small></sup>  Έλαβε δε ο Ααρών εις γυναίκα εαυτού την Ελισάβετ, θυγατέρα του Αμμιναδάβ, αδελφήν του Ναασσών· και εγέννησεν εις αυτόν τον Ναδάβ και τον Αβιούδ, τον Ελεάζαρ και τον Ιθάμαρ. </p>
<p id="v24"><sup><small>24</small></sup>  Και οι υιοί του Κορέ, Ασείρ και Ελκανά και Αβιάσαφ· αύται είναι αι συγγένειαι των Κοριτών. </p>
<p id="v25"><sup><small>25</small></sup>  Ο δε Ελεάζαρ, ο υιός του Ααρών, έλαβεν εις γυναίκα εαυτού μίαν εκ των θυγατέρων του Φουτιήλ· και εγέννησεν εις αυτόν τον Φινεές· ούτοι είναι οι αρχηγοί των πατριών των Λευϊτών, κατά τας συγγενείας αυτών. </p>
<p id="v26"><sup><small>26</small></sup>  Ούτοι είναι ο Ααρών και ο Μωϋσής, προς τους οποίους είπεν ο Κύριος, Εξαγάγετε τους υιούς Ισραήλ, εκ γης Αιγύπτου κατά τα τάγματα αυτών. </p>
<p id="v27"><sup><small>27</small></sup>  Ούτοι είναι οι λαλήσαντες προς Φαραώ τον βασιλέα της Αιγύπτου, διά να εξαγάγωσι τους υιούς Ισραήλ εξ Αιγύπτου· αυτοί, ο Μωϋσής και ο Ααρών. </p>
<p id="v28"><sup><small>28</small></sup>  Καθ' ην δε ημέραν ελάλησε Κύριος προς τον Μωϋσήν εν τη γη της Αιγύπτου, </p>
<p id="v29"><sup><small>29</small></sup>  είπε Κύριος προς τον Μωϋσήν, λέγων, Εγώ είμαι ο Κύριος· λάλησον προς Φαραώ, τον βασιλέα της Αιγύπτου, πάντα όσα λέγω προς σε. </p>
<p id="v30"><sup><small>30</small></sup>  Και είπεν ο Μωϋσής ενώπιον του Κυρίου, Ιδού, εγώ είμαι απερίτμητος τα χείλη· και πως θέλει μου εισακούσει ο Φαραώ; </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/el/Bible/Exodus/5">
          <span class="mdi mdi-arrow-left-drop-circle"></span><span class="pl-2">Έξοδος - Κεφάλαιο 5</span>
        </a>
        </td>
        <td>
        <a href="/el/Bible/Exodus/Index">
          <span class="mdi mdi-book-open-variant"></span><span class="pl-2">Δείκτης</span>
        </a>
        </td>
        <td>
        <a href="/el/Bible/Exodus/7">
          <span class="pr-2">Έξοδος - Κεφάλαιο 7</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Παραπομπές</h2>
<div>
<ol>
  <li id="fn1"><a href="#cite1">↑</a> 6:2 <i>Elohim (Θεοί) που δημιούργησαν</i>: <a href="/el/The_Urantia_Book/142#p3_6">ΒΟ 142:3.6</a>.  <i>Elohim</i>: <a href="/el/The_Urantia_Book/96#p1_8">ΒΟ 96:1.8</a>. </li>
  <li id="fn2"><a href="#cite2">↑</a> 6:3 <i>Ιεχωβά (Γιαχβέ)</i>: <a href="/el/The_Urantia_Book/96#p1_10">ΒΟ 96:1.10</a>.  <i>El Shaddai</i>: <a href="/el/The_Urantia_Book/96#p1_5">ΒΟ 96:1.5</a>.  <i>El Shaddai, Θεότητα δημιουργός</i>: <a href="/el/The_Urantia_Book/142#p3_5">ΒΟ 142:3.5</a>.  <i>Ο Παντοδύναμος</i>: <a href="/el/The_Urantia_Book/131#p10_6">ΒΟ 131:10.6</a>.  <i>Γιαχβέ, Θεός των φυλών του Σινά</i>: <a href="/el/The_Urantia_Book/142#p3_3">ΒΟ 142:3.3</a>.  <i>Γιαχβέ</i>: <a href="/el/The_Urantia_Book/96#p1_3">ΒΟ 96:1.3</a>. </li>
</ol>
</div>
