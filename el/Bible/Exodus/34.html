<!--
title: Έξοδος - Κεφάλαιο 34
description: 
published: true
date: 2022-10-6T9:45:47Z
tags: bible, bible—exodus
editor: ckeditor
dateCreated: 2022-8-14T13:24:11Z
-->

<figure class="table chapter-navigator">
  <table>
    <tbody>
      <tr>
        <td><a href="/el/Bible/Exodus/33">Έξοδος - Κεφάλαιο 33</a></td>
        <td><a href="/el/Bible/Exodus/Index">Δείκτης</a></td>
        <td><a href="/el/Bible/Exodus/35">Έξοδος - Κεφάλαιο 35</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Και είπε Κύριος προς τον Μωϋσήν, Κόψον εις σεαυτόν δύο πλάκας λιθίνας καθώς τας πρώτας· και θέλω γράψει επί των πλακών τους λόγους, οίτινες ήσαν επί των πρώτων πλακών, τας οποίας συνέτριψας· </p>
<p id="v2"><sup><small>2</small></sup>  και γίνου έτοιμος το πρωΐ, και ανάβηθι το πρωΐ επί το όρος Σινά, και παράστηθι εκεί ενώπιόν μου επί της κορυφής του όρους· </p>
<p id="v3"><sup><small>3</small></sup>  και ουδείς θέλει αναβή μετά σου ουδέ θέλει φανή τις καθ' όλον το όρος· και τα ποίμνια και αι αγέλαι δεν θέλουσι βοσκηθή έμπροσθεν του όρους εκείνου. </p>
<p id="v4"><sup><small>4</small></sup>  Και έκοψε δύο πλάκας λιθίνας καθώς τας πρώτας· και σηκωθείς ο Μωϋσής ενωρίς το πρωΐ, ανέβη επί το όρος Σινά, καθώς προσέταξεν εις αυτόν ο Κύριος, και έλαβεν εις τας χείρας αυτού τας δύο πλάκας τας λιθίνας. </p>
<p id="v5"><sup><small>5</small></sup>  Και κατέβη ο Κύριος εν νεφέλη και εστάθη μετ' αυτού εκεί και εκήρυξε το όνομα του Κυρίου. </p>
<p id="v6"><sup><small>6</small></sup>  Και παρήλθε Κύριος έμπροσθεν αυτού και εκήρυξε, Κύριος, Κύριος ο Θεός, οικτίρμων και ελεήμων, μακρόθυμος και πολυέλεος, και αληθινός, <sup id="cite1"><a href="#fn1">[1]</a></sup></p>
<p id="v7"><sup><small>7</small></sup>  φυλάττων έλεος εις χιλιάδας, συγχωρών ανομίαν και παράβασιν και αμαρτίαν και ουδόλως αθωόνων τον ένοχον· ανταποδίδων την ανομίαν των πατέρων επί τα τέκνα και επί τα τέκνα των τέκνων, έως τρίτης και τετάρτης γενεάς. </p>
<p id="v8"><sup><small>8</small></sup>  Και έσπευσεν ο Μωϋσής και κύψας εις την γην, προσεκύνησε· </p>
<p id="v9"><sup><small>9</small></sup>  και είπεν, Εάν τώρα εύρηκα χάριν ενώπιόν σου, Κύριε, ας έλθη, δέομαι, ο Κύριός μου εν τω μέσω ημών· διότι ο λαός ούτος είναι σκληροτράχηλος· και συγχώρησον την ανομίαν ημών και την αμαρτίαν ημών και λάβε ημάς εις κληρονομίαν σου. </p>
<p id="v10"><sup><small>10</small></sup>  Και είπεν, Ιδού, εγώ κάμνω διαθήκην· έμπροσθεν παντός του λαού σου θέλω κάμει θαυμάσια, οποία δεν έγειναν καθ' όλην την γην και εις ουδέν έθνος· και πας ο λαός, εν μέσω του οποίου είσαι, θέλει ιδεί το έργον του Κυρίου· διότι φοβερόν είναι εκείνο, το οποίον εγώ θέλω κάμει μετά σου. </p>
<p id="v11"><sup><small>11</small></sup>  Φύλαξον εκείνο, το οποίον εγώ σε προστάζω σήμερον· ιδού, εγώ εκβάλλω απ' έμπροσθέν σου τον Αμορραίον και τον Χαναναίον και τον Χετταίον και τον Φερεζαίον και τον Ευαίον και τον Ιεβουσαίον. </p>
<p id="v12"><sup><small>12</small></sup>  Προσέχε εις σεαυτόν, μη κάμης συνθήκην μετά των κατοίκων της γης εις την οποίαν υπάγεις, μήποτε γείνη παγίς εν τω μέσω σου· </p>
<p id="v13"><sup><small>13</small></sup>  αλλά τους βωμούς αυτών θέλεις καταστρέψει και τα είδωλα αυτών θέλεις συντρίψει και τα άλση αυτών θέλεις κατακόψει. </p>
<p id="v14"><sup><small>14</small></sup>  Διότι δεν θέλεις προσκυνήσει άλλον θεόν· επειδή ο Κύριος, του οποίου το όνομα είναι Ζηλότυπος, είναι Θεός ζηλότυπος· <sup id="cite2"><a href="#fn2">[2]</a></sup></p>
<p id="v15"><sup><small>15</small></sup>  μήποτε κάμης συνθήκην μετά των κατοίκων της γης, και όταν πορνεύσωσι κατόπιν των θεών αυτών και θυσιάσωσι προς τους θεούς αυτών, σε προσκαλέση τις και φάγης από της θυσίας αυτού· </p>
<p id="v16"><sup><small>16</small></sup>  και μήποτε λάβης εκ των θυγατέρων αυτού εις τους υιούς σου, και όταν αι θυγατέρες αυτού πορνεύσωσι κατόπιν των θεών αυτών, κάμωσι τους υιούς σου να πορνεύσωσι κατόπιν των θεών αυτών. </p>
<p id="v17"><sup><small>17</small></sup>  Θεούς χωνευτούς δεν θέλεις κάμει εις σεαυτόν. <sup id="cite3"><a href="#fn3">[3]</a></sup></p>
<p id="v18"><sup><small>18</small></sup>  Την εορτήν των αζύμων θέλεις φυλάττει. Επτά ημέρας θέλεις τρώγει άζυμα, καθώς προσέταξα εις σε, κατά τον καιρόν του μηνός Αβίβ· διότι κατά τον μήνα Αβίβ εξήλθες εξ Αιγύπτου. <sup id="cite4"><a href="#fn4">[4]</a></sup></p>
<p id="v19"><sup><small>19</small></sup>  Παν το διανοίγον μήτραν είναι ιδικόν μου· και παν πρωτότοκον αρσενικόν μεταξύ των κτηνών σου, είτε βους είτε πρόβατον. <sup id="cite5"><a href="#fn5">[5]</a></sup></p>
<p id="v20"><sup><small>20</small></sup>  Το δε πρωτότοκον της όνου θέλεις εξαγοράζει με αρνίον· και εάν δεν εξαγοράσης αυτό, τότε θέλεις λαιμοτομήσει αυτό. Πάντας τους πρωτοτόκους των υιών σου θέλεις εξαγοράζει. Και ουδείς θέλει φανή ενώπιόν μου κενός. <sup id="cite6"><a href="#fn6">[6]</a></sup></p>
<p id="v21"><sup><small>21</small></sup>  Εξ ημέρας θέλεις εργάζεσθαι την δε εβδόμην ημέραν θέλεις αναπαύεσθαι κατά τον σπορητόν και κατά τον θερισμόν θέλεις αναπαύεσθαι. <sup id="cite7"><a href="#fn7">[7]</a></sup></p>
<p id="v22"><sup><small>22</small></sup>  Και θέλεις φυλάττει την εορτήν των εβδομάδων, των απαρχών του θερισμού του σίτου, και την εορτήν της συγκομιδής εις την επιστροφήν του ενιαυτού. <sup id="cite8"><a href="#fn8">[8]</a></sup> <sup id="cite9"><a href="#fn9">[9]</a></sup></p>
<p id="v23"><sup><small>23</small></sup>  Τρίς του ενιαυτού θέλει εμφανίζεσθαι παν αρσενικόν σου ενώπιον Κυρίου, Κυρίου του Θεού του Ισραήλ. </p>
<p id="v24"><sup><small>24</small></sup>  Διότι αφού εκδιώξω τα έθνη απ' έμπροσθέν σου και πλατύνω τα όριά σου, δεν θέλει επιθυμήσει ουδείς την γην σου, όταν αναβαίνης διά να εμφανισθής έμπροσθεν Κυρίου του Θεού σου τρίς του ενιαυτού. </p>
<p id="v25"><sup><small>25</small></sup>  Δεν θέλεις προσφέρει το αίμα της θυσίας μου με ένζυμα· και η θυσία της εορτής του πάσχα δεν θέλει μείνει έως το πρωΐ. <sup id="cite10"><a href="#fn10">[10]</a></sup> <sup id="cite11"><a href="#fn11">[11]</a></sup></p>
<p id="v26"><sup><small>26</small></sup>  Τα πρωτογεννήματα της γης σου θέλεις φέρει εις τον οίκον Κυρίου του Θεού σου. Δεν θέλεις ψήσει ερίφιον εν τω γάλακτι της μητρός αυτού. <sup id="cite12"><a href="#fn12">[12]</a></sup></p>
<p id="v27"><sup><small>27</small></sup>  Και είπε Κύριος προς τον Μωϋσήν, Γράψον εις σεαυτόν τους λόγους τούτους· διότι κατά τους λόγους τούτους έκαμα διαθήκην προς σε και προς τον Ισραήλ, </p>
<p id="v28"><sup><small>28</small></sup>  Και ήτο εκεί μετά του Κυρίου τεσσαράκοντα ημέρας και τεσσαράκοντα νύκτας· άρτον δεν έφαγε και ύδωρ δεν έπιε. Και έγραψεν επί των πλακών τους λόγους της διαθήκης, τας δέκα εντολάς. </p>
<p id="v29"><sup><small>29</small></sup>  Και ότε κατέβαινεν ο Μωϋσής από του όρους Σινά, και αι δύο πλάκες του μαρτυρίου ήσαν εις την χείρα του Μωϋσέως, ότε κατέβαινεν από του όρους, ο Μωϋσής δεν ήξευρεν ότι το δέρμα του προσώπου αυτού έγεινε λαμπρόν ενώ ελάλει μετ' αυτού. </p>
<p id="v30"><sup><small>30</small></sup>  Και είδεν ο Ααρών και πάντες οι υιοί Ισραήλ τον Μωϋσήν, και ιδού, το δέρμα του προσώπου αυτού έλαμπε· και εφοβήθησαν να πλησιάσωσιν εις αυτόν. </p>
<p id="v31"><sup><small>31</small></sup>  Και εκάλεσεν αυτούς ο Μωϋσής· και επεστράφησαν προς αυτόν ο Ααρών και πάντες οι άρχοντες της συναγωγής, και ελάλησε προς αυτούς ο Μωϋσής. </p>
<p id="v32"><sup><small>32</small></sup>  Και μετά ταύτα πάντες οι υιοί Ισραήλ προσήλθον· και προσέταξεν εις αυτούς πάντα όσα ελάλησεν ο Κύριος προς αυτόν επί του όρους Σινά. </p>
<p id="v33"><sup><small>33</small></sup>  Και ετελείωσεν ο Μωϋσής λαλών προς αυτούς· είχε δε κάλυμμα επί το πρόσωπον αυτού. </p>
<p id="v34"><sup><small>34</small></sup>  Και ότε εισήρχετο ο Μωϋσής ενώπιον του Κυρίου διά να λαλήση μετ' αυτού, εσήκονε το κάλυμμα, εωσού εξέλθη. Και εξήρχετο και ελάλει προς τους υιούς Ισραήλ ό,τι ήτο προστεταγμένος. </p>
<p id="v35"><sup><small>35</small></sup>  Και είδον οι υιοί Ισραήλ το πρόσωπον του Μωϋσέως, ότι το δέρμα του προσώπου του Μωϋσέως έλαμπε· και έβαλλε πάλιν ο Μωϋσής το κάλυμμα επί το πρόσωπον αυτού, εωσού εισέλθη διά να λαλήση μετ' αυτού. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/el/Bible/Exodus/33">Έξοδος - Κεφάλαιο 33</a></td>
        <td><a href="/el/Bible/Exodus/Index">Δείκτης</a></td>
        <td><a href="/el/Bible/Exodus/35">Έξοδος - Κεφάλαιο 35</a></td>
      </tr>
    </tbody>
  </table>
</figure>
<h2>Παραπομπές</h2>
<div style="column-width: 30em;">
<ol>
  <li id="fn1"><a href="#cite1">↑</a> 34:6 <i>Η καλοσύνη του Θεού</i>: <a href="/el/The_Urantia_Book/2#p6_3">ΒΟ 2:6.3</a>.  <i>Η καλοσύνη του Θεού</i>: <a href="/el/The_Urantia_Book/2#p5_7">ΒΟ 2:5.7</a>.  <i>Μακροθυμία, καλή και αληθινή</i>: <a href="/el/The_Urantia_Book/131#p2_3">ΒΟ 131:2.3</a>.  <i>Ο Θεός είναι φιλεύσπλαχνος και ευγενικός</i>: <a href="/el/The_Urantia_Book/2#p6_3">ΒΟ 2:6.3</a>. </li>
  <li id="fn2"><a href="#cite2">↑</a> 34:14 <i>Μη λατρεύετε κανέναν άλλο θεό</i>: <a href="/el/The_Urantia_Book/142#p3_11">ΒΟ 142:3.11</a>.  <i>Ο Μωυσής είπε ότι ο Θεός ζηλεύει</i>: <a href="/el/The_Urantia_Book/142#p2_1">ΒΟ 142:2.1</a>.  <i>Ο Θεός είπε να ζηλέψει για</i>: <a href="/el/The_Urantia_Book/4#p3_1">ΒΟ 4:3.1</a>.  <i>Ένας Θεός και ψεύτικοι θεοί</i>: <a href="/el/The_Urantia_Book/160#p5_9">ΒΟ 160:5.9</a>.  <i>Ζηλεύω</i>: <a href="/el/The_Urantia_Book/96#p4_6">ΒΟ 96:4.6</a>. </li>
  <li id="fn3"><a href="#cite3">↑</a> 34:17 <i>Καμία γλυπτή εικόνα για τίποτα</i>: <a href="/el/The_Urantia_Book/88#p2_5">ΒΟ 88:2.5</a>.  <i>Κανένας λιωμένος θεός</i>: <a href="/el/The_Urantia_Book/142#p3_12">ΒΟ 142:3.12</a>. </li>
  <li id="fn4"><a href="#cite4">↑</a> 34:18 <i>Κρατήστε τα άζυμα</i>: <a href="/el/The_Urantia_Book/142#p3_13">ΒΟ 142:3.13</a>. </li>
  <li id="fn5"><a href="#cite5">↑</a> 34:19-20 <i>Ο Θεός διεκδικεί τα πρωτότοκα αρσενικά</i>: <a href="/el/The_Urantia_Book/142#p3_14">ΒΟ 142:3.14</a>. </li>
  <li id="fn6"><a href="#cite6">↑</a> 34:20 <i>Θυσιαστικός αμνός</i>: <a href="/el/The_Urantia_Book/85#p3_4">ΒΟ 85:3.4</a>.  <i>Λύτρωση</i>: <a href="/el/The_Urantia_Book/122#p9_1">ΒΟ 122:9.1</a>. </li>
  <li id="fn7"><a href="#cite7">↑</a> 34:21 <i>Ξεκουράσου το Σάββατο</i>: <a href="/el/The_Urantia_Book/142#p3_15">ΒΟ 142:3.15</a>. </li>
  <li id="fn8"><a href="#cite8">↑</a> 34:22 <i>Κάντε δύο γιορτές</i>: <a href="/el/The_Urantia_Book/142#p3_16">ΒΟ 142:3.16</a>. </li>
  <li id="fn9"><a href="#cite9">↑</a> 34:22,26a <i>Φέρτε τους πρώτους καρπούς</i>: <a href="/el/The_Urantia_Book/142#p3_19">ΒΟ 142:3.19</a>. </li>
  <li id="fn10"><a href="#cite10">↑</a> 34:25a <i>Καμία θυσία με ζυμωτό ψωμί</i>: <a href="/el/The_Urantia_Book/142#p3_17">ΒΟ 142:3.17</a>. </li>
  <li id="fn11"><a href="#cite11">↑</a> 34:25b <i>Δεν έμεινε φαγητό μέχρι το πρωί</i>: <a href="/el/The_Urantia_Book/142#p3_18">ΒΟ 142:3.18</a>. </li>
  <li id="fn12"><a href="#cite12">↑</a> 34:26b <i>Μην βάζετε το παιδί στο μητρικό γάλα</i>: <a href="/el/The_Urantia_Book/142#p3_20">ΒΟ 142:3.20</a>. </li>
</ol>
</div>
