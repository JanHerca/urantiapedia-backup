<!--
title: Έξοδος - Κεφάλαιο 22
description: 
published: true
date: 2023-11-8T20:18:9Z
tags: bible, bible—exodus
editor: ckeditor
dateCreated: 2022-8-14T13:24:11Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/el/Bible/Exodus/21">
          <span class="mdi mdi-arrow-left-drop-circle"></span><span class="pl-2">Έξοδος - Κεφάλαιο 21</span>
        </a>
        </td>
        <td>
        <a href="/el/Bible/Exodus/Index">
          <span class="mdi mdi-book-open-variant"></span><span class="pl-2">Δείκτης</span>
        </a>
        </td>
        <td>
        <a href="/el/Bible/Exodus/23">
          <span class="pr-2">Έξοδος - Κεφάλαιο 23</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Εάν τις κλέψη βουν ή πρόβατον και σφάξη αυτό ή πωλήση αυτό, θέλει πληρώσει πέντε βόας αντί του βοός και τέσσαρα πρόβατα αντί του προβάτου. </p>
<p id="v2"><sup><small>2</small></sup>  Εάν ο κλέπτης ευρεθή κάμνων ρήξιν και κτυπηθή και αποθάνη, δεν θέλει χυθή αίμα δι' αυτόν. </p>
<p id="v3"><sup><small>3</small></sup>  Εάν όμως ο ήλιος ανατείλη επάνω αυτού, θέλει χυθή αίμα δι' αυτόν· πρέπει να κάμη ανταπόδοσιν· και αν δεν έχη, θέλει πωληθή διά την κλοπήν αυτού. </p>
<p id="v4"><sup><small>4</small></sup>  Εάν το κλοπιμαίον ευρεθή εις τας χείρας αυτού ζων, είτε βους είτε όνος είτε πρόβατον, θέλει αποδώσει το διπλούν. </p>
<p id="v5"><sup><small>5</small></sup>  Εάν τις καταβοσκήση αγρόν ή αμπελώνα και αφήση το κτήνος αυτού να βοσκηθή εν αγρώ ξένου ανθρώπου, θέλει κάμει ανταπόδοσιν εκ του καλητέρου του αγρού αυτού και εκ του καλητέρου του αμπελώνος αυτού. </p>
<p id="v6"><sup><small>6</small></sup>  Εάν εξέλθη πυρ και εύρη ακάνθας, και καώσι θημωνίαι σίτου ή αστάχυα ιστάμενα ή αγρός, ο ανάψας το πυρ θέλει εξάπαντος κάμει ανταπόδοσιν. </p>
<p id="v7"><sup><small>7</small></sup>  Εάν τις παραδώση εις τον πλησίον αυτού αργύριον ή σκεύη διά να φυλάττη αυτά, και κλαπώσιν εκ της οικίας του ανθρώπου, αν ευρεθή ο κλέπτης, θέλει αποδώσει το διπλούν· </p>
<p id="v8"><sup><small>8</small></sup>  αν ο κλέπτης δεν ευρεθή, τότε ο κύριος της οικίας θέλει φερθή έμπροσθεν των κριτών, διά να εξετασθή αν δεν έβαλε την χείρα αυτού επί τα κτήματα του πλησίον αυτού. </p>
<p id="v9"><sup><small>9</small></sup>  Περί παντός είδους αδικήματος, περί βοός, περί όνου, περί προβάτου, περί ενδύματος, περί παντός πράγματος χαμένου, το οποίον άλλος ήθελε διαφιλονεικεί ότι είναι αυτού, η κρίσις αμφοτέρων θέλει ελθεί έμπροσθεν των κριτών· και όντινα καταδικάσωσιν οι κριταί, εκείνος θέλει αποδώσει το διπλούν εις τον πλησίον αυτού. </p>
<p id="v10"><sup><small>10</small></sup>  Εάν τις παραδώση εις τον πλησίον αυτού όνον ή βουν ή πρόβατον ή οποιονδήποτε κτήνος, διά να φυλάττη αυτό, και αποθάνη ή συντριφθή ή αρπαχθή χωρίς να ίδη τις, </p>
<p id="v11"><sup><small>11</small></sup>  όρκος Θεού θέλει γείνει ανά μέσον αμφοτέρων αυτών, ότι δεν έβαλε την χείρα αυτού επί το κτήμα του πλησίον αυτού· και ο κύριος αυτού θέλει λάβει αυτό, ο δε άλλος δεν θέλει κάμει ανταπόδοσιν. <sup id="cite1"><a href="#fn1">[1]</a></sup></p>
<p id="v12"><sup><small>12</small></sup>  Εάν όμως εκλέφθη παρ' αυτού, θέλει κάμει ανταπόδοσιν εις τον κύριον αυτού. </p>
<p id="v13"><sup><small>13</small></sup>  Εάν έγεινε θηριάλωτον, θέλει φέρει αυτό διά μαρτυρίαν και δεν θέλει πληρώσει το θηριάλωτον. </p>
<p id="v14"><sup><small>14</small></sup>  Και εάν τις δανεισθή ζώον παρά του πλησίον αυτού, και συντριφθή ή αποθάνη, ο δε κύριος αυτού δεν ήναι μετ' αυτού, θέλει εξάπαντος πληρώσει αυτό. </p>
<p id="v15"><sup><small>15</small></sup>  Εάν όμως ο κύριος αυτού ήναι μετ' αυτού, δεν θέλει πληρώσει· αν ήτο μεμισθωμένον, ήλθε διά τον μισθόν αυτού. </p>
<p id="v16"><sup><small>16</small></sup>  Και εάν τις απατήση παρθένον μη ηρραβωνισμένην, και κοιμηθή μετ' αυτής, θέλει εξάπαντος προικίσει αυτήν με προίκα διά γυναίκα εις εαυτόν. </p>
<p id="v17"><sup><small>17</small></sup>  Εάν όμως ο πατήρ αυτής δεν στέργη να δώση αυτήν εις αυτόν, αργύριον θέλει πληρώσει κατά την προίκα των παρθένων. </p>
<p id="v18"><sup><small>18</small></sup>  Μάγισσαν δεν θέλεις αφήσει να ζη. <sup id="cite2"><a href="#fn2">[2]</a></sup></p>
<p id="v19"><sup><small>19</small></sup>  Όστις συνευρεθή με κτήνος, θέλει εξάπαντος θανατωθή. </p>
<p id="v20"><sup><small>20</small></sup>  Ο θυσιάζων εις θεούς, εκτός εις μόνον τον Κύριον, θέλει εξολοθρευθή. </p>
<p id="v21"><sup><small>21</small></sup>  Και ξένον δεν θέλεις κακοποιήσει ουδέ θέλεις καταδυναστεύσει αυτόν· διότι ξένοι εστάθητε εν τη γη της Αιγύπτου. </p>
<p id="v22"><sup><small>22</small></sup>  Ουδεμίαν χήραν ή ορφανόν δεν θέλετε καταθλίψει. </p>
<p id="v23"><sup><small>23</small></sup>  Εάν καταθλίψητε αυτούς οπωσδήποτε και βοήσωσι προς εμέ, θέλω εξάπαντος εισακούσει της φωνής αυτών, </p>
<p id="v24"><sup><small>24</small></sup>  και ο θυμός μου θέλει εξαφθή και θέλω σας θανατώσει εν μαχαίρα· και αι γυναίκές σας θέλουσιν είσθαι χήραι και τα τέκνα σας ορφανά. <sup id="cite3"><a href="#fn3">[3]</a></sup></p>
<p id="v25"><sup><small>25</small></sup>  Εάν δανείσης αργύριον εις τον πτωχόν γείτονά σου μεταξύ του λαού μου, δεν θέλεις φερθή προς αυτόν ως τοκιστής, δεν θέλεις επιβάλει επ' αυτόν τόκον. </p>
<p id="v26"><sup><small>26</small></sup>  Εάν λάβης ενέχυρον το ένδυμα του πλησίον σου, θέλεις επιστρέψει αυτό προς αυτόν πριν δύση ο ήλιος· </p>
<p id="v27"><sup><small>27</small></sup>  διότι τούτο μόνον είναι το σκέπασμα αυτού, τούτο το ένδυμα του δέρματος αυτού· με τι θέλει κοιμηθή; και όταν βοήση προς εμέ, θέλω εισακούσει· διότι εγώ είμαι ελεήμων. </p>
<p id="v28"><sup><small>28</small></sup>  Δεν θέλεις κακολογήσει κριτάς, ουδέ θέλεις καταρασθή άρχοντα του λαού σου. </p>
<p id="v29"><sup><small>29</small></sup>  Τας απαρχάς του αλωνίου σου και του ληνού σου δεν θέλεις καθυστερήσει· τον πρωτότοκόν σου εκ των υιών σου θέλεις δώσει εις εμέ· <sup id="cite4"><a href="#fn4">[4]</a></sup></p>
<p id="v30"><sup><small>30</small></sup>  ομοίως θέλεις κάμει διά τον βουν σου και διά το πρόβατόν σου· επτά ημέρας θέλει είσθαι μετά της μητρός αυτού, την ογδόην ημέραν θέλεις δώσει αυτό εις εμέ. </p>
<p id="v31"><sup><small>31</small></sup>  Και άνδρες άγιοι θέλετε είσθαι εις εμέ· και κρέας θηριάλωτον εν τω αγρώ δεν θέλετε φάγει· εις τον σκύλον θέλετε ρίψει αυτό. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/el/Bible/Exodus/21">
          <span class="mdi mdi-arrow-left-drop-circle"></span><span class="pl-2">Έξοδος - Κεφάλαιο 21</span>
        </a>
        </td>
        <td>
        <a href="/el/Bible/Exodus/Index">
          <span class="mdi mdi-book-open-variant"></span><span class="pl-2">Δείκτης</span>
        </a>
        </td>
        <td>
        <a href="/el/Bible/Exodus/23">
          <span class="pr-2">Έξοδος - Κεφάλαιο 23</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Παραπομπές</h2>
<div>
<ol>
  <li id="fn1"><a href="#cite1">↑</a> 22:11 <i>Ιεροί όρκοι και όρκοι</i>: <a href="/el/The_Urantia_Book/87#p6_9">ΒΟ 87:6.9</a>. </li>
  <li id="fn2"><a href="#cite2">↑</a> 22:18 <i>Μαγεία</i>: <a href="/el/The_Urantia_Book/90#p2_3">ΒΟ 90:2.3</a>. </li>
  <li id="fn3"><a href="#cite3">↑</a> 22:24 <i>Ένας θεός μεγάλης οργής, άγριου θυμού</i>: <a href="/el/The_Urantia_Book/142#p2_1">ΒΟ 142:2.1</a>. </li>
  <li id="fn4"><a href="#cite4">↑</a> 22:29-30 <i>Πρωτότοκος στον Θεό</i>: <a href="/el/The_Urantia_Book/122#p9_1">ΒΟ 122:9.1</a>. </li>
</ol>
</div>
