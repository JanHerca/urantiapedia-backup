<!--
title: Έξοδος - Κεφάλαιο 35
description: 
published: true
date: 2022-9-13T21:57:44Z
tags: 
editor: ckeditor
dateCreated: 2022-8-14T13:24:11Z
-->

<figure class="table chapter-navigator">
  <table>
    <tbody>
      <tr>
        <td><a href="/el/Bible/Exodus/34">Έξοδος - Κεφάλαιο 34</a></td>
        <td><a href="/el/Bible/Exodus/Index">Δείκτης</a></td>
        <td><a href="/el/Bible/Exodus/36">Έξοδος - Κεφάλαιο 36</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Και συνήθροισεν ο Μωϋσής πάσαν την συναγωγήν των υιών Ισραήλ, και είπε προς αυτούς, Ούτοι είναι οι λόγοι, τους οποίους προσέταξεν ο Κύριος, διά να κάμνητε αυτούς. </p>
<p id="v2"><sup><small>2</small></sup>  Εξ ημέρας θέλει γίνεσθαι εργασία· η δε εβδόμη ημέρα θέλει είσθαι εις εσάς αγία, σάββατον αναπαύσεως εις τον Κύριον· πας όστις κάμη εν αυτή εργασίαν θέλει θανατωθή· <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  δεν θέλετε ανάπτει πυρ εν πάσαις ταις κατοικίαις υμών την ημέραν του σαββάτου. </p>
<p id="v4"><sup><small>4</small></sup>  Και ελάλησεν ο Μωϋσής προς πάσαν την συναγωγήν των υιών Ισραήλ, λέγων, τούτο είναι το πράγμα το οποίον ο Κύριος προσέταξε, λέγων, </p>
<p id="v5"><sup><small>5</small></sup>  Λάβετε από ό,τι έχετε προσφοράν εις τον Κύριον· όστις προαιρείται εν τη καρδία αυτού, ας φέρη την προσφοράν του Κυρίου· χρυσίον και αργύριον και χαλκόν, </p>
<p id="v6"><sup><small>6</small></sup>  και κυανούν και πορφυρούν και κόκκινον και βύσσον και τρίχας αιγών, </p>
<p id="v7"><sup><small>7</small></sup>  και δέρματα κριών κοκκινοβαφή και δέρματα θώων και ξύλον σιττίμ, </p>
<p id="v8"><sup><small>8</small></sup>  και έλαιον διά το φως και αρώματα διά το χριστήριον έλαιον και διά το ευώδες θυμίαμα, </p>
<p id="v9"><sup><small>9</small></sup>  και λίθους ονυχίτας και λίθους διά να εντεθώσιν εις το εφόδ και εις το περιστήθιον. </p>
<p id="v10"><sup><small>10</small></sup>  Και πας συνετός την καρδίαν μεταξύ σας θέλει ελθεί και κάμει πάντα όσα προσέταξεν ο Κύριος· </p>
<p id="v11"><sup><small>11</small></sup>  την σκηνήν, το περικάλυμμα αυτής και την σκέπην αυτής, τας περόνας αυτής και τας σανίδας αυτής, τους μοχλούς αυτής, τους στύλους αυτής και τα υποβάσια αυτής, </p>
<p id="v12"><sup><small>12</small></sup>  την κιβωτόν και τους μοχλούς αυτής, το ιλαστήριον και το καλυπτήριον καταπέτασμα, </p>
<p id="v13"><sup><small>13</small></sup>  την τράπεζαν και τους μοχλούς αυτής και πάντα τα σκεύη αυτής και τον άρτον της προθέσεως, </p>
<p id="v14"><sup><small>14</small></sup>  και την λυχνίαν διά το φως και τα σκεύη αυτής και τους λύχνους αυτής και το έλαιον του φωτός, </p>
<p id="v15"><sup><small>15</small></sup>  και το θυσιαστήριον του θυμιάματος, και τους μοχλούς αυτού και το χριστήριον έλαιον και το ευώδες θυμίαμα και τον τάπητα της θύρας της εισόδου της σκηνής, </p>
<p id="v16"><sup><small>16</small></sup>  το θυσιαστήριον του ολοκαυτώματος και την χαλκίνην εσχάραν αυτού τους μοχλούς αυτού και πάντα τα σκεύη αυτού, τον νιπτήρα και την βάσιν αυτού, </p>
<p id="v17"><sup><small>17</small></sup>  τα παραπετάσματα της αυλής, τους στύλους αυτής και τα υποβάσια αυτών και το παραπέτασμα της θύρας της αυλής, </p>
<p id="v18"><sup><small>18</small></sup>  τους πασσάλους της σκηνής και τους πασσάλους της αυλής και τα σχοινία αυτών, </p>
<p id="v19"><sup><small>19</small></sup>  τας λειτουργικάς στολάς διά να λειτουργώσιν εν τω αγίω, τας αγίας στολάς διά τον Ααρών τον ιερέα και τας στολάς των υιών αυτού, διά να ιερατεύωσι. </p>
<p id="v20"><sup><small>20</small></sup>  Και εξήλθε πάσα η συναγωγή των υιών Ισραήλ απ' έμπροσθεν του Μωϋσέως. </p>
<p id="v21"><sup><small>21</small></sup>  Και ήλθον, πας άνθρωπος του οποίου η καρδία διήγειρεν αυτόν· και πας τις τον οποίον το πνεύμα αυτού έκαμε πρόθυμον, έφεραν την προσφοράν του Κυρίου διά το έργον της σκηνής του μαρτυρίου και διά πάσαν την υπηρεσίαν αυτής και διά τας αγίας στολάς. </p>
<p id="v22"><sup><small>22</small></sup>  Και ήλθον, άνδρες τε και γυναίκες, όσοι ήσαν προθύμου καρδίας, φέροντες βραχιόλια και ενώτια και δακτυλίδια και περιδέραια, παν σκεύος χρυσούν· και πάντες όσοι προσέφεραν προσφοράν χρυσίον εις τον Κύριον. </p>
<p id="v23"><sup><small>23</small></sup>  Και πας άνθρωπος εις τον οποίον ευρίσκετο κυανούν και πορφυρούν και κόκκινον και βύσσος και τρίχες αιγών και δέρματα κριών κοκκινοβαφή και δέρματα θώων, έφεραν αυτά. </p>
<p id="v24"><sup><small>24</small></sup>  Πας όστις ηδύνατο να κάμη προσφοράν αργυρίου και χαλκού, έφεραν την προσφοράν του Κυρίου· και πας άνθρωπος, εις τον οποίον ευρίσκετο ξύλον σιττίμ διά παν έργον της υπηρεσίας, έφεραν αυτό. </p>
<p id="v25"><sup><small>25</small></sup>  Και πάσα γυνή συνετή την καρδίαν έκλωθον με τας χείρας αυτών και έφερον κεκλωσμένα, το κυανούν και το πορφυρούν, το κόκκινον και την βύσσον. </p>
<p id="v26"><sup><small>26</small></sup>  Και πάσαι αι γυναίκες, των οποίων η καρδία διήγειρεν αυτάς εις ευμηχανίαν, έκλωσαν τας τρίχας των αιγών. </p>
<p id="v27"><sup><small>27</small></sup>  Και οι άρχοντες έφεραν τους λίθους τους ονυχίτας και τους λίθους της ενθέσεως διά το εφόδ και διά το περιστήθιον· </p>
<p id="v28"><sup><small>28</small></sup>  και τα αρώματα, και το έλαιον διά το φως και διά το χριστήριον έλαιον και διά το ευώδες θυμίαμα. </p>
<p id="v29"><sup><small>29</small></sup>  Οι υιοί Ισραήλ έφεραν προαιρετικήν προσφοράν εις τον Κύριον, πας ανήρ και γυνή, των οποίων η καρδία έκαμεν αυτούς προθύμους εις το να φέρωσι διά πάσαν την εργασίαν, την οποίαν προσέταξεν ο Κύριος να γείνη διά χειρός του Μωϋσέως. </p>
<p id="v30"><sup><small>30</small></sup>  Και είπεν ο Μωϋσής προς τους υιούς Ισραήλ, Ιδέτε, ο Κύριος εκάλεσεν εξ ονόματος Βεσελεήλ τον υιόν του Ουρί, υιού του Ωρ, εκ φυλής Ιούδα· </p>
<p id="v31"><sup><small>31</small></sup>  και ενέπλησεν αυτόν πνεύματος θείου, σοφίας συνέσεως και επιστήμης και πάσης καλλιτεχνίας· <sup id="cite2"><a href="#fn2">[2]</a></sup></p>
<p id="v32"><sup><small>32</small></sup>  και διά να επινοή έντεχνα έργα, ώστε να εργάζηται εις χρυσίον και εις αργύριον και εις χαλκόν· </p>
<p id="v33"><sup><small>33</small></sup>  και να γλύφη λίθους ενθέσεως και να σκαλίζη ξύλα δι' εργασίαν, διά παν έντεχνον έργον. </p>
<p id="v34"><sup><small>34</small></sup>  Και έδωκεν εις την καρδίαν αυτού το να διδάσκη, αυτός και Ελιάβ ο υιός του Αχισαμάχ, εκ φυλής Δαν. </p>
<p id="v35"><sup><small>35</small></sup>  Τούτους ενέπλησε συνέσεως καρδίας, διά να εργάζωνται παν έργον εγχαράκτου και καλλιτέχνου και κεντητού εις κυανούν και εις πορφυρούν, εις κόκκινον και εις βύσσον, και υφαντού, των εργαζομένων παν έργον και επινοούντων έντεχνα έργα. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/el/Bible/Exodus/34">Έξοδος - Κεφάλαιο 34</a></td>
        <td><a href="/el/Bible/Exodus/Index">Δείκτης</a></td>
        <td><a href="/el/Bible/Exodus/36">Έξοδος - Κεφάλαιο 36</a></td>
      </tr>
    </tbody>
  </table>
</figure>
<h2>Παραπομπές</h2>
<div>
<ol>
  <li id="fn1"><a href="#cite1">↑</a> 35:2-3 <i>τήρηση του Σαββάτου</i>: <a href="/el/The_Urantia_Book/95#p1_2">ΒΟ 95:1.2</a>. </li>
  <li id="fn2"><a href="#cite2">↑</a> 35:31 <i>Πνεύμα του Θεού (Άγιο Πνεύμα)</i>: <a href="/el/The_Urantia_Book/8#p5_5">ΒΟ 8:5.5</a>.  <i>Πνεύμα της γνώσης</i>: <a href="/el/The_Urantia_Book/36#p5_9">ΒΟ 36:5.9</a>.  <i>Άγιο Πνεύμα</i>: <a href="/el/The_Urantia_Book/34#p4_1">ΒΟ 34:4.1</a>.  <i>Πνεύμα της κατανόησης</i>: <a href="/el/The_Urantia_Book/36#p5_7">ΒΟ 36:5.7</a>.  <i>Πνεύμα στον άνθρωπο (Άγιο Πνεύμα)</i>: <a href="/el/The_Urantia_Book/103#p1_6">ΒΟ 103:1.6</a>.  <i>Πνεύμα του Θεού (Άγιο Πνεύμα)</i>: <a href="/el/The_Urantia_Book/8#p5_3">ΒΟ 8:5.3</a>.  <i>Πνεύμα της σοφίας</i>: <a href="/el/The_Urantia_Book/36#p5_12">ΒΟ 36:5.12</a>. </li>
</ol>
</div>
