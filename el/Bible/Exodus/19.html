<!--
title: Έξοδος - Κεφάλαιο 19
description: 
published: true
date: 2022-9-13T21:57:44Z
tags: 
editor: ckeditor
dateCreated: 2022-8-14T13:24:11Z
-->

<figure class="table chapter-navigator">
  <table>
    <tbody>
      <tr>
        <td><a href="/el/Bible/Exodus/18">Έξοδος - Κεφάλαιο 18</a></td>
        <td><a href="/el/Bible/Exodus/Index">Δείκτης</a></td>
        <td><a href="/el/Bible/Exodus/20">Έξοδος - Κεφάλαιο 20</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Εις τον τρίτον μήνα της εξόδου των υιών Ισραήλ εκ της Αιγύπτου, την ημέραν ταύτην ήλθον εις την έρημον Σινά. </p>
<p id="v2"><sup><small>2</small></sup>  Εσηκώθησαν δε από Ραφιδείν και ήλθον εις την έρημον Σινά και εστρατοπέδευσαν εν τη ερήμω· και εκεί κατεσκήνωσεν ο Ισραήλ απέναντι του όρους. </p>
<p id="v3"><sup><small>3</small></sup>  Ο δε Μωϋσής ανέβη προς τον Θεόν· και εκάλεσεν αυτόν ο Κύριος εκ του όρους, λέγων, Ούτω θέλεις ειπεί προς τον οίκον Ιακώβ, και αναγγείλει προς τους υιούς Ισραήλ. <sup id="cite1"><a href="#fn1">[1]</a></sup></p>
<p id="v4"><sup><small>4</small></sup>  Σεις είδετε όσα έκαμα εις τους Αιγυπτίους, και σας εσήκωσα ως επί πτερύγων αετού και σας έφερα προς εμαυτόν· </p>
<p id="v5"><sup><small>5</small></sup>  τώρα λοιπόν εάν τωόντι υπακούσητε εις την φωνήν μου, και φυλάξητε την διαθήκην μου, θέλετε είσθαι εις εμέ ο εκλεκτός από πάντων των λαών· διότι ιδική μου είναι πάσα η γή· </p>
<p id="v6"><sup><small>6</small></sup>  και σεις θέλετε είσθαι εις εμέ βασίλειον ιεράτευμα και έθνος άγιον. Ούτοι είναι οι λόγοι, τους οποίους θέλεις ειπεί προς τους υιούς Ισραήλ. <sup id="cite2"><a href="#fn2">[2]</a></sup></p>
<p id="v7"><sup><small>7</small></sup>  Και ήλθεν ο Μωϋσής και εκάλεσε τους πρεσβυτέρους του λαού και έθεσεν έμπροσθεν αυτών πάντας εκείνους τους λόγους, τους οποίους προσέταξεν εις αυτόν ο Κύριος. </p>
<p id="v8"><sup><small>8</small></sup>  Και απεκρίθη ομοφώνως πας ο λαός, λέγων, Πάντα όσα είπεν ο Κύριος θέλομεν πράξει. Και ανέφερεν ο Μωϋσής προς τον Κύριον τους λόγους του λαού. </p>
<p id="v9"><sup><small>9</small></sup>  Και είπε Κύριος προς τον Μωϋσήν, Ιδού, εγώ έρχομαι προς σε εν νεφέλη πυκνή, διά να ακούση ο λαός όταν λαλήσω προς σε, και έτι να πιστεύη εις σε πάντοτε. Ανήγγειλε δε ο Μωϋσής προς τον Κύριον τους λόγους του λαού. <sup id="cite3"><a href="#fn3">[3]</a></sup></p>
<p id="v10"><sup><small>10</small></sup>  Και είπε Κύριος προς τον Μωϋσήν, Ύπαγε προς τον λαόν και αγίασον αυτούς σήμερον και αύριον, και ας πλύνωσι τα ιμάτια αυτών· <sup id="cite4"><a href="#fn4">[4]</a></sup></p>
<p id="v11"><sup><small>11</small></sup>  και ας ήναι έτοιμοι εις την ημέραν την τρίτην· διότι εν τη ημέρα τη τρίτη θέλει καταβή ο Κύριος επί το όρος Σινά ενώπιον παντός του λαού· </p>
<p id="v12"><sup><small>12</small></sup>  και θέλεις βάλει εις τον λαόν όρια κυκλόθεν, λέγων, Προσέχετε εις εαυτούς μη αναβήτε εις το όρος ή εγγίσητε εις τα άκρα αυτού· όστις εγγίση το όρος, θέλει εξάπαντος θανατωθή· </p>
<p id="v13"><sup><small>13</small></sup>  δεν θέλει εγγίσει εις αυτόν χειρ, διότι με λίθους θέλει λιθοβοληθή ή με βέλη θέλει κατατοξευθή· είτε ζώον είναι είτε άνθρωπος, δεν θέλει ζήσει. Όταν η σάλπιγξ ηχήση, τότε θέλουσιν αναβή επί το όρος. </p>
<p id="v14"><sup><small>14</small></sup>  Και κατέβη ο Μωϋσής από του όρους προς τον λαόν και ηγίασε τον λαόν· και έπλυναν τα ιμάτια αυτών. </p>
<p id="v15"><sup><small>15</small></sup>  Και είπε προς τον λαόν, Γίνεσθε έτοιμοι διά την ημέραν την τρίτην· μη πλησιάσητε εις γυναίκα. </p>
<p id="v16"><sup><small>16</small></sup>  Και εν τη ημέρα τη τρίτη το πρωΐ έγειναν βρονταί και αστραπαί, και νεφέλη πυκνή ήτο επί του όρους, και φωνή σάλπιγγος δυνατή σφόδρα· και έτρεμε πας ο λαός ο εν τω στρατοπέδω. <sup id="cite5"><a href="#fn5">[5]</a></sup></p>
<p id="v17"><sup><small>17</small></sup>  Τότε εξήγαγεν ο Μωϋσής τον λαόν εκ του στρατοπέδου εις την συνάντησιν του Θεού· και εστάθησαν υπό το όρος. </p>
<p id="v18"><sup><small>18</small></sup>  Το δε όρος Σινά ήτο όλον καπνός, διότι κατέβη ο Κύριος εν πυρί επ' αυτό· ανέβαινε δε ο καπνός αυτού ως καπνός καμίνου και όλον το όρος εσείετο σφόδρα. <sup id="cite6"><a href="#fn6">[6]</a></sup></p>
<p id="v19"><sup><small>19</small></sup>  Και ότε η φωνή της σάλπιγγος προέβαινεν αυξανομένη σφόδρα, ο Μωϋσής ελάλει και ο Θεός απεκρίνετο προς αυτόν μετά φωνής. </p>
<p id="v20"><sup><small>20</small></sup>  Και κατέβη ο Κύριος επί το όρος Σινά, επί την κορυφήν του όρους· και εκάλεσε Κύριος τον Μωϋσήν επί την κορυφήν του όρους, και ανέβη ο Μωϋσής. </p>
<p id="v21"><sup><small>21</small></sup>  Και είπε Κύριος προς τον Μωϋσήν, Καταβάς, διαμαρτυρήθητι προς τον λαόν, μήποτε υπερβώσι τα όρια και αναβώσι προς τον Κύριον διά να περιεργασθώσι και πέσωσι πολλοί εξ αυτών· </p>
<p id="v22"><sup><small>22</small></sup>  και οι ιερείς δε οι πλησιάζοντες προς τον Κύριον ας αγιασθώσι, διά να μη εξορμήση ο Κύριος επ' αυτούς. </p>
<p id="v23"><sup><small>23</small></sup>  Και είπεν ο Μωϋσής προς τον Κύριον, Ο λαός δεν δύναται να αναβή εις το όρος Σινά· διότι συ προσέταξας εις ημάς, λέγων, Βάλε όρια κυκλόθεν του όρους και αγίασον αυτό. </p>
<p id="v24"><sup><small>24</small></sup>  Και είπε Κύριος προς αυτόν, Ύπαγε, κατάβα· έπειτα θέλεις αναβή, συ και ο Ααρών μετά σού· οι ιερείς όμως και ο λαός ας μη υπερβώσι τα όρια διά να αναβώσι προς τον Κύριον, διά να μη εξορμήση επ' αυτούς. </p>
<p id="v25"><sup><small>25</small></sup>  Και κατέβη ο Μωϋσής προς τον λαόν και ώμίλησε προς αυτούς. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/el/Bible/Exodus/18">Έξοδος - Κεφάλαιο 18</a></td>
        <td><a href="/el/Bible/Exodus/Index">Δείκτης</a></td>
        <td><a href="/el/Bible/Exodus/20">Έξοδος - Κεφάλαιο 20</a></td>
      </tr>
    </tbody>
  </table>
</figure>
<h2>Παραπομπές</h2>
<div>
<ol>
  <li id="fn1"><a href="#cite1">↑</a> 19:3,11-23 <i>Ιερά βουνά</i>: <a href="/el/The_Urantia_Book/85#p1_5">ΒΟ 85:1.5</a>. </li>
  <li id="fn2"><a href="#cite2">↑</a> 19:6 <i>Μέρος 1: Ένας άγιος λαός</i>: <a href="/el/The_Urantia_Book/137#p8_4">ΒΟ 137:8.4</a>. </li>
  <li id="fn3"><a href="#cite3">↑</a> 19:9,16 <i>Δυσοίωνα σύννεφα</i>: <a href="/el/The_Urantia_Book/85#p4_3">ΒΟ 85:4.3</a>. </li>
  <li id="fn4"><a href="#cite4">↑</a> 19:10,14 <i>Αγιάστε τους ανθρώπους</i>: <a href="/el/The_Urantia_Book/90#p5_3">ΒΟ 90:5.3</a>. </li>
  <li id="fn5"><a href="#cite5">↑</a> 19:16-18 <i>Όρος Σινά</i>: <a href="/el/The_Urantia_Book/142#p3_21">ΒΟ 142:3.21</a>. </li>
  <li id="fn6"><a href="#cite6">↑</a> 19:18 <i>Το βουνό του Γιαχβέ που καίγεται</i>: <a href="/el/The_Urantia_Book/96#p4_5">ΒΟ 96:4.5</a>.  <i>Άγγελοι της φωτιάς</i>: <a href="/el/The_Urantia_Book/85#p4_2">ΒΟ 85:4.2</a>. </li>
</ol>
</div>
