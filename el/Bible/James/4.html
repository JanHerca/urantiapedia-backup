<!--
title: Επιστολή Ιακώβου - Κεφάλαιο 4
description: 
published: true
date: 2022-9-13T21:57:44Z
tags: 
editor: ckeditor
dateCreated: 2022-8-14T13:24:12Z
-->

<figure class="table chapter-navigator">
  <table>
    <tbody>
      <tr>
        <td><a href="/el/Bible/James/3">Επιστολή Ιακώβου - Κεφάλαιο 3</a></td>
        <td><a href="/el/Bible/James/Index">Δείκτης</a></td>
        <td><a href="/el/Bible/James/5">Επιστολή Ιακώβου - Κεφάλαιο 5</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Πόθεν προέρχονται πόλεμοι και μάχαι μεταξύ σας; ουχί εντεύθεν, εκ των ηδονών σας, αίτινες στρατεύονται εντός των μελών σας; </p>
<p id="v2"><sup><small>2</small></sup>  Επιθυμείτε και δεν έχετε· φονεύετε και φθονείτε, και δεν δύνασθε να επιτύχητε· μάχεσθε και πολεμείτε· αλλά δεν έχετε, επειδή δεν ζητείτε· </p>
<p id="v3"><sup><small>3</small></sup>  ζητείτε και δεν λαμβάνετε, διότι κακώς ζητείτε, διά να δαπανήσητε εις τας ηδονάς σας. </p>
<p id="v4"><sup><small>4</small></sup>  Μοιχοί και μοιχαλίδες, δεν εξεύρετε ότι η φιλία του κόσμου είναι έχθρα του Θεού; όστις λοιπόν θελήση να ήναι φίλος του κόσμου, εχθρός του Θεού καθίσταται. </p>
<p id="v5"><sup><small>5</small></sup>  Η νομίζετε ότι ματαίως η γραφή λέγει, Προς φθόνον επιποθεί το πνεύμα, το οποίον κατώκησεν εν ημίν; </p>
<p id="v6"><sup><small>6</small></sup>  Αλλά μεγαλητέραν χάριν δίδει ο Θεός· όθεν λέγει· Ο Θεός εις τους υπερηφάνους αντιτάσσεται, εις δε τους ταπεινούς δίδει χάριν. </p>
<p id="v7"><sup><small>7</small></sup>  Υποτάχθητε λοιπόν εις τον Θεόν. Αντιστάθητε εις τον διάβολον, και θέλει φύγει από σάς· </p>
<p id="v8"><sup><small>8</small></sup>  πλησιάσατε εις τον Θεόν, και θέλει πλησιάσει εις εσάς. Καθαρίσατε τας χείρας σας, αμαρτωλοί, και αγνίσατε τας καρδίας, δίγνωμοι. <sup id="cite1"><a href="#fn1">[1]</a></sup></p>
<p id="v9"><sup><small>9</small></sup>  Κακοπαθήσατε και πενθήσατε και κλαύσατε· ο γέλως σας ας μεταστραφή εις πένθος και η χαρά εις κατήφειαν. </p>
<p id="v10"><sup><small>10</small></sup>  Ταπεινώθητε ενώπιον του Κυρίου, και θέλει σας υψώσει. </p>
<p id="v11"><sup><small>11</small></sup>  Μη καταλαλείτε αλλήλους, αδελφοί. Όστις καταλαλεί αδελφόν και κρίνει τον αδελφόν αυτού, καταλαλεί τον νόμον και κρίνει τον νόμον και εάν κρίνης τον νόμον, δεν είσαι εκτελεστής του νόμου, αλλά κριτής. </p>
<p id="v12"><sup><small>12</small></sup>  Εις είναι ο νομοθέτης, ο δυνάμενος να σώση και να απολέση· συ τις είσαι όστις κρίνεις τον άλλον; <sup id="cite2"><a href="#fn2">[2]</a></sup></p>
<p id="v13"><sup><small>13</small></sup>  Έλθετε τώρα οι λέγοντες· Σήμερον ή αύριον θέλομεν υπάγει εις ταύτην την πόλιν και θέλομεν κάμει εκεί ένα χρόνον και θέλομεν εμπορευθή και κερδήσει· </p>
<p id="v14"><sup><small>14</small></sup>  οίτινες δεν εξεύρετε το μέλλον της αύριον· διότι ποία είναι η ζωή σας; είναι τωόντι ατμός, όστις φαίνεται προς ολίγον και έπειτα αφανίζεται· </p>
<p id="v15"><sup><small>15</small></sup>  αντί να λέγητε, Εάν ο Κύριος θελήση, και ζήσωμεν, θέλομεν κάμει τούτο ή εκείνο. </p>
<p id="v16"><sup><small>16</small></sup>  Τώρα όμως καυχάσθε εις τας αλαζονείας σας· πάσα τοιαύτη καύχησις είναι κακή. </p>
<p id="v17"><sup><small>17</small></sup>  Εις τον όστις λοιπόν εξεύρει να κάμνη το καλόν και δεν κάμνει, εις αυτόν είναι αμαρτία. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/el/Bible/James/3">Επιστολή Ιακώβου - Κεφάλαιο 3</a></td>
        <td><a href="/el/Bible/James/Index">Δείκτης</a></td>
        <td><a href="/el/Bible/James/5">Επιστολή Ιακώβου - Κεφάλαιο 5</a></td>
      </tr>
    </tbody>
  </table>
</figure>
<h2>Παραπομπές</h2>
<div>
<ol>
  <li id="fn1"><a href="#cite1">↑</a> 4:8 <i>Ελκυστικότητα του πνεύματος</i>: <a href="/el/The_Urantia_Book/8#p4_6">ΒΟ 8:4.6</a>.  <i>Καθαρισμός του εαυτού</i>: <a href="/el/The_Urantia_Book/143#p2_6">ΒΟ 143:2.6</a>. </li>
  <li id="fn2"><a href="#cite2">↑</a> 4:12 <i>Μόνο ένας νομοθέτης</i>: <a href="/el/The_Urantia_Book/3#p2_2">ΒΟ 3:2.2</a>. </li>
</ol>
</div>
