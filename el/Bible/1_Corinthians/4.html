<!--
title: Προς Κορινθίους Α' - Κεφάλαιο 4
description: 
published: true
date: 2022-8-14T13:24:12Z
tags: 
editor: ckeditor
dateCreated: 2022-8-14T13:24:12Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/el/Bible/1_Corinthians/3">Προς Κορινθίους Α' - Κεφάλαιο 3</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/el/Bible/1_Corinthians/Index">Δείκτης</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/el/Bible/1_Corinthians/5">Προς Κορινθίους Α' - Κεφάλαιο 5</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Ούτως ας μας θεωρή πας άνθρωπος ως υπηρέτας του Χριστού και οικονόμους των μυστηρίων του Θεού. </p>
<p id="v2"><sup><small>2</small></sup>  Το δε επίλοιπον ζητείται μεταξύ των οικονόμων, να ευρεθή έκαστος πιστός. </p>
<p id="v3"><sup><small>3</small></sup>  Εις εμέ δε ελάχιστον είναι να ανακριθώ υφ' υμών ή υπό ανθρωπίνης κρίσεως· αλλ' ουδέ ανακρίνω εμαυτόν. </p>
<p id="v4"><sup><small>4</small></sup>  Διότι η συνείδησίς μου δεν με ελέγχει εις ουδέν· πλην με τούτο δεν είμαι δεδικαιωμένος· αλλ' ο ανακρίνων με είναι ο Κύριος. </p>
<p id="v5"><sup><small>5</small></sup>  Ώστε μη κρίνετε μηδέν προ καιρού, έως αν έλθη ο Κύριος, όστις και θέλει φέρει εις το φως τα κρυπτά του σκότους και θέλει φανερώσει τας βουλάς των καρδιών, και τότε ο έπαινος θέλει γείνει εις έκαστον από του Θεού. </p>
<p id="v6"><sup><small>6</small></sup>  Ταύτα δε, αδελφοί, μετέφερα παραδειγματικώς εις εμαυτόν και εις τον Απολλώ διά σας, διά να μάθητε διά του παραδείγματος ημών να μη φρονήτε υπέρ ό,τι είναι γεγραμμένον, διά να μη επαίρησθε εις υπέρ του ενός κατά του άλλου. </p>
<p id="v7"><sup><small>7</small></sup>  Διότι τις σε διακρίνει από του άλλου; και τι έχεις, το οποίον δεν έλαβες, εάν δε και έλαβες, τι καυχάσαι ως μη λαβών; </p>
<p id="v8"><sup><small>8</small></sup>  Τώρα είσθε κεχορτασμένοι, τώρα επλουτήσατε, εβασιλεύσατε χωρίς ημών· και είθε να εβασιλεύητε, διά να συμβασιλεύσωμεν και ημείς με σας. </p>
<p id="v9"><sup><small>9</small></sup>  Διότι νομίζω ότι ο Θεός απέδειξεν ημάς τους αποστόλους εσχάτους ως καταδεδικασμένους εις θάνατον· διότι εγείναμεν θέατρον εις τον κόσμον, και εις αγγέλους και εις ανθρώπους. </p>
<p id="v10"><sup><small>10</small></sup>  Ημείς μωροί διά τον Χριστόν, σεις δε φρόνιμοι εν Χριστώ· ημείς ασθενείς, σεις δε ισχυροί· σεις ένδοξοι, ημείς δε άτιμοι. </p>
<p id="v11"><sup><small>11</small></sup>  Έως της παρούσης ώρας και πεινώμεν και διψώμεν και γυμνητεύομεν και ραπιζόμεθα και περιπλανώμεθα </p>
<p id="v12"><sup><small>12</small></sup>  και κοπιώμεν, εργαζόμενοι με τας ιδίας ημών χείρας· λοιδορούμενοι ευλογούμεν, διωκόμενοι υποφέρομεν, </p>
<p id="v13"><sup><small>13</small></sup>  βλασφημούμενοι παρακαλούμεν· ως περικαθάρματα του κόσμου εγείναμεν, σκύβαλον πάντων έως της σήμερον. </p>
<p id="v14"><sup><small>14</small></sup>  Δεν γράφω ταύτα προς εντροπήν σας, αλλ' ως τέκνα μου αγαπητά νουθετώ. </p>
<p id="v15"><sup><small>15</small></sup>  Διότι εάν έχητε μυρίους παιδαγωγούς εν Χριστώ, δεν έχετε όμως πολλούς πατέρας· επειδή εγώ σας εγέννησα εν Χριστώ Ιησού διά του ευαγγελίου. </p>
<p id="v16"><sup><small>16</small></sup>  Σας παρακαλώ, λοιπόν, γίνεσθε μιμηταί μου. </p>
<p id="v17"><sup><small>17</small></sup>  Διά τούτο σας έπεμψα τον Τιμόθεον, όστις είναι τέκνον μου αγαπητόν και πιστόν εν Κυρίω, όστις θέλει σας ενθυμίσει τας οδούς μου τας εν Χριστώ, καθώς διδάσκω πανταχού εν πάση εκκλησία. </p>
<p id="v18"><sup><small>18</small></sup>  Τινές όμως εφυσιώθησαν, ως εάν εγώ δεν έμελλον να έλθω προς εσάς· </p>
<p id="v19"><sup><small>19</small></sup>  πλην θέλω ελθεί ταχέως προς εσάς, εάν ο Κύριος θελήση, και θέλω γνωρίσει ουχί τον λόγον των πεφυσιωμένων, αλλά την δύναμιν· </p>
<p id="v20"><sup><small>20</small></sup>  διότι η βασιλεία του Θεού δεν είναι εν λόγω, αλλ' εν δυνάμει. <sup id="cite1"><a href="#fn1">[1]</a></sup></p>
<p id="v21"><sup><small>21</small></sup>  Τι θέλετε; με ράβδον να έλθω προς εσάς, ή με αγάπην και με πνεύμα πραότητος; </p>
<h2>Παραπομπές</h2>
<div>
<ol>
  <li id="fn1"><a href="#cite1">↑</a> 4:20 <i>Ευαγγέλιο της βασιλείας</i>: <a href="/el/The_Urantia_Book/190#p5_4">ΒΟ 190:5.4</a>.  <i>Ευαγγέλιο της βασιλείας</i>: <a href="/el/The_Urantia_Book/143#p1_5">ΒΟ 143:1.5</a>.  <i>Βασιλεία του Θεού</i>: <a href="/el/The_Urantia_Book/153#p2_4">ΒΟ 153:2.4</a>.  <i>Βασιλεία του Θεού</i>: <a href="/el/The_Urantia_Book/34#p6_13">ΒΟ 34:6.13</a>.  <i>Διακηρύξτε την εγκαθίδρυση της βασιλείας</i>: <a href="/el/The_Urantia_Book/137#p8_6">ΒΟ 137:8.6</a>.  <i>Ευαγγέλιο της βασιλείας</i>: <a href="/el/The_Urantia_Book/193#p0_4">ΒΟ 193:0.4</a>.  <i>Βασιλεία του Θεού</i>: <a href="/el/The_Urantia_Book/169#p4_6">ΒΟ 169:4.6</a>. </li>
</ol>
</div>
