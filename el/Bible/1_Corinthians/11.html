<!--
title: Προς Κορινθίους Α' - Κεφάλαιο 11
description: 
published: true
date: 2022-9-13T21:57:44Z
tags: 
editor: ckeditor
dateCreated: 2022-8-14T13:24:12Z
-->

<figure class="table chapter-navigator">
  <table>
    <tbody>
      <tr>
        <td><a href="/el/Bible/1_Corinthians/10">Προς Κορινθίους Α' - Κεφάλαιο 10</a></td>
        <td><a href="/el/Bible/1_Corinthians/Index">Δείκτης</a></td>
        <td><a href="/el/Bible/1_Corinthians/12">Προς Κορινθίους Α' - Κεφάλαιο 12</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Μιμηταί μου γίνεσθε, καθώς και εγώ του Χριστού. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Σας επαινώ δε, αδελφοί, ότι εις πάντα με ενθυμείσθε, και κρατείτε τας παραδόσεις, καθώς παρέδωκα εις εσάς. </p>
<p id="v3"><sup><small>3</small></sup>  Θέλω δε να εξεύρητε, ότι η κεφαλή παντός ανδρός είναι ο Χριστός, κεφαλή δε της γυναικός ο ανήρ, κεφαλή δε του Χριστού ο Θεός. <sup id="cite2"><a href="#fn2">[2]</a></sup></p>
<p id="v4"><sup><small>4</small></sup>  Πας ανήρ προσευχόμενος ή προφητεύων, εάν έχη κεκαλυμμένην την κεφαλήν, καταισχύνει την κεφαλήν αυτού. </p>
<p id="v5"><sup><small>5</small></sup>  Πάσα δε γυνή προσευχομένη ή προφητεύουσα με την κεφαλήν ασκεπή καταισχύνει την κεφαλήν εαυτής· διότι εν και το αυτό είναι με την εξυρισμένην. </p>
<p id="v6"><sup><small>6</small></sup>  Επειδή αν δεν καλύπτηται η γυνή, ας κουρεύση και τα μαλλία αυτής· αλλ' εάν ήναι αισχρόν εις γυναίκα να κουρεύη τα μαλλία αυτής ή να ξυρίζηται, ας καλύπτηται. </p>
<p id="v7"><sup><small>7</small></sup>  Διότι ο μεν ανήρ δεν χρεωστεί να καλύπτη την κεφαλήν αυτού, επειδή είναι εικών και δόξα του Θεού· η δε γυνή είναι δόξα του ανδρός. </p>
<p id="v8"><sup><small>8</small></sup>  Διότι ο ανήρ δεν είναι εκ της γυναικός, αλλ' η γυνή εκ του ανδρός· </p>
<p id="v9"><sup><small>9</small></sup>  επειδή δεν εκτίσθη ο ανήρ διά την γυναίκα, αλλ' η γυνή διά τον άνδρα. </p>
<p id="v10"><sup><small>10</small></sup>  Διά τούτο η γυνή χρεωστεί να έχη εξουσίαν επί της κεφαλής αυτής διά τους αγγέλους. </p>
<p id="v11"><sup><small>11</small></sup>  Πλην ούτε ο ανήρ χωρίς της γυναικός ούτε η γυνή χωρίς του ανδρός υπάρχει εν Κυρίω. </p>
<p id="v12"><sup><small>12</small></sup>  Διότι καθώς η γυνή είναι εκ του ανδρός, ούτω και ο ανήρ είναι διά της γυναικός, τα πάντα δε εκ του Θεού. </p>
<p id="v13"><sup><small>13</small></sup>  Κρίνατε σεις καθ' εαυτούς· είναι πρέπον γυνή να προσεύχηται εις τον Θεόν ασκεπής; </p>
<p id="v14"><sup><small>14</small></sup>  Η ουδέ αυτή η φύσις δεν σας διδάσκει, ότι ανήρ μεν εάν έχη κόμην είναι εις αυτόν ατιμία, </p>
<p id="v15"><sup><small>15</small></sup>  γυνή δε εάν έχη κόμην, είναι δόξα εις αυτήν; διότι η κόμη εδόθη εις αυτήν αντί καλύμματος. </p>
<p id="v16"><sup><small>16</small></sup>  Εάν τις όμως φαίνηται ότι είναι φιλόνεικος, ημείς τοιαύτην συνήθειαν δεν έχομεν, ουδέ αι εκκλησίαι του Θεού. </p>
<p id="v17"><sup><small>17</small></sup>  Ενώ δε παραγγέλλω τούτο, δεν επαινώ ότι συνέρχεσθε ουχί διά το καλήτερον αλλά διά το χειρότερον. </p>
<p id="v18"><sup><small>18</small></sup>  Διότι πρώτον μεν όταν συνέρχησθε εις την εκκλησίαν, ακούω ότι υπάρχουσι σχίσματα μεταξύ σας, και μέρος τι πιστεύω· </p>
<p id="v19"><sup><small>19</small></sup>  διότι είναι ανάγκη να υπάρχωσι και αιρέσεις μεταξύ σας, διά να γείνωσι φανεροί μεταξύ σας οι δόκιμοι. </p>
<p id="v20"><sup><small>20</small></sup>  Όταν λοιπόν συνέρχησθε επί το αυτό, τούτο δεν είναι να φάγητε Κυριακόν δείπνον· </p>
<p id="v21"><sup><small>21</small></sup>  διότι έκαστος λαμβάνει προ του άλλου το ίδιον εαυτού δείπνον εν τω καιρώ του τρώγειν, και άλλος μεν πεινά, άλλος δε μεθύει. </p>
<p id="v22"><sup><small>22</small></sup>  Μη δεν έχετε οικίας διά να τρώγητε και να πίνητε; ή την εκκλησίαν του Θεού καταφρονείτε, και καταισχύνετε τους μη έχοντας; τι να σας είπω; να σας επαινέσω εις τούτο; δεν σας επαινώ. <sup id="cite3"><a href="#fn3">[3]</a></sup></p>
<p id="v23"><sup><small>23</small></sup>  Διότι εγώ παρέλαβον από του Κυρίου εκείνο, το οποίον και παρέδωκα εις εσάς, ότι ο Κύριος Ιησούς εν τη νυκτί καθ' ην παρεδίδετο έλαβεν άρτον, <sup id="cite4"><a href="#fn4">[4]</a></sup></p>
<p id="v24"><sup><small>24</small></sup>  και ευχαριστήσας έκοψε και είπε· Λάβετε, φάγετε· τούτο είναι το σώμα μου το υπέρ υμών κλώμενον· τούτο κάμνετε εις την ανάμνησίν μου. <sup id="cite5"><a href="#fn5">[5]</a></sup> <sup id="cite6"><a href="#fn6">[6]</a></sup></p>
<p id="v25"><sup><small>25</small></sup>  Ομοίως και το ποτήριον, αφού εδείπνησε, λέγων· Τούτο το ποτήριον είναι η καινή διαθήκη εν τω αίματί μου· τούτο κάμνετε, οσάκις πίνητε, εις την ανάμνησίν μου. <sup id="cite7"><a href="#fn7">[7]</a></sup></p>
<p id="v26"><sup><small>26</small></sup>  Διότι οσάκις αν τρώγητε τον άρτον τούτον και πίνητε το ποτήριον τούτο, τον θάνατον του Κυρίου καταγγέλλετε, μέχρι της ελεύσεως αυτού. </p>
<p id="v27"><sup><small>27</small></sup>  Ώστε όστις τρώγη τον άρτον τούτον ή πίνη το ποτήριον του Κυρίου αναξίως, ένοχος θέλει είσθαι του σώματος και αίματος του Κυρίου. </p>
<p id="v28"><sup><small>28</small></sup>  Ας δοκιμάζη δε εαυτόν ο άνθρωπος, και ούτως ας τρώγη εκ του άρτου και ας πίνη εκ του ποτηρίου· </p>
<p id="v29"><sup><small>29</small></sup>  διότι ο τρώγων και πίνων αναξίως τρώγει και πίνει κατάκρισιν εις εαυτόν, μη διακρίνων το σώμα του Κυρίου. </p>
<p id="v30"><sup><small>30</small></sup>  Διά τούτο υπάρχουσι μεταξύ σας πολλοί ασθενείς και άρρωστοι, και αποθνήσκουσιν ικανοί. </p>
<p id="v31"><sup><small>31</small></sup>  Διότι εάν διεκρίνομεν εαυτούς, δεν ηθέλομεν κρίνεσθαι· </p>
<p id="v32"><sup><small>32</small></sup>  αλλ' όταν κρινώμεθα, παιδευόμεθα υπό του Κυρίου, διά να μη κατακριθώμεν μετά του κόσμου. </p>
<p id="v33"><sup><small>33</small></sup>  Ώστε αδελφοί μου, όταν συνέρχησθε διά να φάγητε, περιμένετε αλλήλους· </p>
<p id="v34"><sup><small>34</small></sup>  εάν δε τις πεινά, ας τρώγη εν τη οικία αυτού, διά να μη συνέρχησθε προς κατάκρισιν. Τα δε λοιπά, όταν έλθω, θέλω διατάξει. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/el/Bible/1_Corinthians/10">Προς Κορινθίους Α' - Κεφάλαιο 10</a></td>
        <td><a href="/el/Bible/1_Corinthians/Index">Δείκτης</a></td>
        <td><a href="/el/Bible/1_Corinthians/12">Προς Κορινθίους Α' - Κεφάλαιο 12</a></td>
      </tr>
    </tbody>
  </table>
</figure>
<h2>Παραπομπές</h2>
<div>
<ol>
  <li id="fn1"><a href="#cite1">↑</a> 11:1-15 <i>Η άποψη του Παύλου για τις γυναίκες</i>: <a href="/el/The_Urantia_Book/150#p1_3">ΒΟ 150:1.3</a>. </li>
  <li id="fn2"><a href="#cite2">↑</a> 11:3 <i>Ο Χριστός έγινε κεφαλή της εκκλησίας</i>: <a href="/el/The_Urantia_Book/170#p5_17">ΒΟ 170:5.17</a>. </li>
  <li id="fn3"><a href="#cite3">↑</a> 11:22b-24 <i>Ψωμί της ζωής</i>: <a href="/el/The_Urantia_Book/179#p5_3">ΒΟ 179:5.3</a>. </li>
  <li id="fn4"><a href="#cite4">↑</a> 11:23-27 <i>Η λατρεία του μυστηρίου</i>: <a href="/el/The_Urantia_Book/89#p9_4">ΒΟ 89:9.4</a>. </li>
  <li id="fn5"><a href="#cite5">↑</a> 11:24-26 <i>Δείπνο μνήμης</i>: <a href="/el/The_Urantia_Book/179#p5_9">ΒΟ 179:5.9</a>. </li>
  <li id="fn6"><a href="#cite6">↑</a> 11:24c,25c <i>Ανάκληση της ζωής του Ιησού</i>: <a href="/el/The_Urantia_Book/179#p5_7">ΒΟ 179:5.7</a>. </li>
  <li id="fn7"><a href="#cite7">↑</a> 11:25-26 <i>Κύπελλο ευλογίας</i>: <a href="/el/The_Urantia_Book/179#p5_1">ΒΟ 179:5.1</a>. </li>
</ol>
</div>
