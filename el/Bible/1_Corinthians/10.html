<!--
title: Προς Κορινθίους Α' - Κεφάλαιο 10
description: 
published: true
date: 2022-10-6T9:45:48Z
tags: bible, bible—1 corinthians
editor: ckeditor
dateCreated: 2022-8-14T13:24:12Z
-->

<figure class="table chapter-navigator">
  <table>
    <tbody>
      <tr>
        <td><a href="/el/Bible/1_Corinthians/9">Προς Κορινθίους Α' - Κεφάλαιο 9</a></td>
        <td><a href="/el/Bible/1_Corinthians/Index">Δείκτης</a></td>
        <td><a href="/el/Bible/1_Corinthians/11">Προς Κορινθίους Α' - Κεφάλαιο 11</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Δεν θέλω δε να αγνοήτε, αδελφοί, ότι οι πατέρες ημών ήσαν πάντες υπό την νεφέλην, και πάντες διά της θαλάσσης διήλθον, </p>
<p id="v2"><sup><small>2</small></sup>  και πάντες εις τον Μωϋσήν εβαπτίσθησαν εν τη νεφέλη και εν τη θαλάσση, </p>
<p id="v3"><sup><small>3</small></sup>  και πάντες την αυτήν πνευματικήν βρώσιν έφαγον, </p>
<p id="v4"><sup><small>4</small></sup>  και πάντες το αυτό πνευματικόν ποτόν έπιον· διότι έπινον από πνευματικής πέτρας ακολουθούσης, η δε πέτρα ήτο ο Χριστός· </p>
<p id="v5"><sup><small>5</small></sup>  αλλά δεν ευηρεστήθη ο Θεός εις τους πλειοτέρους εξ αυτών· διότι κατεστρώθησαν εν τη ερήμω. </p>
<p id="v6"><sup><small>6</small></sup>  Ταύτα δε έγειναν παραδείγματα ημών, διά να μη ήμεθα ημείς επιθυμηταί κακών, καθώς και εκείνοι επεθύμησαν. </p>
<p id="v7"><sup><small>7</small></sup>  Μηδέ γίνεσθε ειδωλολάτραι, καθώς τινές εξ αυτών, ως είναι γεγραμμένον· Εκάθησεν ο λαός διά να φάγη και να πίη, και εσηκώθησαν να παίζωσι. </p>
<p id="v8"><sup><small>8</small></sup>  Μηδέ ας πορνεύωμεν, καθώς τινές αυτών επόρνευσαν και έπεσον εν μιά ημέρα εικοσιτρείς χιλιάδες. </p>
<p id="v9"><sup><small>9</small></sup>  Μηδέ ας πειράζωμεν τον Χριστόν, καθώς και τινές αυτών επείρασαν και απωλέσθησαν υπό των όφεων. </p>
<p id="v10"><sup><small>10</small></sup>  Μηδέ γογγύζετε, καθώς και τινές αυτών εγόγγυσαν, και απωλέσθησαν υπό του εξολοθρευτού. </p>
<p id="v11"><sup><small>11</small></sup>  Ταύτα δε πάντα εγίνοντο εις εκείνους παραδείγματα, και εγράφησαν προς νουθεσίαν ημών, εις τους οποίους τα τέλη των αιώνων έφθασαν. </p>
<p id="v12"><sup><small>12</small></sup>  Ώστε ο νομίζων ότι ίσταται ας βλέπη μη πέση. </p>
<p id="v13"><sup><small>13</small></sup>  Πειρασμός δεν σας κατέλαβεν ειμή ανθρώπινος· πιστός όμως είναι ο Θεός, όστις δεν θέλει σας αφήσει να πειρασθήτε υπέρ την δύναμίν σας, αλλά μετά του πειρασμού θέλει κάμει και την έκβασιν, ώστε να δύνασθε να υποφέρητε. <sup id="cite1"><a href="#fn1">[1]</a></sup></p>
<p id="v14"><sup><small>14</small></sup>  Διά τούτο, αγαπητοί μου, φεύγετε από της ειδωλολατρείας. </p>
<p id="v15"><sup><small>15</small></sup>  Λέγω ως προς φρονίμους· κρίνατε σεις τούτο το οποίον λέγω· </p>
<p id="v16"><sup><small>16</small></sup>  Το ποτήριον της ευλογίας, το οποίον ευλογούμεν, δεν είναι κοινωνία του αίματος του Χριστού; Ο άρτος, τον οποίον κόπτομεν, δεν είναι κοινωνία του σώματος του Χριστού; </p>
<p id="v17"><sup><small>17</small></sup>  διότι εις άρτος, εν σώμα είμεθα οι πολλοί· επειδή πάντες εκ του ενός άρτου μετέχομεν. <sup id="cite2"><a href="#fn2">[2]</a></sup></p>
<p id="v18"><sup><small>18</small></sup>  Βλέπετε τον Ισραήλ κατά σάρκα· οι τρώγοντες τας θυσίας δεν είναι κοινωνοί του θυσιαστηρίου; </p>
<p id="v19"><sup><small>19</small></sup>  Τι λοιπόν λέγω; ότι το είδωλον είναι τι; ή ότι το ειδωλόθυτον είναι τι; ουχί· </p>
<p id="v20"><sup><small>20</small></sup>  αλλ' ότι εκείνα, τα οποία θυσιάζουσι τα έθνη, εις τα δαιμόνια θυσιάζουσι και ουχί εις τον Θεόν· και δεν θέλω σεις να γίνησθε κοινωνοί των δαιμονίων. </p>
<p id="v21"><sup><small>21</small></sup>  Δεν δύνασθε να πίνητε το ποτήριον του Κυρίου και το ποτήριον των δαιμονίων· δεν δύνασθε να ήσθε μέτοχοι της τραπέζης του Κυρίου και της τραπέζης των δαιμονίων. </p>
<p id="v22"><sup><small>22</small></sup>  Η τον Κύριον θέλομεν να διεγείρωμεν εις ζηλοτυπίαν; μήπως είμεθα ισχυρότεροι αυτού; </p>
<p id="v23"><sup><small>23</small></sup>  Πάντα είναι εις την εξουσίαν μου αλλά πάντα δεν συμφέρουσι· πάντα είναι εις την εξουσίαν μου, αλλά πάντα δεν οικοδομούσι. </p>
<p id="v24"><sup><small>24</small></sup>  Μηδείς ας ζητή το εαυτού συμφέρον, αλλ' έκαστος τα του άλλου. </p>
<p id="v25"><sup><small>25</small></sup>  Παν το πωλούμενον εν τω μακελλίω τρώγετε, μηδέν εξετάζοντες διά την συνείδησιν· </p>
<p id="v26"><sup><small>26</small></sup>  διότι του Κυρίου είναι η γη και το πλήρωμα αυτής. <sup id="cite3"><a href="#fn3">[3]</a></sup></p>
<p id="v27"><sup><small>27</small></sup>  Και εάν τις των απίστων σας προσκαλή και θέλετε να υπάγητε, τρώγετε ό,τι βάλλεται έμπροσθέν σας, μηδέν εξετάζοντες διά την συνείδησιν. </p>
<p id="v28"><sup><small>28</small></sup>  Εάν δε τις σας είπη, Τούτο είναι ειδωλόθυτον, μη τρώγετε δι' εκείνον τον φανερώσαντα και διά την συνείδησιν· διότι του Κυρίου είναι η γη και το πλήρωμα αυτής. </p>
<p id="v29"><sup><small>29</small></sup>  Συνείδησιν δε λέγω ουχί την ιδικήν σου, αλλά την του άλλου. Επειδή διά τι η ελευθερία μου κρίνεται υπό άλλης συνειδήσεως; </p>
<p id="v30"><sup><small>30</small></sup>  Και εάν εγώ μετ' ευχαριστίας μετέχω, διά τι βλασφημούμαι δι' εκείνο, διά το οποίον εγώ ευχαριστώ; </p>
<p id="v31"><sup><small>31</small></sup>  Είτε λοιπόν τρώγετε είτε πίνετε είτε πράττετέ τι, πάντα πράττετε εις δόξαν Θεού. </p>
<p id="v32"><sup><small>32</small></sup>  Μη γίνεσθε πρόσκομμα μήτε εις Ιουδαίους μήτε εις Έλληνας μήτε εις την εκκλησίαν του Θεού, </p>
<p id="v33"><sup><small>33</small></sup>  καθώς και εγώ κατά πάντα αρέσκω εις πάντας, μη ζητών το ιδικόν μου συμφέρον, αλλά το των πολλών, διά να σωθώσι </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/el/Bible/1_Corinthians/9">Προς Κορινθίους Α' - Κεφάλαιο 9</a></td>
        <td><a href="/el/Bible/1_Corinthians/Index">Δείκτης</a></td>
        <td><a href="/el/Bible/1_Corinthians/11">Προς Κορινθίους Α' - Κεφάλαιο 11</a></td>
      </tr>
    </tbody>
  </table>
</figure>
<h2>Παραπομπές</h2>
<div>
<ol>
  <li id="fn1"><a href="#cite1">↑</a> 10:13 <i># 1 Ο Θεός είναι πιστός</i>: <a href="/el/The_Urantia_Book/4#p1_3">ΒΟ 4:1.3</a>. </li>
  <li id="fn2"><a href="#cite2">↑</a> 10:17 <i>Ενότητα, όχι ομοιομορφία</i>: <a href="/el/The_Urantia_Book/134#p4_6">ΒΟ 134:4.6</a>.  <i>Κοινωνικός αντίκτυπος των πράξεων</i>: <a href="/el/The_Urantia_Book/54#p6_3">ΒΟ 54:6.3</a>. </li>
  <li id="fn3"><a href="#cite3">↑</a> 10:26,28 <i>Η Γη είναι του Κυρίου και η πληρότητα</i>: <a href="/el/The_Urantia_Book/3#p5_2">ΒΟ 3:5.2</a>. </li>
</ol>
</div>
