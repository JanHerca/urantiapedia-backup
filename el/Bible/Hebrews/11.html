<!--
title: Προς Εβραίους - Κεφάλαιο 11
description: 
published: true
date: 2022-10-6T9:45:48Z
tags: bible, bible—hebrews
editor: ckeditor
dateCreated: 2022-8-14T13:24:12Z
-->

<figure class="table chapter-navigator">
  <table>
    <tbody>
      <tr>
        <td><a href="/el/Bible/Hebrews/10">Προς Εβραίους - Κεφάλαιο 10</a></td>
        <td><a href="/el/Bible/Hebrews/Index">Δείκτης</a></td>
        <td><a href="/el/Bible/Hebrews/12">Προς Εβραίους - Κεφάλαιο 12</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Είναι δε η πίστις ελπιζομένων πεποίθησις, βεβαίωσις πραγμάτων μη βλεπομένων. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Διότι διά ταύτης έλαβον καλήν μαρτυρίαν οι πρεσβύτεροι. </p>
<p id="v3"><sup><small>3</small></sup>  Διά πίστεως εννοούμεν ότι οι αιώνες εκτίθησαν με τον λόγον του Θεού, ώστε τα βλεπόμενα δεν έγειναν εκ φαινομένων. </p>
<p id="v4"><sup><small>4</small></sup>  Διά πίστεως ο Άβελ προσέφερε προς τον Θεόν καλητέραν θυσίαν παρά τον Κάϊν, διά της οποίας εμαρτυρήθη ότι ήτο δίκαιος, επειδή ο Θεός έδωκε μαρτυρίαν περί των δώρων αυτού, και δι' αυτής καίτοι αποθανών έτι λαλεί. </p>
<p id="v5"><sup><small>5</small></sup>  Διά πίστεως μετετέθη ο Ενώχ, διά να μη ίδη θάνατον, και δεν ευρίσκετο, διότι μετέθεσεν αυτόν ο Θεός· επειδή προ της μεταθέσεως αυτού εμαρτυρήθη ότι ευηρέστησεν εις τον Θεόν· <sup id="cite2"><a href="#fn2">[2]</a></sup></p>
<p id="v6"><sup><small>6</small></sup>  χωρίς δε πίστεως αδύνατον είναι να ευαρεστήση τις εις αυτόν· διότι ο προσερχόμενος εις τον Θεόν πρέπει να πιστεύη ότι είναι και γίνεται μισθαποδότης εις τους εκζητούντας αυτόν. </p>
<p id="v7"><sup><small>7</small></sup>  Διά πίστεως ο Νώε, ειδοποιηθείς θεόθεν περί των μη βλεπομένων έτι, εφοβήθη και κατεσκεύασε κιβωτόν προς σωτηρίαν του οίκου αυτού, δι' ης κατέκρινε τον κόσμον και έγεινε κληρονόμος της διά πίστεως δικαιοσύνης. </p>
<p id="v8"><sup><small>8</small></sup>  Διά πίστεως υπήκουσεν ο Αβραάμ, ότε εκαλείτο να εξέλθη εις τον τόπον τον οποίον έμελλε να λάβη εις κληρονομίαν, και εξήλθε μη εξεύρων που υπάγει. </p>
<p id="v9"><sup><small>9</small></sup>  Διά πίστεως παρώκησεν εις την γην της επαγγελίας ως ξένην, κατοικήσας εν σκηναίς μετά Ισαάκ και Ιακώβ των συγκληρονόμων της αυτής επαγγελίας· </p>
<p id="v10"><sup><small>10</small></sup>  διότι περιέμενε την πόλιν την έχουσαν τα θεμέλια, της οποίας τεχνίτης και δημιουργός είναι ο Θεός. <sup id="cite3"><a href="#fn3">[3]</a></sup></p>
<p id="v11"><sup><small>11</small></sup>  Διά πίστεως και αυτή η Σάρρα έλαβε δύναμιν εις το να συλλάβη σπέρμα και παρά καιρόν ηλικίας εγέννησεν, επειδή εστοχάσθη πιστόν τον υποσχεθέντα. </p>
<p id="v12"><sup><small>12</small></sup>  Διά τούτο και εξ ενός, μάλιστα νενεκρωμένου, εγεννήθησαν καθώς τα άστρα του ουρανού κατά το πλήθος, και ως η άμμος η παρά το χείλος της θαλάσσης, ήτις δεν δύναται να αριθμηθή. </p>
<p id="v13"><sup><small>13</small></sup>  Εν πίστει απέθανον ούτοι πάντες, μη λαβόντες τας επαγγελίας, αλλά μακρόθεν ιδόντες αυτάς και πεισθέντες και εγκολπωθέντες και ομολογήσαντες ότι είναι ξένοι και παρεπίδημοι επί της γης. </p>
<p id="v14"><sup><small>14</small></sup>  Διότι οι λέγοντες τοιαύτα δεικνύουσιν ότι ζητούσι πατρίδα. </p>
<p id="v15"><sup><small>15</small></sup>  Και εάν μεν ενεθυμούντο εκείνην, εξ ης εξήλθον, ήθελον ευρεί καιρόν να επιστρέψωσι· </p>
<p id="v16"><sup><small>16</small></sup>  τώρα όμως επιθυμούσι καλητέραν, τουτέστιν επουράνιον. Διά τούτο ο Θεός δεν επαισχύνεται αυτούς να λέγηται Θεός αυτών, διότι ητοίμασε δι' αυτούς πόλιν. <sup id="cite4"><a href="#fn4">[4]</a></sup></p>
<p id="v17"><sup><small>17</small></sup>  Διά πίστεως ο Αβραάμ, ότε εδοκιμάζετο, προσέφερε τον Ισαάκ, και τον μονογενή αυτού προσέφερεν εκείνος όστις ανεδέχθη τας επαγγελίας, </p>
<p id="v18"><sup><small>18</small></sup>  προς τον οποίον ελαλήθη ότι εν Ισαάκ θέλει κληθή εις σε σπέρμα, </p>
<p id="v19"><sup><small>19</small></sup>  συλλογισθείς ότι ο Θεός δύναται και εκ νεκρών να ανεγείρη· εξ ων και έλαβεν αυτόν οπίσω παραβολικώς. </p>
<p id="v20"><sup><small>20</small></sup>  Διά πίστεως ο Ισαάκ ηυλόγησε τον Ιακώβ και τον Ησαύ περί των μελλόντων. </p>
<p id="v21"><sup><small>21</small></sup>  Διά πίστεως ο Ιακώβ αποθνήσκων ηυλόγησεν έκαστον των υιών του Ιωσήφ και προσεκύνησεν επιστηριζόμενος επί το άκρον της ράβδου αυτού. </p>
<p id="v22"><sup><small>22</small></sup>  Διά πίστεως ο Ιωσήφ αποθνήσκων προανήγγειλε περί της εξόδου των υιών Ισραήλ και παρήγγειλε περί των οστέων αυτού. </p>
<p id="v23"><sup><small>23</small></sup>  Διά πίστεως ο Μωϋσής, αφού εγεννήθη, εκρύφθη τρεις μήνας υπό των γονέων αυτού, διότι είδον κεχαριτωμένον το παιδίον, και δεν εφοβήθησαν το διάταγμα του βασιλέως. </p>
<p id="v24"><sup><small>24</small></sup>  Διά πίστεως ο Μωϋσής, αφού εμεγάλωσεν, ηρνήθη να λέγηται υιός της θυγατρός του Φαραώ, </p>
<p id="v25"><sup><small>25</small></sup>  προκρίνας μάλλον να κακουχήται με τον λαόν του Θεού παρά να έχη πρόσκαιρον απόλαυσιν αμαρτίας, </p>
<p id="v26"><sup><small>26</small></sup>  κρίνας τον υπέρ του Χριστού ονειδισμόν μεγαλήτερον πλούτον παρά τους εν Αιγύπτω θησαυρούς· διότι απέβλεπεν εις την μισθαποδοσίαν. </p>
<p id="v27"><sup><small>27</small></sup>  Διά πίστεως αφήκε την Αίγυπτον, μη φοβηθείς τον θυμόν του βασιλέως· διότι ως βλέπων τον αόρατον ενεκαρτέρησε. <sup id="cite5"><a href="#fn5">[5]</a></sup></p>
<p id="v28"><sup><small>28</small></sup>  Διά πίστεως έκαμε το πάσχα και την πρόσχυσιν του αίματος, διά να μη εγγίση αυτούς ο εξολοθρεύων τα πρωτότοκα. </p>
<p id="v29"><sup><small>29</small></sup>  Διά πίστεως διέβησαν την Ερυθράν θάλασσαν ως διά ξηράς, την οποίαν δοκιμάσαντες οι Αιγύπτιοι κατεποντίσθησαν. </p>
<p id="v30"><sup><small>30</small></sup>  Διά πίστεως έπεσον τα τείχη της Ιεριχώ, αφού εκυκλώθησαν επί επτά ημέρας. </p>
<p id="v31"><sup><small>31</small></sup>  Διά πίστεως η πόρνη Ραάβ δεν συναπωλέσθη με τους απειθήσαντας, δεχθείσα τους κατασκόπους με ειρήνην. </p>
<p id="v32"><sup><small>32</small></sup>  Και τι έτι να λέγω; Διότι θέλει με λείψει ο καιρός διηγούμενον περί Γεδεών, Βαράκ τε και Σαμψών και Ιεφθάε, Δαβίδ τε και Σαμουήλ και των προφητών, </p>
<p id="v33"><sup><small>33</small></sup>  οίτινες διά της πίστεως κατεπολέμησαν βασιλείας, ειργάσθησαν δικαιοσύνην, επέτυχον τας επαγγελίας, έφραξαν στόματα λεόντων, </p>
<p id="v34"><sup><small>34</small></sup>  έσβεσαν δύναμιν πυρός, έφυγον στόματα μαχαίρας, ενεδυναμώθησαν από ασθενείας, έγειναν ισχυροί εν πολέμω, έτρεψαν εις φυγήν στρατεύματα αλλοτρίων. </p>
<p id="v35"><sup><small>35</small></sup>  Έλαβον γυναίκες τους νεκρούς αυτών αναστηθέντας· άλλοι δε εβασανίσθησαν, μη δεχθέντες την απολύτρωσιν, διά να αξιωθώσι καλητέρας αναστάσεως· </p>
<p id="v36"><sup><small>36</small></sup>  άλλοι δε εδοκίμασαν εμπαιγμούς και μάστιγας, έτι δε και δεσμά και φυλακήν· </p>
<p id="v37"><sup><small>37</small></sup>  ελιθοβολήθησαν, επριονίσθησαν, επειράσθησαν, με σφαγήν μαχαίρας απέθανον, περιεπλανήθησαν με δέρματα προβάτων, με δέρματα αιγών· υστερούμενοι, θλιβόμενοι, κακουχούμενοι, </p>
<p id="v38"><sup><small>38</small></sup>  των οποίων δεν ήτο άξιος ο κόσμος, πλανώμενοι εν ερημίαις και όρεσι και σπηλαίοις και ταις τρύπαις της γης. </p>
<p id="v39"><sup><small>39</small></sup>  Και ούτοι πάντες αν και έλαβον καλήν μαρτυρίαν διά της πίστεως, δεν απήλαυσαν την επαγγελίαν, </p>
<p id="v40"><sup><small>40</small></sup>  διότι ο Θεός προέβλεψε καλύτερόν τι περί ημών, διά να μη λάβωσι την τελειότητα χωρίς ημών. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/el/Bible/Hebrews/10">Προς Εβραίους - Κεφάλαιο 10</a></td>
        <td><a href="/el/Bible/Hebrews/Index">Δείκτης</a></td>
        <td><a href="/el/Bible/Hebrews/12">Προς Εβραίους - Κεφάλαιο 12</a></td>
      </tr>
    </tbody>
  </table>
</figure>
<h2>Παραπομπές</h2>
<div>
<ol>
  <li id="fn1"><a href="#cite1">↑</a> 11:1 <i>Η πίστη ορίζεται</i>: <a href="/el/The_Urantia_Book/99#p5_8">ΒΟ 99:5.8</a>. </li>
  <li id="fn2"><a href="#cite2">↑</a> 11:5 <i>Η μετάφραση του Ενώχ</i>: <a href="/el/The_Urantia_Book/45#p4_13">ΒΟ 45:4.13</a>.  <i>Μετάφραση σε morontia status</i>: <a href="/el/The_Urantia_Book/55#p2_1">ΒΟ 55:2.1</a>. </li>
  <li id="fn3"><a href="#cite3">↑</a> 11:10 <i>Οικοδόμος και δημιουργός είναι ο Θεός</i>: <a href="/el/The_Urantia_Book/44#p3_1">ΒΟ 44:3.1</a>.  <i>Πόλεις χτισμένες από τον Θεό</i>: <a href="/el/The_Urantia_Book/178#p3_4">ΒΟ 178:3.4</a>.  <i>Πόλη του Θεού</i>: <a href="/el/The_Urantia_Book/133#p4_6">ΒΟ 133:4.6</a>.  <i>Πόλη: οικοδόμος, κατασκευαστής, είναι ο Θεός</i>: <a href="/el/The_Urantia_Book/48#p1_7">ΒΟ 48:1.7</a>. </li>
  <li id="fn4"><a href="#cite4">↑</a> 11:16 <i>Οι ακτές ενός καλύτερου κόσμου</i>: <a href="/el/The_Urantia_Book/112#p7_2">ΒΟ 112:7.2</a>.  <i>Πολίτες του ουρανού</i>: <a href="/el/The_Urantia_Book/140#p3_1">ΒΟ 140:3.1</a>.  <i>Καλύτερη ουράνια χώρα</i>: <a href="/el/The_Urantia_Book/48#p1_7">ΒΟ 48:1.7</a>. </li>
  <li id="fn5"><a href="#cite5">↑</a> 11:27 <i>Ζήσε σαν να βλέπεις έναν αόρατο</i>: <a href="/el/The_Urantia_Book/102#p2_8">ΒΟ 102:2.8</a>.  <i>Ο αόρατος Θεός εκδηλώθηκε</i>: <a href="/el/The_Urantia_Book/32#p4_7">ΒΟ 32:4.7</a>.  <i>Βλέποντας Αυτόν που είναι αόρατος</i>: <a href="/el/The_Urantia_Book/127#p3_15">ΒΟ 127:3.15</a>. </li>
</ol>
</div>
