<!--
title: Ιησούς του Ναυή - Κεφάλαιο 23
description: 
published: true
date: 2023-11-8T20:18:9Z
tags: bible, bible—joshua
editor: ckeditor
dateCreated: 2022-8-14T13:24:11Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/el/Bible/Joshua/22">
          <span class="mdi mdi-arrow-left-drop-circle"></span><span class="pl-2">Ιησούς του Ναυή - Κεφάλαιο 22</span>
        </a>
        </td>
        <td>
        <a href="/el/Bible/Joshua/Index">
          <span class="mdi mdi-book-open-variant"></span><span class="pl-2">Δείκτης</span>
        </a>
        </td>
        <td>
        <a href="/el/Bible/Joshua/24">
          <span class="pr-2">Ιησούς του Ναυή - Κεφάλαιο 24</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Και μετά πολύν καιρόν αφού ο Κύριος έδωκεν εις τον Ισραήλ ανάπαυσιν από πάντων των εχθρών αυτού κύκλω, και ο Ιησούς ήτο γέρων, προβεβηκώς την ηλικίαν, </p>
<p id="v2"><sup><small>2</small></sup>  συνεκάλεσεν ο Ιησούς πάντα τον Ισραήλ, τους πρεσβυτέρους αυτών και τους αρχηγούς αυτών και τους κριτάς αυτών, και τους άρχοντας αυτών και είπε προς αυτούς, Εγώ εγήρασα, είμαι προβεβηκώς την ηλικίαν. </p>
<p id="v3"><sup><small>3</small></sup>  Και σεις είδετε πάντα όσα έκαμε Κύριος ο Θεός σας εις πάντα τα έθνη ταύτα διά σάς· διότι Κύριος ο Θεός σας, αυτός είναι ο πολεμήσας υπέρ υμών. </p>
<p id="v4"><sup><small>4</small></sup>  Ιδού, εγώ εμοίρασα διά κλήρου εις εσάς ταύτα τα εναπολειφθέντα έθνη, διά κληρονομίαν εις τας φυλάς σας, μετά πάντων των εθνών τα οποία εξωλόθρευσα, από του Ιορδάνου έως της θαλάσσης της μεγάλης, προς δυσμάς ηλίου. </p>
<p id="v5"><sup><small>5</small></sup>  Και Κύριος ο Θεός σας, αυτός θέλει εξώσει αυτούς απ' έμπροσθέν σας, και θέλει εκδιώξει αυτούς από προσώπου σας· και θέλετε κυριεύσει την γην αυτών, καθώς Κύριος ο Θεός σας υπεσχέθη προς εσάς. </p>
<p id="v6"><sup><small>6</small></sup>  Ανδρίζεσθε λοιπόν σφόδρα εις το να φυλάττητε και να εκτελήτε πάντα τα γεγραμμένα εν τω βιβλίω του νόμου του Μωϋσέως, διά να μη εκκλίνητε απ' αυτού δεξιά ή αριστερά· </p>
<p id="v7"><sup><small>7</small></sup>  διά να μη αναμιχθήτε μετά των εθνών τούτων, των εναπολειφθέντων μεταξύ σας, μηδέ να μνημονεύητε τα ονόματα των θεών αυτών, μηδέ να ομόσητε, μηδέ να λατρεύσητε αυτούς, μηδέ να προσκυνήσητε αυτούς· </p>
<p id="v8"><sup><small>8</small></sup>  αλλ' εις Κύριον τον Θεόν σας να ήσθε προσκεκολλημένοι, καθώς εκάμετε έως της ημέρας ταύτης. </p>
<p id="v9"><sup><small>9</small></sup>  Διότι ο Κύριος εξεδίωξεν απ' έμπροσθέν σας έθνη μεγάλα και δυνατά· και ουδείς ηδυνήθη έως της σήμερον να σταθή έμπροσθέν σας· </p>
<p id="v10"><sup><small>10</small></sup>  εις από σας θέλει διώξει χιλίους· διότι Κύριος ο Θεός σας, αυτός είναι ο πολεμήσας υπέρ υμών, καθώς υπεσχέθη προς εσάς. </p>
<p id="v11"><sup><small>11</small></sup>  Προσέχετε λοιπόν σφόδρα εις εαυτούς, να αγαπάτε Κύριον τον Θεόν σας. <sup id="cite1"><a href="#fn1">[1]</a></sup></p>
<p id="v12"><sup><small>12</small></sup>  Επειδή εάν ποτέ στραφήτε οπίσω και προσκολληθήτε μετά του υπολοίπου των εθνών τούτων, μετά τούτων των εναπολειφθέντων μεταξύ σας, και συμπενθερεύσητε μετ' αυτών και αναμιχθήτε μετ' αυτών και εκείνα μεθ' υμών, </p>
<p id="v13"><sup><small>13</small></sup>  εξεύρετε βεβαίως ότι Κύριος ο Θεός σας δεν θέλει πλέον εκδιώξει απ' έμπροσθέν σας τα έθνη ταύτα· αλλά θέλουσιν είσθαι παγίδες και ενέδραι εις εσάς, και μάστιγες εις τας πλευράς σας και άκανθαι εις τους οφθαλμούς σας, εωσού εξολοθρευθήτε από της γης ταύτης της αγαθής, την οποίαν Κύριος ο Θεός σας έδωκεν εις εσάς. </p>
<p id="v14"><sup><small>14</small></sup>  Και ιδού, σήμερον εγώ πορεύομαι την οδόν πάσης της γης, και σεις γνωρίζετε εν όλη τη καρδία υμών και εν όλη τη ψυχή υμών, ότι δεν διέπεσεν ουδέ εις εκ πάντων των αγαθών λόγων, τους οποίους Κύριος ο Θεός σας ελάλησε διά σάς· πάντες ετελέσθησαν εις εσάς, ουδέ εις εξ αυτών διέπεσε. </p>
<p id="v15"><sup><small>15</small></sup>  Διά τούτο, καθώς ήλθον εφ' υμάς πάντες οι αγαθοί λόγοι, τους οποίους ελάλησε προς υμάς Κύριος ο Θεός υμών, ούτως ο Κύριος θέλει επιφέρει εφ' υμάς πάντας τους λόγους τους κακούς, εωσού εξολοθρεύση υμάς από της γης της αγαθής ταύτης, την οποίαν έδωκεν εις υμάς Κύριος ο Θεός υμών. </p>
<p id="v16"><sup><small>16</small></sup>  Όταν παραβήτε την διαθήκην Κυρίου του Θεού σας, την οποίαν προσέταξεν εις εσάς, και υπάγητε και λατρεύσητε άλλους θεούς και προσκυνήσητε αυτούς, τότε η οργή του Κυρίου θέλει εξαφθή εναντίον σας, και θέλετε αφανισθή ταχέως από της γης της αγαθής, την οποίαν έδωκεν εις εσάς. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/el/Bible/Joshua/22">
          <span class="mdi mdi-arrow-left-drop-circle"></span><span class="pl-2">Ιησούς του Ναυή - Κεφάλαιο 22</span>
        </a>
        </td>
        <td>
        <a href="/el/Bible/Joshua/Index">
          <span class="mdi mdi-book-open-variant"></span><span class="pl-2">Δείκτης</span>
        </a>
        </td>
        <td>
        <a href="/el/Bible/Joshua/24">
          <span class="pr-2">Ιησούς του Ναυή - Κεφάλαιο 24</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Παραπομπές</h2>
<div>
<ol>
  <li id="fn1"><a href="#cite1">↑</a> 23:11 <i>Αγαπώντας τον Θεό</i>: <a href="/el/The_Urantia_Book/110#p3_8">ΒΟ 110:3.8</a>.  <i>Αγαπήστε τον Κύριο υπέρτατα</i>: <a href="/el/The_Urantia_Book/131#p2_13">ΒΟ 131:2.13</a>.  <i>Αγαπάτε τον Θεό με όλη σας την καρδιά</i>: <a href="/el/The_Urantia_Book/163#p4_8">ΒΟ 163:4.8</a>.  <i>Αγαπήστε τον Θεό με όλο το μυαλό και την καρδιά</i>: <a href="/el/The_Urantia_Book/131#p10_2">ΒΟ 131:10.2</a>.  <i>Η μεγαλύτερη εντολή</i>: <a href="/el/The_Urantia_Book/174#p4_2">ΒΟ 174:4.2</a>.  <i>Αγαπήστε τον Θεό ολοκληρωτικά</i>: <a href="/el/The_Urantia_Book/131#p2_2">ΒΟ 131:2.2</a>. </li>
</ol>
</div>
