<!--
title: Έσδρας - Κεφάλαιο 10
description: 
published: true
date: 2023-11-8T20:18:9Z
tags: bible, bible—ezra
editor: ckeditor
dateCreated: 2022-8-14T13:24:11Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/el/Bible/Ezra/9">
          <span class="mdi mdi-arrow-left-drop-circle"></span><span class="pl-2">Έσδρας - Κεφάλαιο 9</span>
        </a>
        </td>
        <td>
        <a href="/el/Bible/Ezra/Index">
          <span class="mdi mdi-book-open-variant"></span><span class="pl-2">Δείκτης</span>
        </a>
        </td>
        <td>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Ενώ δε ο Έσδρας προσηύχετο και εξωμολογείτο, κλαίων και πεπτωκώς έμπροσθεν του οίκου του Θεού, συνήχθη προς αυτόν εκ του Ισραήλ σύναξις μεγάλη σφόδρα, άνδρες και γυναίκες και παιδία· διότι έκλαιεν ο λαός κλαυθμόν μέγαν. </p>
<p id="v2"><sup><small>2</small></sup>  Και απεκρίθη Σεχανίας ο υιός του Ιεχιήλ, εκ των υιών Ελάμ, και είπε προς τον Έσδραν, Ημείς ηνομήσαμεν εις τον Θεόν ημών και ελάβομεν ξένας γυναίκας εκ των λαών της γής· πλην τώρα είναι ελπίς εις τον Ισραήλ περί τούτου· </p>
<p id="v3"><sup><small>3</small></sup>  όθεν ας κάμωμεν τώρα διαθήκην προς τον Θεόν ημών, να αποβάλωμεν πάσας τας γυναίκας και τα γεννηθέντα εξ αυτών, κατά την συμβουλήν του κυρίου μου και των όσοι τρέμουσιν εις την εντολήν του Θεού ημών· και ας γείνη κατά τον νόμον· </p>
<p id="v4"><sup><small>4</small></sup>  εγέρθητι διότι το πράγμα ανήκει εις σέ· και ημείς είμεθα μετά σού· ανδρίζου και πράττε. </p>
<p id="v5"><sup><small>5</small></sup>  Τότε εγερθείς ο Έσδρας, ώρκισε τους άρχοντας των ιερέων, των Λευϊτών και παντός του Ισραήλ, ότι θέλουσι κάμει κατά τον λόγον τούτον. Και ώρκίσθησαν. </p>
<p id="v6"><sup><small>6</small></sup>  Και σηκωθείς ο Έσδρας απ' έμπροσθεν του οίκου του Θεού, υπήγεν εις το οίκημα του Ιωανάν υιού του Ελιασείβ· και ότε ήλθεν εκεί, άρτον δεν έφαγεν και ύδωρ δεν έπιε· διότι ήτο εις πένθος διά την παράβασιν των μετοικισθέντων. </p>
<p id="v7"><sup><small>7</small></sup>  Και διεκήρυξαν κατά την Ιουδαίαν και Ιερουσαλήμ προς πάντας τους υιούς της μετοικεσίας, να συναχθώσιν εις Ιερουσαλήμ· </p>
<p id="v8"><sup><small>8</small></sup>  και πας όστις δεν έλθη εντός τριών ημερών, κατά την βουλήν των αρχόντων και πρεσβυτέρων, θέλει γείνει ανάθεμα πάσα η περιουσία αυτού, και αυτός θέλει χωρισθή από της συνάξεως των μετοικισθέντων. </p>
<p id="v9"><sup><small>9</small></sup>  Και συνήχθησαν πάντες οι άνδρες Ιούδα και Βενιαμίν εις Ιερουσαλήμ εντός τριών ημερών. Ήτο ο ένατος μην και η εικοστή του μηνός· και πας ο λαός εκάθησεν εν τη πλατεία του οίκου του Θεού, τρέμων διά το πράγμα και διά την μεγάλην βροχήν. </p>
<p id="v10"><sup><small>10</small></sup>  Και εγερθείς ο Έσδρας ο ιερεύς, είπε προς αυτούς, Σεις ηνομήσατε και ελάβετε γυναίκας ξένας, διά να επιπροσθέσητε εις την παράβασιν του Ισραήλ· </p>
<p id="v11"><sup><small>11</small></sup>  τώρα λοιπόν εξομολογήθητε προς Κύριον τον Θεόν των πατέρων σας και κάμετε το θέλημα αυτού· και χωρίσθητε από των λαών της γης και από των ξένων γυναικών. </p>
<p id="v12"><sup><small>12</small></sup>  Και απεκρίθη πάσα η σύναξις και είπον μετά φωνής μεγάλης, Καθώς ελάλησας προς ημάς, ούτω να κάμωμεν· </p>
<p id="v13"><sup><small>13</small></sup>  ο λαός όμως είναι πολύς και ο καιρός πολύ βροχερός, και δεν δυνάμεθα να στεκώμεθα έξω, και το έργον δεν είναι μιας ημέρας ουδέ δύο· διότι είμεθα πολλοί οι αμαρτήσαντες εις τούτο το πράγμα· </p>
<p id="v14"><sup><small>14</small></sup>  ας διορισθώσι τώρα άρχοντες ημών εν όλη τη συνάξει, και ας έλθωσι καθ' ωρισμένους καιρούς πάντες οι λαβόντες ξένας γυναίκας εις τας πόλεις ημών, και μετ' αυτών οι πρεσβύτεροι εκάστης πόλεως και οι κριταί αυτής, εωσού η φλογερά οργή του Θεού ημών διά το πράγμα τούτο αποστραφή αφ' ημών. </p>
<p id="v15"><sup><small>15</small></sup>  Διωρίσθησαν λοιπόν εις τούτο Ιωνάθαν ο υιός του Ασαήλ, και Ιααζίας ο υιός του Τικβά· ο δε Μεσουλλάμ και ο Σαββεθαΐ, οι Λευΐται, ήσαν βοηθοί αυτών. </p>
<p id="v16"><sup><small>16</small></sup>  Και έκαμον ούτως οι υιοί της μετοικεσίας. Και ο Έσδρας ο ιερεύς και άρχοντές τινές των πατριών, κατά τους πατρικούς οίκους αυτών, και ούτοι πάντες κατ' όνομα, εχωρίσθησαν και εκάθησαν την πρώτην ημέραν του δεκάτου μηνός διά να εξετάσωσι την υπόθεσιν. </p>
<p id="v17"><sup><small>17</small></sup>  Και ετελείωσαν με πάντας τους άνδρας, τους λαβόντας ξένας γυναίκας, έως της πρώτης ημέρας του πρώτου μηνός. </p>
<p id="v18"><sup><small>18</small></sup>  Και μεταξύ των υιών των ιερέων ευρέθησαν οι λαβόντες ξένας γυναίκας, εκ των υιών του Ιησού υιού του Ιωσεδέκ και των αδελφών αυτού, ο Μαασίας και ο Ελιέζερ, και ο Ιαρείβ και ο Γεδαλίας. </p>
<p id="v19"><sup><small>19</small></sup>  Και έδωκαν τας χείρας αυτών, ότι θέλουσιν αποβάλει τας γυναίκας αυτών· και ως ένοχοι, προσέφεραν κριόν εκ του ποιμνίου διά την ανομίαν αυτών. </p>
<p id="v20"><sup><small>20</small></sup>  Και εκ των υιών του Ιμμήρ, Ανανί και Ζεβαδίας. </p>
<p id="v21"><sup><small>21</small></sup>  Και εκ των υιών του Χαρήμ, Μαασίας και Ηλίας και Σεμαΐας και Ιεχιήλ και Οζίας. </p>
<p id="v22"><sup><small>22</small></sup>  Και εκ των υιών του Πασχώρ, Ελιωηνάϊ, Μαασίας, Ισμαήλ, Ναθαναήλ, Ιωζαβάδ και Ελασά. </p>
<p id="v23"><sup><small>23</small></sup>  Εκ δε των Λευϊτών, Ιωζαβάδ και Σιμεΐ και Κελαΐας, ούτος είναι ο Κελιτά, Πεθαΐα, Ιούδας και Ελιέζερ. </p>
<p id="v24"><sup><small>24</small></sup>  Και εκ των ψαλτωδών, Ελιασείβ· και εκ των θυρωρών, Σαλλούμ και Τελέμ και Ουρεί. </p>
<p id="v25"><sup><small>25</small></sup>  Εκ δε του Ισραήλ, εκ των υιών Φαρώς, Ραμίας και Ιεζίας και Μαλχίας και Μιαμείν και Ελεάζαρ και Μαλχίας και Βεναΐας. </p>
<p id="v26"><sup><small>26</small></sup>  Και εκ των υιών Ελάμ, Ματθανίας, Ζαχαρίας και Ιεχιήλ και Αβδί και Ιερεμώθ και Ηλιά. </p>
<p id="v27"><sup><small>27</small></sup>  Και εκ των υιών Ζατθού, Ελιωηνάϊ, Ελιασείβ, Ματθανίας και Ιερεμώθ και Ζαβάδ και Αζιζά. </p>
<p id="v28"><sup><small>28</small></sup>  Εκ δε των υιών Βηβαΐ, Ιωανάν, Ανανίας, Ζαββαΐ και Αθλαΐ. </p>
<p id="v29"><sup><small>29</small></sup>  Και εκ των υιών Βανί, Μεσουλλάμ, Μαλλούχ και Αδαΐας, Ιασούβ και Σεάλ και Ραμώθ. </p>
<p id="v30"><sup><small>30</small></sup>  Και εκ των υιών Φαάθ-μωάβ, Αδνά και Χελάλ, Βεναΐας, Μαασίας, Ματθανίας, Βεζελεήλ και Βιννουΐ και Μανασσής. </p>
<p id="v31"><sup><small>31</small></sup>  Και εκ των υιών Χαρήμ, Ελιέζερ, Ιεσίας, Μαλχίας, Σεμαΐας και Συμεών, </p>
<p id="v32"><sup><small>32</small></sup>  Βενιαμίν, Μαλλούχ και Σεμαρίας. </p>
<p id="v33"><sup><small>33</small></sup>  Εκ των υιών Ασούμ, Ματθεναΐ, Ματταθά, Ζαβάδ, Ελιφελέτ, Ιερεμαΐ, Μανασσής και Σιμεΐ. </p>
<p id="v34"><sup><small>34</small></sup>  Εκ των υιών Βανί, Μααδαΐας, Αμράμ και Ουήλ, </p>
<p id="v35"><sup><small>35</small></sup>  Βεναΐας, Βεδεΐας, Χελλού, </p>
<p id="v36"><sup><small>36</small></sup>  Βανίας, Μερημώθ, Ελιασείβ, </p>
<p id="v37"><sup><small>37</small></sup>  Ματθανίας, Ματθεναΐ και Ιαασώ </p>
<p id="v38"><sup><small>38</small></sup>  και Βανί και Βιννουΐ, Σιμεΐ, </p>
<p id="v39"><sup><small>39</small></sup>  και Σελεμίας και Νάθαν και Αδαΐας, </p>
<p id="v40"><sup><small>40</small></sup>  Μαχναδεβαΐ, Σασαΐ, Σαραΐ, </p>
<p id="v41"><sup><small>41</small></sup>  Αζαρεήλ και Σελεμίας, Σεμαρίας, </p>
<p id="v42"><sup><small>42</small></sup>  Σαλλούμ, Αμαρίας και Ιωσήφ. </p>
<p id="v43"><sup><small>43</small></sup>  Εκ των υιών Νεβώ, Ιεϊήλ, Ματταθίας, Ζαβάδ, Ζεβινά, Ιαδαύ και Ιωήλ και Βεναΐας. </p>
<p id="v44"><sup><small>44</small></sup>  Πάντες ούτοι είχον λάβει ξένας γυναίκας· και τινές εξ αυτών γυναίκας, εξ ων ετεκνοποίησαν. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/el/Bible/Ezra/9">
          <span class="mdi mdi-arrow-left-drop-circle"></span><span class="pl-2">Έσδρας - Κεφάλαιο 9</span>
        </a>
        </td>
        <td>
        <a href="/el/Bible/Ezra/Index">
          <span class="mdi mdi-book-open-variant"></span><span class="pl-2">Δείκτης</span>
        </a>
        </td>
        <td>
        </td>
      </tr>
    </tbody>
  </table>
</figure>
