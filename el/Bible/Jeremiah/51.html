<!--
title: Ιερεμίας - Κεφάλαιο 51
description: 
published: true
date: 2023-11-8T20:18:10Z
tags: bible, bible—jeremiah
editor: ckeditor
dateCreated: 2022-8-14T13:24:11Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/el/Bible/Jeremiah/50">
          <span class="mdi mdi-arrow-left-drop-circle"></span><span class="pl-2">Ιερεμίας - Κεφάλαιο 50</span>
        </a>
        </td>
        <td>
        <a href="/el/Bible/Jeremiah/Index">
          <span class="mdi mdi-book-open-variant"></span><span class="pl-2">Δείκτης</span>
        </a>
        </td>
        <td>
        <a href="/el/Bible/Jeremiah/52">
          <span class="pr-2">Ιερεμίας - Κεφάλαιο 52</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Ούτω λέγει Κύριος· Ιδού, εγώ εγείρω άνεμον φθοροποιόν επί την Βαβυλώνα και επί τους κατοίκους αυτής τους υψώσαντας την καρδίαν αυτών κατ' εμού. </p>
<p id="v2"><sup><small>2</small></sup>  Και θέλω εξαποστείλει επί την Βαβυλώνα λικμητάς και θέλουσιν εκλικμήσει αυτήν και εκκενώσει την γην αυτής· διότι εν τη ημέρα της συμφοράς κυκλόθεν θέλουσιν είσθαι εναντίον αυτής. </p>
<p id="v3"><sup><small>3</small></sup>  Τοξότης επί τοξότην ας εντείνη το τόξον αυτού και επί τον πεποιθότα επί τον θώρακα αυτού· και μη φείδεσθε τους νέους αυτής· εξολοθρεύσατε άπαν το στράτευμα αυτής. </p>
<p id="v4"><sup><small>4</small></sup>  Και οι τραυματίαι θέλουσι πέσει εν τη γη των Χαλδαίων και οι κατακεκεντημένοι εν ταις οδοίς αυτής. </p>
<p id="v5"><sup><small>5</small></sup>  Διότι ο Ισραήλ δεν εγκατελείφθη ουδέ ο Ιούδας παρά του Θεού αυτού, παρά του Κυρίου των δυνάμεων, αν και η γη αυτών ενεπλήσθη ανομίας εναντίον του Αγίου του Ισραήλ. <sup id="cite1"><a href="#fn1">[1]</a></sup></p>
<p id="v6"><sup><small>6</small></sup>  Φύγετε εκ μέσου της Βαβυλώνος και διασώσατε έκαστος την ψυχήν αυτού· μη απολεσθήτε εν τη ανομία αυτής· διότι είναι καιρός εκδικήσεως του Κυρίου· ανταπόδομα αυτός ανταποδίδει εις αυτήν. </p>
<p id="v7"><sup><small>7</small></sup>  Η Βαβυλών εστάθη ποτήριον χρυσούν εν τη χειρί του Κυρίου, μεθύον πάσαν την γήν· από του οίνου αυτής έπιον τα έθνη· διά τούτο τα έθνη παρεφρόνησαν. </p>
<p id="v8"><sup><small>8</small></sup>  Έπεσεν εξαίφνης η Βαβυλών και συνετρίβη· ολολύζετε δι' αυτήν· λάβετε βάλσαμον διά τον πόνον αυτής, ίσως ιατρευθή. </p>
<p id="v9"><sup><small>9</small></sup>  Μετεχειρίσθημεν ιατρικά διά την Βαβυλώνα αλλά δεν ιατρεύθη· εγκαταλείψατε αυτήν, και ας απέλθωμεν έκαστος εις την γην αυτού· διότι η κρίσις αυτής έφθασεν εις τον ουρανόν και υψώθη έως του στερεώματος. </p>
<p id="v10"><sup><small>10</small></sup>  Ο Κύριος εφανέρωσε την δικαιοσύνην ημών· έλθετε και ας διηγηθώμεν εν Σιών το έργον Κυρίου του Θεού ημών. </p>
<p id="v11"><sup><small>11</small></sup>  Στιλβώσατε τα βέλη· πυκνώσατε τας ασπίδας· ο Κύριος ήγειρε το πνεύμα των βασιλέων των Μήδων· διότι ο σκοπός αυτού είναι εναντίον της Βαβυλώνος, διά να εξολοθρεύση αυτήν· επειδή η εκδίκησις του Κυρίου είναι εκδίκησις του ναού αυτού. </p>
<p id="v12"><sup><small>12</small></sup>  Υψώσατε σημαίαν επί τα τείχη της Βαβυλώνος, ενδυναμώσατε την φρουράν, στήσατε φυλακάς, ετοιμάσατε ενέδρας· διότι ο Κύριος και εβουλεύθη και θέλει εκτελέσει εκείνο, το οποίον ελάλησεν εναντίον των κατοίκων της Βαβυλώνος. </p>
<p id="v13"><sup><small>13</small></sup>  Ω η κατοικούσα επί υδάτων πολλών, η πλήρης θησαυρών, ήλθε το τέλος σου, το πέρας της πλεονεξίας σου. </p>
<p id="v14"><sup><small>14</small></sup>  Ο Κύριος των δυνάμεων ώμοσεν εις εαυτόν, λέγων, Εξάπαντος θέλω σε γεμίσει από ανθρώπων ως από ακρίδων, και θέλουσιν εκπέμψει αλαλαγμόν εναντίον σου. </p>
<p id="v15"><sup><small>15</small></sup>  Αυτός εποίησε την γην εν τη δυνάμει αυτού, εστερέωσε την οικουμένην εν τη σοφία αυτού και εξέτεινε τους ουρανούς εν τη συνέσει αυτού. <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v16"><sup><small>16</small></sup>  Όταν εκπέμπη την φωνήν αυτού, συνίσταται πλήθος υδάτων εν ουρανοίς, και ανάγει νεφέλας από των άκρων της γής· κάμνει αστραπάς διά βροχήν και εξάγει άνεμον εκ των θησαυρών αυτού. </p>
<p id="v17"><sup><small>17</small></sup>  Πας άνθρωπος εμωράνθη υπό της γνώσεως αυτού· πας χωνευτής κατησχύνθη από των γλυπτών· διότι ψεύδος είναι το χωνευτόν αυτού και πνοή εν αυτώ δεν υπάρχει. </p>
<p id="v18"><sup><small>18</small></sup>  Ματαιότης ταύτα, έργον πλάνης· εν καιρώ επισκέψεως αυτών θέλουσιν απολεσθή. </p>
<p id="v19"><sup><small>19</small></sup>  Η μερίς του Ιακώβ δεν είναι ως αυτά, διότι αυτός είναι ο πλάσας τα πάντα· και ο Ισραήλ είναι η ράβδος της κληρονομίας αυτού· Κύριος των δυνάμεων το όνομα αυτού. <sup id="cite4"><a href="#fn4">[4]</a></sup></p>
<p id="v20"><sup><small>20</small></sup>  Συ ήσο πέλεκύς μου, όπλα πολέμου, και διά σου συνέτριψα έθνη και διά σου εξωλόθρευσα βασίλεια· </p>
<p id="v21"><sup><small>21</small></sup>  και διά σου συνέτριψα ίππον και αναβάτην αυτού, και διά σου συνέτριψα άμαξαν και αναβάτην αυτής· </p>
<p id="v22"><sup><small>22</small></sup>  και διά σου συνέτριψα άνδρα και γυναίκα, και διά σου συνέτριψα γέροντα και νέον, και διά σου συνέτριψα νεανίσκον και παρθένον· </p>
<p id="v23"><sup><small>23</small></sup>  και διά σου συνέτριψα ποιμένα και ποίμνιον αυτού, και διά σου συνέτριψα γεωργόν και ζεύγος αυτού· και διά σου συνέτριψα στρατηγούς και άρχοντας. </p>
<p id="v24"><sup><small>24</small></sup>  Και θέλω ανταποδώσει επί την Βαβυλώνα και επί πάντας τους κατοίκους της Χαλδαίας πάσαν την κακίαν αυτών, την οποίαν έπραξαν εν Σιών ενώπιόν σας, λέγει Κύριος. </p>
<p id="v25"><sup><small>25</small></sup>  Ιδού, εγώ είμαι εναντίον σου, όρος φθοροποιόν, λέγει Κύριος, το οποίον φθείρεις πάσαν την γήν· και θέλω εκτείνει την χείρα μου επί σε και θέλω σε κατακυλίσει από των βράχων και σε καταστήσει όρος πυρίκαυστον. </p>
<p id="v26"><sup><small>26</small></sup>  Και δεν θέλουσι λάβει από σου λίθον διά γωνίαν ουδέ λίθον διά θεμέλια, αλλά θέλεις είσθαι ερήμωσις αιωνία, λέγει Κύριος. </p>
<p id="v27"><sup><small>27</small></sup>  Υψώσατε σημαίαν επί την γην, σαλπίσατε σάλπιγγα εν τοις έθνεσιν, ετοιμάσατε έθνη κατ' αυτής, παραγγείλατε κατ' αυτής, εις τα βασίλεια του Αραράτ, του Μιννί και του Ασχενάζ· καταστήσατε επ' αυτήν αρχηγούς· αναβιβάσατε ίππους ως ακρίδας ορθότριχας. </p>
<p id="v28"><sup><small>28</small></sup>  Ετοιμάσατε κατ' αυτής έθνη, τους βασιλείς των Μήδων, τους στρατηγούς αυτής και πάντας τους άρχοντας αυτής και πάσαν την γην της επικρατείας αυτής. </p>
<p id="v29"><sup><small>29</small></sup>  Και η γη θέλει σεισθή και στενάξει· διότι η βουλή του Κυρίου θέλει εκτελεσθή κατά της Βαβυλώνος, διά να καταστήση την γην της Βαβυλώνος έρημον, άνευ κατοίκου. </p>
<p id="v30"><sup><small>30</small></sup>  Οι ισχυροί της Βαβυλώνος εξέλιπον από του να πολεμώσιν, έμειναν εν τοις οχυρώμασιν· η δύναμις αυτών εξέλιπεν· έγειναν ως γυναίκες· έκαυσαν τας κατοικίας αυτής· οι μοχλοί αυτής συνετρίβησαν. </p>
<p id="v31"><sup><small>31</small></sup>  Ταχυδρόμος θέλει δράμει εις απάντησιν ταχυδρόμου και μηνυτής εις απάντησιν μηνυτού, διά να αναγγείλωσι προς τον βασιλέα της Βαβυλώνος ότι η πόλις αυτού ηλώθη από των άκρων αυτής, </p>
<p id="v32"><sup><small>32</small></sup>  και ότι αι διαβάσεις επιάσθησαν, και κατέκαυσαν εν πυρί τους καλαμώνας, και οι άνδρες του πολέμου κατετρόμαξαν. </p>
<p id="v33"><sup><small>33</small></sup>  Διότι ούτω λέγει ο Κύριος των δυνάμεων, ο Θεός του Ισραήλ. Η θυγάτηρ της Βαβυλώνος είναι ως αλώνιον, καιρός είναι να καταπατηθή· έτι ολίγον και θέλει ελθεί ο καιρός του θερισμού αυτής. </p>
<p id="v34"><sup><small>34</small></sup>  Ναβουχοδονόσορ ο βασιλεύς της Βαβυλώνος με κατέφαγε, με συνέτριψε, με κατέστησεν αγγείον άχρηστον, με κατέπιεν ως δράκων, ενέπλησε την κοιλίαν αυτού από των τρυφερών μου, με έξωσεν. </p>
<p id="v35"><sup><small>35</small></sup>  Η εις εμέ και εις την σάρκα μου αδικία ας έλθη επί την Βαβυλώνα, θέλει ειπεί η κατοικούσα την Σιών· και το αίμα μου επί τους κατοίκους της Χαλδαίας, θέλει ειπεί η Ιερουσαλήμ. </p>
<p id="v36"><sup><small>36</small></sup>  Διά τούτο ούτω λέγει Κύριος· Ιδού, εγώ θέλω διαδικάσει την δίκην σου και θέλω εκδικήσει την εκδίκησίν σου, και θέλω καταστήσει την θάλασσαν αυτής ξηράν και θέλω ξηράνει την πηγήν αυτής. </p>
<p id="v37"><sup><small>37</small></sup>  Και η Βαβυλών θέλει είσθαι εις σωρούς, κατοικητήριον θώων, θάμβος και συριγμός, άνευ κατοίκου. </p>
<p id="v38"><sup><small>38</small></sup>  Θέλουσι βρυχάσθαι ομού ως λέοντες, θέλουσιν ωρύεσθαι ως σκύμνοι λεόντων. </p>
<p id="v39"><sup><small>39</small></sup>  Θέλω κάμει αυτούς να θερμανθώσιν εν τοις συμποσίοις αυτών, και θέλω μεθύσει αυτούς, διά να ευθυμήσωσι και να υπνώσωσιν ύπνον αιώνιον και να μη εξυπνήσωσι, λέγει Κύριος. <sup id="cite5"><a href="#fn5">[5]</a></sup></p>
<p id="v40"><sup><small>40</small></sup>  Θέλω καταβιβάσει αυτούς ως αρνία εις σφαγήν, ως κριούς μετά τράγων. </p>
<p id="v41"><sup><small>41</small></sup>  Πως ηλώθη η Σησάχ και εθηρεύθη το καύχημα πάσης της γής· πως έγεινεν Βαβυλών θάμβος εν τοις έθνεσιν. </p>
<p id="v42"><sup><small>42</small></sup>  Η θάλασσα ανέβη επί την Βαβυλώνα· κατεκαλύφθη υπό του πλήθους των κυμάτων αυτής. </p>
<p id="v43"><sup><small>43</small></sup>  Αι πόλεις αυτής κατεστάθησαν θάμβος, γη άνυδρος και άβατος γη, εν ή δεν κατοικεί ουδείς άνθρωπος ουδέ υιός ανθρώπου διέρχεται δι' αυτής. </p>
<p id="v44"><sup><small>44</small></sup>  Και θέλω τιμωρήσει τον Βηλ εν Βαβυλώνι και εκβάλει εκ του στόματος αυτού όσα κατέπιε· και τα έθνη δεν θέλουσι συναχθή πλέον προς αυτόν, και αυτό το τείχος της Βαβυλώνος θέλει πέσει. <sup id="cite6"><a href="#fn6">[6]</a></sup></p>
<p id="v45"><sup><small>45</small></sup>  Λαέ μου, εξέλθετε εκ μέσου αυτής και σώσατε έκαστος την ψυχήν αυτού από της οργής του θυμού του Κυρίου· </p>
<p id="v46"><sup><small>46</small></sup>  μήποτε η καρδία σας χαυνωθή και φοβηθήτε υπό της αγγελίας ήτις θέλει ακουσθή εν τη γή· θέλει δε ελθεί αγγελία το εν έτος, και μετά τούτο η αγγελία το άλλο έτος, και καταδυναστεία εν τη γη, εξουσιαστής εναντίον εξουσιαστού. </p>
<p id="v47"><sup><small>47</small></sup>  Διά τούτο, ιδού, έρχονται ημέραι και θέλω κάμει εκδίκησιν επί τα γλυπτά της Βαβυλώνος· και πάσα η γη αυτής θέλει καταισχυνθή και πάντες οι τετραυματισμένοι αυτής θέλουσι πέσει εν τω μέσω αυτής. </p>
<p id="v48"><sup><small>48</small></sup>  Τότε οι ουρανοί και η γη και πάντα τα εν αυτοίς θέλουσιν αλαλάξει επί Βαβυλώνα· διότι οι εξολοθρευταί θέλουσιν ελθεί επ' αυτήν από βορρά, λέγει Κύριος. </p>
<p id="v49"><sup><small>49</small></sup>  Καθώς η Βαβυλών έκαμε τους τετραυματισμένους του Ισραήλ να πέσωσιν, ούτω και εν Βαβυλώνι θέλουσι πέσει οι τετραυματισμένοι πάσης της γης. </p>
<p id="v50"><sup><small>50</small></sup>  Οι εκφυγόντες την μάχαιραν, υπάγετε, μη στέκεσθε· ενθυμήθητε τον Κύριον μακρόθεν, και Ιερουσαλήμ ας αναβή επί την καρδίαν σας. </p>
<p id="v51"><sup><small>51</small></sup>  Κατησχύνθημεν, διότι ηκούσαμεν ονειδισμόν· αισχύνη κατεκάλυψε το πρόσωπον ημών· διότι εισήλθον ξένοι εις το αγιαστήριον του οίκου του Κυρίου. </p>
<p id="v52"><sup><small>52</small></sup>  Διά τούτο, ιδού, έρχονται ημέραι, λέγει Κύριος, και θέλω κάμει εκδίκησιν επί τα γλυπτά αυτής· και καθ' όλην την γην αυτής οι τετραυματισμένοι θέλουσιν οιμώζει. </p>
<p id="v53"><sup><small>53</small></sup>  Και αν η Βαβυλών αναβή έως του ουρανού και αν οχυρώση το ύψος της δυνάμεως αυτής, θέλουσιν ελθεί παρ' εμού εξολοθρευταί επ' αυτήν, λέγει Κύριος. </p>
<p id="v54"><sup><small>54</small></sup>  Φωνή κραυγής έρχεται από Βαβυλώνος και συντριμμός μέγας εκ γης Χαλδαίων, </p>
<p id="v55"><sup><small>55</small></sup>  διότι ο Κύριος εξωλόθρευσε την Βαβυλώνα και ηφάνισεν εξ αυτής την μεγάλην φωνήν· τα δε κύματα εκείνων ηχούσιν· ο θόρυβος της φωνής αυτών εξακούεται ως υδάτων πολλών· </p>
<p id="v56"><sup><small>56</small></sup>  διότι ο εξολοθρευτής ήλθεν επ' αυτήν, επί την Βαβυλώνα, και οι δυνατοί αυτής συνελήφθησαν, τα τόξα αυτών συνετρίβησαν· επειδή Κύριος ο Θεός των ανταποδόσεων θέλει εξάπαντος κάμει ανταπόδοσιν. </p>
<p id="v57"><sup><small>57</small></sup>  Και θέλω μεθύσει τους ηγεμόνας αυτής και τους σοφούς αυτής, τους στρατηγούς αυτής και τους άρχοντας αυτής και τους δυνατούς αυτής· και θέλουσι κοιμηθή ύπνον αιώνιον και δεν θέλουσιν εξυπνήσει, λέγει ο Βασιλεύς, του οποίου το όνομα είναι ο Κύριος των δυνάμεων. </p>
<p id="v58"><sup><small>58</small></sup>  Ούτω λέγει ο Κύριος των δυνάμεων· τα πλατέα τείχη της Βαβυλώνος θέλουσιν ολοτελώς κατασκαφή, και αι πύλαι αυτής αι υψηλαί θέλουσι κατακαή εν πυρί, και όσα οι λαοί εκοπίασαν θέλουσιν είσθαι εις μάτην, και όσα τα έθνη εμόχθησαν θέλουσιν είσθαι διά το πυρ. </p>
<p id="v59"><sup><small>59</small></sup>  Ο λόγος, τον οποίον Ιερεμίας ο προφήτης προσέταξεν εις τον Σεραΐαν τον υιόν του Νηρίου υιού του Μαασίου, ότε επορεύετο μετά του Σεδεκίου βασιλέως του Ιούδα εις Βαβυλώνα, κατά το τέταρτον έτος της βασιλείας αυτού· ήτο δε ο Σεραΐας κοιτωνάρχης. </p>
<p id="v60"><sup><small>60</small></sup>  Έγραψε δε ο Ιερεμίας εν ενί βιβλίω πάντα τα κακά, τα οποία έμελλον να έλθωσιν επί την Βαβυλώνα, πάντας τους λόγους τούτους τους γεγραμμένους κατά της Βαβυλώνος. </p>
<p id="v61"><sup><small>61</small></sup>  Και είπεν ο Ιερεμίας προς τον Σεραΐαν, Όταν έλθης εις την Βαβυλώνα και ίδης και αναγνώσης πάντας τους λόγους τούτους, </p>
<p id="v62"><sup><small>62</small></sup>  τότε θέλεις ειπεί, Κύριε, συ ελάλησας κατά του τόπου τούτου, διά να εξολοθρεύσης αυτόν, ώστε να μη υπάρχη ο κατοικών εν αυτώ, από ανθρώπου έως κτήνους, αλλά να ήναι ερήμωσις αιωνία. </p>
<p id="v63"><sup><small>63</small></sup>  Και αφού τελειώσης αναγινώσκων το βιβλίον τούτο, θέλεις δέσει επ' αυτό λίθον και ρίψει αυτό εις το μέσον του Ευφράτου· </p>
<p id="v64"><sup><small>64</small></sup>  και θέλεις ειπεί, Ούτω θέλει βυθισθή η Βαβυλών, και δεν θέλει σηκωθή εκ των κακών, τα οποία εγώ θέλω φέρει επ' αυτήν· και οι Βαβυλώνιοι θέλουσιν εξασθενήσει. Μέχρι τούτου είναι οι λόγοι του Ιερεμίου. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/el/Bible/Jeremiah/50">
          <span class="mdi mdi-arrow-left-drop-circle"></span><span class="pl-2">Ιερεμίας - Κεφάλαιο 50</span>
        </a>
        </td>
        <td>
        <a href="/el/Bible/Jeremiah/Index">
          <span class="mdi mdi-book-open-variant"></span><span class="pl-2">Δείκτης</span>
        </a>
        </td>
        <td>
        <a href="/el/Bible/Jeremiah/52">
          <span class="pr-2">Ιερεμίας - Κεφάλαιο 52</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Παραπομπές</h2>
<div>
<ol>
  <li id="fn1"><a href="#cite1">↑</a> 51:5 <i>Άγιος του Ισραήλ</i>: <a href="/el/The_Urantia_Book/128#p1_10">ΒΟ 128:1.10</a>. </li>
  <li id="fn2"><a href="#cite2">↑</a> 51:15 <i>Ο Θεός δημιούργησε</i>: <a href="/el/The_Urantia_Book/95#p5_9">ΒΟ 95:5.9</a>.  <i>Ο Θεός είναι παντοδύναμος</i>: <a href="/el/The_Urantia_Book/131#p10_3">ΒΟ 131:10.3</a>.  <i>Η δύναμη</i>: <a href="/el/The_Urantia_Book/131#p10_6">ΒΟ 131:10.6</a>.  <i>Παντοδύναμος</i>: <a href="/el/The_Urantia_Book/142#p3_7">ΒΟ 142:3.7</a>.  <i>Πιστός και θεϊκός δημιουργός</i>: <a href="/el/The_Urantia_Book/2#p1_2">ΒΟ 2:1.2</a>.  <i>Ο Δημιουργός</i>: <a href="/el/The_Urantia_Book/131#p10_6">ΒΟ 131:10.6</a>.  <i>Η δύναμη του Θεού</i>: <a href="/el/The_Urantia_Book/1#p1_4">ΒΟ 1:1.4</a>.  <i>Παγκόσμιος Δημιουργός</i>: <a href="/el/The_Urantia_Book/142#p3_7">ΒΟ 142:3.7</a>.  <i>Ο Θεός είναι παντοδύναμος</i>: <a href="/el/The_Urantia_Book/131#p10_3">ΒΟ 131:10.3</a>.  <i>Ο Θεός έκανε τα πάντα</i>: <a href="/el/The_Urantia_Book/6#p1_3">ΒΟ 6:1.3</a>.  <i>Ο Θεός δημιούργησε όλα τα πράγματα και τα όντα</i>: <a href="/el/The_Urantia_Book/131#p10_2">ΒΟ 131:10.2</a>. </li>
  <li id="fn3"><a href="#cite3">↑</a> 51:15-16 <i>Ο Θεός δημιούργησε τον ουρανό και τη γη</i>: <a href="/el/The_Urantia_Book/92#p6_6">ΒΟ 92:6.6</a>.  <i>Ο Θεός ως Δημιουργός των πάντων</i>: <a href="/el/The_Urantia_Book/0#p2_9">ΒΟ 0:2.9</a>.  <i>Ο Θεός δημιούργησε τον ουρανό και τη γη</i>: <a href="/el/The_Urantia_Book/1#p0_1">ΒΟ 1:0.1</a>.  <i>Δημιουργός του ουρανού και της γης</i>: <a href="/el/The_Urantia_Book/128#p1_10">ΒΟ 128:1.10</a>.  <i>Ο Θεός δημιούργησε τα πάντα</i>: <a href="/el/The_Urantia_Book/131#p2_2">ΒΟ 131:2.2</a>. </li>
  <li id="fn4"><a href="#cite4">↑</a> 51:19 <i>Πηγή όλων των πραγμάτων</i>: <a href="/el/The_Urantia_Book/3#p2_5">ΒΟ 3:2.5</a>. </li>
  <li id="fn5"><a href="#cite5">↑</a> 51:39 <i>Μη επιβίωση</i>: <a href="/el/The_Urantia_Book/49#p6_7">ΒΟ 49:6.7</a>. </li>
  <li id="fn6"><a href="#cite6">↑</a> 51:44 <i>Ανταγωνιστικοί «θεοί» Bel</i>: <a href="/el/The_Urantia_Book/95#p1_3">ΒΟ 95:1.3</a>. </li>
</ol>
</div>
