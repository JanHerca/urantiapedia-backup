<!--
title: Ιερεμίας - Κεφάλαιο 32
description: 
published: true
date: 2023-11-8T20:18:10Z
tags: bible, bible—jeremiah
editor: ckeditor
dateCreated: 2022-8-14T13:24:11Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/el/Bible/Jeremiah/31">
          <span class="mdi mdi-arrow-left-drop-circle"></span><span class="pl-2">Ιερεμίας - Κεφάλαιο 31</span>
        </a>
        </td>
        <td>
        <a href="/el/Bible/Jeremiah/Index">
          <span class="mdi mdi-book-open-variant"></span><span class="pl-2">Δείκτης</span>
        </a>
        </td>
        <td>
        <a href="/el/Bible/Jeremiah/33">
          <span class="pr-2">Ιερεμίας - Κεφάλαιο 33</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Ο λόγος ο γενόμενος προς τον Ιερεμίαν παρά Κυρίου εν τω δεκάτω έτει του Σεδεκίου βασιλέως του Ιούδα, το οποίον ήτο το δέκατον όγδοον έτος του Ναβουχοδονόσορ. </p>
<p id="v2"><sup><small>2</small></sup>  Και τότε το στράτευμα του βασιλέως της Βαβυλώνος επολιόρκει την Ιερουσαλήμ· και ο Ιερεμίας ο προφήτης ήτο κεκλεισμένος εν τη αυλή της φυλακής, της εν τω οίκω του βασιλέως του Ιούδα. </p>
<p id="v3"><sup><small>3</small></sup>  Διότι Σεδεκίας ο βασιλεύς του Ιούδα είχε κλείσει αυτόν, λέγων, Διά τι συ προφητεύεις λέγων, Ούτω λέγει Κύριος, Ιδού, εγώ θέλω παραδώσει την πόλιν ταύτην εις την χείρα του βασιλέως της Βαβυλώνος και θέλει κυριεύσει αυτήν· </p>
<p id="v4"><sup><small>4</small></sup>  και Σεδεκίας ο βασιλεύς του Ιούδα δεν θέλει εκφύγει εκ της χειρός των Χαλδαίων, αλλά θέλει βεβαίως παραδοθή εις την χείρα του βασιλέως της Βαβυλώνος και θέλει λαλήσει μετ' αυτού στόμα προς στόμα και οι οφθαλμοί αυτού θέλουσιν ιδεί τους οφθαλμούς αυτού· </p>
<p id="v5"><sup><small>5</small></sup>  και θέλει φέρει τον Σεδεκίαν εις την Βαβυλώνα και εκεί θέλει είσθαι, εωσού επισκεφθώ αυτόν, λέγει Κύριος· και εάν πολεμήσητε τους Χαλδαίους, δεν θέλετε ευδοκιμήσει. </p>
<p id="v6"><sup><small>6</small></sup>  Και είπεν ο Ιερεμίας, Έγεινε λόγος Κυρίου προς εμέ, λέγων, </p>
<p id="v7"><sup><small>7</small></sup>  Ιδού, Αναμεήλ, ο υιός του Σαλλούμ του θείου σου, θέλει ελθεί προς σε, λέγων, Αγόρασον εις σεαυτόν τον αγρόν μου τον εν Αναθώθ· διότι εις σε ανήκει το δικαίωμα εξαγοράς διά να αγοράσης αυτόν. </p>
<p id="v8"><sup><small>8</small></sup>  Και ήλθε προς εμέ Αναμεήλ, ο υιός του θείου μου, εις την αυλήν της φυλακής, κατά τον λόγον του Κυρίου, και είπε προς εμέ, Αγόρασον, παρακαλώ, τον αγρόν μου τον εν Αναθώθ, τον εν τη γη Βενιαμίν· διότι εις σε ανήκει το δικαίωμα της κληρονομίας και εις σε η εξαγορά· αγόρασον αυτόν εις σεαυτόν. Τότε εγνώρισα ότι λόγος Κυρίου ήτο ούτος. </p>
<p id="v9"><sup><small>9</small></sup>  Και ηγόρασα παρά του Αναμεήλ, υιού του θείου μου, τον αγρόν τον εν Αναθώθ και εζύγισα προς αυτόν τα χρήματα, δεκαεπτά σίκλους αργυρίου. </p>
<p id="v10"><sup><small>10</small></sup>  Και έγραψα το συμφωνητικόν και εσφράγισα και έβαλον μάρτυρας και εζύγισα τα χρήματα εν τη πλάστιγγι. </p>
<p id="v11"><sup><small>11</small></sup>  Και έλαβον το συμφωνητικόν της αγοράς, το εσφραγισμένον κατά τον νόμον και την συνήθειαν και το ανοικτόν· <sup id="cite1"><a href="#fn1">[1]</a></sup></p>
<p id="v12"><sup><small>12</small></sup>  και έδωκα το συμφωνητικόν της αγοράς εις τον Βαρούχ τον υιόν του Νηρίου υιού του Μαασίου, έμπροσθεν του Αναμεήλ υιού του θείου μου και έμπροσθεν των μαρτύρων των υπογραψάντων το συμφωνητικόν της αγοράς, έμπροσθεν πάντων των Ιουδαίων των καθημένων εν τη αυλή της φυλακής. </p>
<p id="v13"><sup><small>13</small></sup>  Και προσέταξα τον Βαρούχ έμπροσθεν αυτών, λέγων, </p>
<p id="v14"><sup><small>14</small></sup>  Ούτω λέγει ο Κύριος των δυνάμεων, ο Θεός του Ισραήλ· Λάβε τα συμφωνητικά ταύτα, το συμφωνητικόν τούτο της αγοράς και το εσφραγισμένον και το συμφωνητικόν τούτο το ανοικτόν· και θες αυτά εις αγγείον πήλινον, διά να διαμένωσιν ημέρας πολλάς. </p>
<p id="v15"><sup><small>15</small></sup>  Διότι ούτω λέγει ο Κύριος των δυνάμεων, ο Θεός του Ισραήλ· Οικίαι και αγροί και άμπελοι θέλουσιν αποκτηθή πάλιν εν ταύτη τη γη. </p>
<p id="v16"><sup><small>16</small></sup>  Αφού δε έδωκα το συμφωνητικόν, της αγοράς εις τον Βαρούχ τον υιόν του Νηρίου προσηυχήθην εις τον Κύριον, λέγων, </p>
<p id="v17"><sup><small>17</small></sup>  Ω Κύριε Θεέ· ιδού, συ έκαμες τον ουρανόν και την γην εν τη δυνάμει σου τη μεγάλη και εν τω βραχίονί σου τω εξηπλωμένω· δεν είναι ουδέν πράγμα δύσκολον εις σε. <sup id="cite2"><a href="#fn2">[2]</a></sup></p>
<p id="v18"><sup><small>18</small></sup>  Κάμνεις έλεος εις χιλιάδας και ανταποδίδεις την ανομίαν των πατέρων εις τον κόλπον των τέκνων αυτών μετ' αυτούς· ο Θεός ο μέγας, ο ισχυρός, Κύριος των δυνάμεων το όνομα αυτού, <sup id="cite3"><a href="#fn3">[3]</a></sup></p>
<p id="v19"><sup><small>19</small></sup>  μέγας εν βουλή και δυνατός εν έργοις· διότι οι οφθαλμοί σου είναι ανεωγμένοι επί πάσας τας οδούς των υιών των ανθρώπων, διά να δώσης εις έκαστον κατά τας οδούς αυτού και κατά τον καρπόν των έργων αυτού· <sup id="cite4"><a href="#fn4">[4]</a></sup></p>
<p id="v20"><sup><small>20</small></sup>  όστις έκαμες σημεία και τέρατα εν τη γη της Αιγύπτου, γνωστά έως της ημέρας ταύτης, και εν Ισραήλ και εν ανθρώποις· και έκαμες εις σεαυτόν όνομα, ως την ημέραν ταύτην. </p>
<p id="v21"><sup><small>21</small></sup>  και εξήγαγες τον λαόν σου τον Ισραήλ εκ γης Αιγύπτου με σημεία και με τέρατα και με κραταιάν χείρα και με βραχίονα εξηπλωμένον και με τρόμον μέγαν· </p>
<p id="v22"><sup><small>22</small></sup>  και έδωκας εις αυτούς την γην ταύτην, την οποίαν ώμοσας προς τους πατέρας αυτών να δώσης εις αυτούς, γην ρέουσαν γάλα και μέλι· </p>
<p id="v23"><sup><small>23</small></sup>  και εισήλθον και εκληρονόμησαν αυτήν· αλλά δεν υπήκουσαν εις την φωνήν σου ουδέ περιεπάτησαν εν τω νόμω σου· δεν έκαμον ουδέν εκ πάντων όσα προσέταξας εις αυτούς να κάμωσι· διά τούτο επέφερες επ' αυτούς άπαν τούτο το κακόν. </p>
<p id="v24"><sup><small>24</small></sup>  Ιδού, τα χαρακώματα έφθασαν εις την πόλιν, διά να κυριεύσωσιν αυτήν· και η πόλις εδόθη εις την χείρα των Χαλδαίων των πολεμούντων κατ' αυτής, εξ αιτίας της μαχαίρας και της πείνης και του λοιμού· και ό,τι ελάλησας, έγεινε· και ιδού, βλέπεις· </p>
<p id="v25"><sup><small>25</small></sup>  και συ είπας προς εμέ, Κύριε Θεέ, Αγόρασον εις σεαυτόν τον αγρόν δι' αργυρίου και παράστησον μάρτυρας· και η πόλις εδόθη εις την χείρα των Χαλδαίων. </p>
<p id="v26"><sup><small>26</small></sup>  Και έγεινε λόγος Κυρίου προς τον Ιερεμίαν, λέγων, </p>
<p id="v27"><sup><small>27</small></sup>  Ιδού, εγώ είμαι Κύριος ο Θεός πάσης σαρκός· είναι τι πράγμα δύσκολον εις εμέ; <sup id="cite5"><a href="#fn5">[5]</a></sup></p>
<p id="v28"><sup><small>28</small></sup>  διά τούτο ούτω λέγει Κύριος· Ιδού, θέλω παραδώσει την πόλιν ταύτην εις την χείρα των Χαλδαίων και εις την χείρα του Ναβουχοδονόσορ βασιλέως της Βαβυλώνος, και θέλει κυριεύσει αυτήν· </p>
<p id="v29"><sup><small>29</small></sup>  και οι Χαλδαίοι οι πολεμούντες κατά της πόλεως ταύτης θέλουσιν ελθεί και βάλει πυρ εις την πόλιν ταύτην και κατακαύσει αυτήν και τας οικίας, επί τα δώματα των οποίων εθυμίαζον εις τον Βάαλ και έκαμνον σπονδάς εις άλλους θεούς, διά να με παροργίσωσι. </p>
<p id="v30"><sup><small>30</small></sup>  Διότι οι υιοί Ισραήλ και οι υιοί Ιούδα κακόν μόνον έκαμνον ενώπιόν μου εκ νεότητος αυτών· διότι οι υιοί Ισραήλ άλλο δεν έκαμνον, παρά να με παροργίζωσι διά των έργων των χειρών αυτών, λέγει Κύριος. </p>
<p id="v31"><sup><small>31</small></sup>  Διότι η πόλις αύτη εστάθη εις εμέ ερεθισμός της οργής μου και του θυμού μου, αφ' ης ημέρας ωκοδόμησαν αυτήν έως της ημέρας ταύτης, διά να απορρίψω αυτήν απ' έμπροσθέν μου, </p>
<p id="v32"><sup><small>32</small></sup>  ένεκεν πάσης της κακίας των υιών Ισραήλ και των υιών Ιούδα, την οποίαν έκαμον διά να με παροργίσωσιν, αυτοί, οι βασιλείς αυτών, οι άρχοντες αυτών, οι ιερείς αυτών και οι προφήται αυτών και οι άνδρες Ιούδα και οι κάτοικοι της Ιερουσαλήμ. </p>
<p id="v33"><sup><small>33</small></sup>  Και έστρεψαν νώτα προς εμέ και ουχί πρόσωπον· και εδίδασκον αυτούς εγειρόμενος πρωΐ και διδάσκων, πλην δεν ήκουσαν, ώστε να λάβωσι παιδείαν· </p>
<p id="v34"><sup><small>34</small></sup>  αλλ' έθεσαν τα βδελύγματα αυτών εν τω οίκω, εφ' ον εκλήθη το όνομά μου, διά να μιάνωσιν αυτόν. </p>
<p id="v35"><sup><small>35</small></sup>  Και ωκοδόμησαν τους υψηλούς τόπους του Βάαλ τους εν τη φάραγγι του υιού Εννόμ, διά να διαπεράσωσι τους υιούς αυτών και τας θυγατέρας αυτών διά του πυρός εις τον Μολόχ· το οποίον δεν προσέταξα εις αυτούς ουδέ ανέβη επί την καρδίαν μου, να πράξωσι το βδέλυγμα τούτο, ώστε να κάμωσι τον Ιούδαν να αμαρτάνη. <sup id="cite6"><a href="#fn6">[6]</a></sup></p>
<p id="v36"><sup><small>36</small></sup>  Και τώρα διά ταύτα ούτω λέγει Κύριος, ο Θεός του Ισραήλ, περί της πόλεως ταύτης, περί ης υμείς λέγετε, Θέλει παραδοθή εις την χείρα του βασιλέως της Βαβυλώνος, διά μαχαίρας και διά πείνης και διά λοιμού· </p>
<p id="v37"><sup><small>37</small></sup>  ιδού, θέλω συνάξει αυτούς εκ πάντων των τόπων, όπου εδίωξα αυτούς εν τη οργή μου και εν τω θυμώ μου και εν τη μεγάλη αγανακτήσει μου· και θέλω επιστρέψει αυτούς εις τον τόπον τούτον και θέλω κατοικίσει αυτούς εν ασφαλεία· </p>
<p id="v38"><sup><small>38</small></sup>  και θέλουσιν είσθαι λαός μου και εγώ θέλω είσθαι Θεός αυτών· </p>
<p id="v39"><sup><small>39</small></sup>  και θέλω δώσει εις αυτούς καρδίαν μίαν και οδόν μίαν, διά να με φοβώνται πάσας τας ημέρας, διά το καλόν αυτών και των τέκνων αυτών μετ' αυτούς· </p>
<p id="v40"><sup><small>40</small></sup>  και θέλω κάμει διαθήκην αιώνιον προς αυτούς, ότι δεν θέλω αποστρέψει απ' οπίσω αυτών, διά να αγαθοποιώ αυτούς· και θέλω δώσει τον φόβον μου εις τας καρδίας αυτών, διά να μη αποστατήσωσιν απ' εμού· <sup id="cite7"><a href="#fn7">[7]</a></sup></p>
<p id="v41"><sup><small>41</small></sup>  και θέλω ευφραίνεσθαι επ' αυτούς εις το να αγαθοποιώ αυτούς, και θέλω φυτεύσει αυτούς εν τη γη ταύτη κατά αλήθειαν, εξ όλης μου της καρδίας και εξ όλης μου της ψυχής. </p>
<p id="v42"><sup><small>42</small></sup>  Διότι ούτω λέγει Κύριος· Καθώς επέφερα επί τούτον τον λαόν πάντα ταύτα τα μεγάλα κακά, ούτω θέλω επιφέρει επ' αυτούς πάντα τα αγαθά, τα οποία εγώ ελάλησα περί αυτών. </p>
<p id="v43"><sup><small>43</small></sup>  Και θέλουσιν αποκτηθή αγροί εν τη γη ταύτη, περί της οποίας σεις λέγετε, Είναι έρημος χωρίς ανθρώπου ή κτήνους· παρεδόθη εις την χείρα των Χαλδαίων. </p>
<p id="v44"><sup><small>44</small></sup>  Θέλουσιν αγοράζει αγρούς δι' αργυρίου και υπογράφει συμφωνητικά και σφραγίζει και θέλουσι παριστάνει μάρτυρας, εν τη γη Βενιαμίν και εν τοις πέριξ Ιερουσαλήμ και εν ταις πόλεσι του Ιούδα και εν ταις πόλεσι της ορεινής και εν ταις πόλεσι της πεδινής και εν ταις πόλεσι του νότου· διότι θέλω επιστρέψει την αιχμαλωσίαν αυτών, λέγει Κύριος. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/el/Bible/Jeremiah/31">
          <span class="mdi mdi-arrow-left-drop-circle"></span><span class="pl-2">Ιερεμίας - Κεφάλαιο 31</span>
        </a>
        </td>
        <td>
        <a href="/el/Bible/Jeremiah/Index">
          <span class="mdi mdi-book-open-variant"></span><span class="pl-2">Δείκτης</span>
        </a>
        </td>
        <td>
        <a href="/el/Bible/Jeremiah/33">
          <span class="pr-2">Ιερεμίας - Κεφάλαιο 33</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Παραπομπές</h2>
<div>
<ol>
  <li id="fn1"><a href="#cite1">↑</a> 32:11 <i>Είναι το έθιμο</i>: <a href="/el/The_Urantia_Book/70#p11_6">ΒΟ 70:11.6</a>. </li>
  <li id="fn2"><a href="#cite2">↑</a> 32:17 <i>Δημιουργός του ουρανού και της γης</i>: <a href="/el/The_Urantia_Book/128#p1_10">ΒΟ 128:1.10</a>.  <i>Ο Θεός δημιούργησε όλα τα πράγματα και τα όντα</i>: <a href="/el/The_Urantia_Book/131#p10_2">ΒΟ 131:10.2</a>.  <i>Ο Θεός δημιούργησε τον ουρανό και τη γη</i>: <a href="/el/The_Urantia_Book/131#p2_2">ΒΟ 131:2.2</a>.  <i>Ο Θεός δημιούργησε</i>: <a href="/el/The_Urantia_Book/95#p5_9">ΒΟ 95:5.9</a>.  <i>Ο Θεός είναι παντοδύναμος</i>: <a href="/el/The_Urantia_Book/131#p10_3">ΒΟ 131:10.3</a>.  <i>Ο Δημιουργός</i>: <a href="/el/The_Urantia_Book/131#p10_6">ΒΟ 131:10.6</a>.  <i>Πιστός και θεϊκός δημιουργός</i>: <a href="/el/The_Urantia_Book/2#p1_2">ΒΟ 2:1.2</a>.  <i>Η δύναμη του Θεού</i>: <a href="/el/The_Urantia_Book/1#p1_4">ΒΟ 1:1.4</a>.  <i>Ο Θεός έκανε τα πάντα</i>: <a href="/el/The_Urantia_Book/6#p1_3">ΒΟ 6:1.3</a>.  <i>Ο Θεός ως δημιουργός του ουρανού, της γης</i>: <a href="/el/The_Urantia_Book/0#p2_9">ΒΟ 0:2.9</a>.  <i>Ο Θεός δημιούργησε τον ουρανό και τη γη</i>: <a href="/el/The_Urantia_Book/92#p6_6">ΒΟ 92:6.6</a>.  <i>Ο Θεός δημιούργησε τον ουρανό και τη γη</i>: <a href="/el/The_Urantia_Book/1#p0_1">ΒΟ 1:0.1</a>.  <i>Παντοδύναμος</i>: <a href="/el/The_Urantia_Book/142#p3_7">ΒΟ 142:3.7</a>.  <i>Η δύναμη</i>: <a href="/el/The_Urantia_Book/131#p10_6">ΒΟ 131:10.6</a>.  <i>Παγκόσμιος Δημιουργός</i>: <a href="/el/The_Urantia_Book/142#p3_7">ΒΟ 142:3.7</a>.  <i>Μέρος 1: Όλα είναι πιθανά</i>: <a href="/el/The_Urantia_Book/2#p1_2">ΒΟ 2:1.2</a>. </li>
  <li id="fn3"><a href="#cite3">↑</a> 32:18-19 <i>Ο Θεός είναι αμετάβλητος, αλάθητος</i>: <a href="/el/The_Urantia_Book/2#p2_2">ΒΟ 2:2.2</a>. </li>
  <li id="fn4"><a href="#cite4">↑</a> 32:19 <i>Μέρος 2: Εξαιρετική συμβουλή</i>: <a href="/el/The_Urantia_Book/97#p6_4">ΒΟ 97:6.4</a>. </li>
  <li id="fn5"><a href="#cite5">↑</a> 32:27 <i>Με τον Θεό, τίποτα δεν είναι αδύνατο</i>: <a href="/el/The_Urantia_Book/163#p3_2">ΒΟ 163:3.2</a>.  <i>Με τον Θεό όλα είναι δυνατά</i>: <a href="/el/The_Urantia_Book/3#p2_2">ΒΟ 3:2.2</a>.  <i>Με τον Θεό τίποτα δεν είναι αδύνατο</i>: <a href="/el/The_Urantia_Book/26#p5_3">ΒΟ 26:5.3</a>.  <i>Όλα είναι δυνατά στους πιστούς</i>: <a href="/el/The_Urantia_Book/158#p5_2">ΒΟ 158:5.2</a>.  <i>Θεός όλων των λαών</i>: <a href="/el/The_Urantia_Book/97#p6_2">ΒΟ 97:6.2</a>.  <i>Με τον Θεό όλα είναι δυνατά</i>: <a href="/el/The_Urantia_Book/131#p10_2">ΒΟ 131:10.2</a>. </li>
  <li id="fn6"><a href="#cite6">↑</a> 32:35 <i>Ευλάβεια φωτιάς</i>: <a href="/el/The_Urantia_Book/85#p4_4">ΒΟ 85:4.4</a>. </li>
  <li id="fn7"><a href="#cite7">↑</a> 32:40 <i>Νόμος γραμμένος στις καρδιές των ανθρώπων</i>: <a href="/el/The_Urantia_Book/121#p7_5">ΒΟ 121:7.5</a>. </li>
</ol>
</div>
