<!--
title: Ιερεμίας - Κεφάλαιο 3
description: 
published: true
date: 2022-8-14T13:24:11Z
tags: 
editor: ckeditor
dateCreated: 2022-8-14T13:24:11Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/el/Bible/Jeremiah/2">Ιερεμίας - Κεφάλαιο 2</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/el/Bible/Jeremiah/Index">Δείκτης</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/el/Bible/Jeremiah/4">Ιερεμίας - Κεφάλαιο 4</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Λέγουσιν, Εάν τις αποβάλη την γυναίκα αυτού και αναχωρήση από αυτού και γείνη άλλου ανδρός, θέλει επιστρέψει πάλιν εκείνος προς αυτήν; η γη εκείνη δεν θέλει όλως μιανθή; συ επόρνευσας μεν μετά πολλών εραστών· επίστρεψον δε πάλιν προς εμέ, λέγει Κύριος. </p>
<p id="v2"><sup><small>2</small></sup>  Σήκωσον τους οφθαλμούς σου προς τους υψηλούς τόπους, και ιδέ που δεν εσέλγησας. Εν ταις οδοίς εκάθησας δι' αυτούς, ως ο Άραψ εν τη ερήμω, και εμίανας την γην με τας πορνείας σου και με την κακίαν σου. </p>
<p id="v3"><sup><small>3</small></sup>  Διά τούτο εκρατήθησαν αι βροχαί, και δεν έγεινε βροχή όψιμος· και συ είχες το μέτωπον της πόρνης, απέβαλες πάσαν εντροπήν. </p>
<p id="v4"><sup><small>4</small></sup>  Δεν θέλεις κράζει από του νυν προς εμέ, Πάτερ μου, συ είσαι ο οδηγός της νεότητός μου; </p>
<p id="v5"><sup><small>5</small></sup>  Θέλει διατηρεί την οργήν αυτού διαπαντός; θέλει φυλάττει αυτήν έως τέλους; ιδού, ελάλησας και έπραξας τα κακά, όσον ηδυνήθης. </p>
<p id="v6"><sup><small>6</small></sup>  Ο Κύριος είπεν έτι προς εμέ εν ταις ημέραις Ιωσίου του βασιλέως, Είδες εκείνα, τα οποία Ισραήλ η αποστάτις έπραξεν; υπήγεν επί παν υψηλόν όρος και υποκάτω παντός πρασίνου δένδρου και επόρνευσεν εκεί. </p>
<p id="v7"><sup><small>7</small></sup>  Και αφού έπραξε πάντα ταύτα, είπα, Επίστρεψον προς εμέ· και δεν επέστρεψε. Και είδε τούτο Ιούδας η άπιστος αυτής αδελφή. </p>
<p id="v8"><sup><small>8</small></sup>  Και είδον ότι ενώ επειδή Ισραήλ η αποστάτις εμοίχευσεν εγώ απέπεμψα αυτήν και έδωκα εις αυτήν το γράμμα του διαζυγίου αυτής, Ιούδας η άπιστος αυτής αδελφή δεν εφοβήθη αλλ' υπήγε και επόρνευσε και αυτή. </p>
<p id="v9"><sup><small>9</small></sup>  Και με την διαφήμισιν της πορνείας αυτής εμίανε τον τόπον και εμοίχευσε μετά των λίθων και μετά των ξύλων. </p>
<p id="v10"><sup><small>10</small></sup>  Και εν πάσι τούτοις Ιούδας η άπιστος αυτής αδελφή δεν επέστρεψε προς εμέ εξ όλης της καρδίας αυτής αλλά ψευδώς, λέγει Κύριος. </p>
<p id="v11"><sup><small>11</small></sup>  Και είπε Κύριος προς εμέ, Ισραήλ η αποστάτις εδικαίωσεν εαυτήν περισσότερον παρά Ιούδας η άπιστος. </p>
<p id="v12"><sup><small>12</small></sup>  Ύπαγε και διακήρυξον τους λόγους τούτους προς τον βορράν και ειπέ, Επίστρεψον, Ισραήλ η αποστάτις, λέγει Κύριος, και δεν θέλω κάμει να πέση η οργή μου εφ' υμάς· διότι ελεήμων είμαι, λέγει Κύριος· δεν θέλω φυλάττει την οργήν διαπαντός. <sup id="cite1"><a href="#fn1">[1]</a></sup></p>
<p id="v13"><sup><small>13</small></sup>  Μόνον γνώρισον την ανομίαν σου, ότι ημάρτησας εις Κύριον τον Θεόν σου, και διήρεσας τας οδούς σου εις τους ξένους υποκάτω παντός πρασίνου δένδρου, και δεν υπηκούσατε εις την φωνήν μου, λέγει Κύριος. </p>
<p id="v14"><sup><small>14</small></sup>  Επιστρέψατε, υιοί αποστάται, λέγει Κύριος, αν και εγώ σας απεστράφην· και θέλω σας λάβει ένα εκ πόλεως και δύο εκ συγγενείας και θέλω σας εισάξει εις την Σιών· </p>
<p id="v15"><sup><small>15</small></sup>  και θέλω σας δώσει ποιμένας κατά την καρδίαν μου και θέλουσι σας ποιμάνει εν γνώσει και συνέσει. </p>
<p id="v16"><sup><small>16</small></sup>  Και όταν πληθυνθήτε και αυξηνθήτε επί της γης, εν εκείναις ταις ημέραις, λέγει Κύριος, δεν θέλουσι προφέρει πλέον, Η κιβωτός της διαθήκης του Κυρίου, ουδέ θέλει αναβή επί καρδίαν αυτών, ουδέ θέλουσιν ενθυμηθή αυτήν, ουδέ θέλουσιν επισκεφθή, ουδέ θέλει κατασκευασθή πλέον. </p>
<p id="v17"><sup><small>17</small></sup>  Εν εκείνω τω καιρώ θέλουσιν ονομάσει την Ιερουσαλήμ· θρόνον του Κυρίου· και πάντα τα έθνη θέλουσι συναχθή προς αυτήν εν τω ονόματι του Κυρίου, προς την Ιερουσαλήμ· και δεν θέλουσι περιπατήσει πλέον οπίσω της ορέξεως της πονηράς αυτών καρδίας. </p>
<p id="v18"><sup><small>18</small></sup>  Εν εκείναις ταις ημέραις ο οίκος Ιούδα θέλει περιπατήσει μετά του οίκου Ισραήλ, και θέλουσιν ελθεί ομού από της γης του βορρά, εις την γην την οποίαν εκληροδότησα εις τους πατέρας σας. </p>
<p id="v19"><sup><small>19</small></sup>  Αλλ' εγώ είπα, Πως θέλω σε κατατάξει μεταξύ των τέκνων και δώσει εις σε γην επιθυμητήν, ένδοξον κληρονομίαν των δυνάμεων των εθνών; Και είπα, Συ θέλεις με κράξει, Πάτερ μου· και δεν θέλεις αποστρέψει από όπισθέν μου. <sup id="cite2"><a href="#fn2">[2]</a></sup></p>
<p id="v20"><sup><small>20</small></sup>  Βεβαίως καθώς γυνή αθετεί εις τον άνδρα αυτής, ούτως ηθετήσατε εις εμέ, οίκος Ισραήλ, λέγει Κύριος. </p>
<p id="v21"><sup><small>21</small></sup>  Φωνή ηκούσθη επί των υψηλών τόπων, κλαυθμός και δεήσεις των υιών Ισραήλ· διότι διέστρεψαν την οδόν αυτών, ελησμόνησαν Κύριον τον Θεόν αυτών. </p>
<p id="v22"><sup><small>22</small></sup>  Επιστρέψατε, υιοί αποστάται, και θέλω ιατρεύσει τας αποστασίας σας. Ιδού, ημείς ερχόμεθα προς σέ· διότι συ είσαι Κύριος ο Θεός ημών. </p>
<p id="v23"><sup><small>23</small></sup>  Τωόντι εις μάτην ελπίζεται σωτηρία εκ των λόφων και εκ του πλήθους των ορέων· μόνον εν Κυρίω τω Θεώ ημών είναι η σωτηρία του Ισραήλ. <sup id="cite3"><a href="#fn3">[3]</a></sup></p>
<p id="v24"><sup><small>24</small></sup>  Διότι η αισχύνη κατέφαγε τον κόπον των πατέρων ημών εκ της νεότητος ημών· τα ποίμνια αυτών και τας αγέλας αυτών, τους υιούς αυτών και τας θυγατέρας αυτών. </p>
<p id="v25"><sup><small>25</small></sup>  Εν τη αισχύνη ημών κατακείμεθα, και η ατιμία ημών καλύπτει ημάς· διότι ημαρτήσαμεν εις Κύριον τον Θεόν ημών, ημείς και οι πατέρες ημών, εκ της νεότητος ημών έως της ημέρας ταύτης, και δεν υπηκούσαμεν εις την φωνήν Κυρίου του Θεού ημών. </p>
<h2>Παραπομπές</h2>
<div>
<ol>
  <li id="fn1"><a href="#cite1">↑</a> 3:12 <i>Ο Θεός είπε να είναι θυμωμένος</i>: <a href="/el/The_Urantia_Book/4#p3_2">ΒΟ 4:3.2</a>.  <i>Παντοδύναμος</i>: <a href="/el/The_Urantia_Book/142#p3_7">ΒΟ 142:3.7</a>.  <i>Το Έλεος</i>: <a href="/el/The_Urantia_Book/131#p10_6">ΒΟ 131:10.6</a>.  <i>Ο Θεός απολαμβάνει το έλεος</i>: <a href="/el/The_Urantia_Book/143#p1_6">ΒΟ 143:1.6</a>.  <i>Διακονία ελέους</i>: <a href="/el/The_Urantia_Book/6#p3_2">ΒΟ 6:3.2</a>.  <i>Ο Θεός είναι ελεήμων</i>: <a href="/el/The_Urantia_Book/2#p5_7">ΒΟ 2:5.7</a>. </li>
  <li id="fn2"><a href="#cite2">↑</a> 3:19 <i>Ο Θεός είναι ο Πατέρας ΜΟΥ</i>: <a href="/el/The_Urantia_Book/131#p10_5">ΒΟ 131:10.5</a>.  <i>Θεός: Πατέρας όλων των ανθρώπων</i>: <a href="/el/The_Urantia_Book/194#p4_6">ΒΟ 194:4.6</a>.  <i>Σχέση πατέρα-παιδιού</i>: <a href="/el/The_Urantia_Book/131#p10_6">ΒΟ 131:10.6</a>.  <i>Σχέση πατέρα-παιδιού</i>: <a href="/el/The_Urantia_Book/131#p10_8">ΒΟ 131:10.8</a>.  <i>Ο Θεός είναι ο πατέρας μας</i>: <a href="/el/The_Urantia_Book/141#p4_2">ΒΟ 141:4.2</a>.  <i>Ο Θεός είναι ο πατέρας μας</i>: <a href="/el/The_Urantia_Book/149#p6_8">ΒΟ 149:6.8</a>. </li>
  <li id="fn3"><a href="#cite3">↑</a> 3:23 <i>Ιερά βουνά</i>: <a href="/el/The_Urantia_Book/85#p1_5">ΒΟ 85:1.5</a>. </li>
</ol>
</div>
