<!--
title: Ιερεμίας - Κεφάλαιο 10
description: 
published: true
date: 2022-9-13T21:57:44Z
tags: 
editor: ckeditor
dateCreated: 2022-8-14T13:24:11Z
-->

<figure class="table chapter-navigator">
  <table>
    <tbody>
      <tr>
        <td><a href="/el/Bible/Jeremiah/9">Ιερεμίας - Κεφάλαιο 9</a></td>
        <td><a href="/el/Bible/Jeremiah/Index">Δείκτης</a></td>
        <td><a href="/el/Bible/Jeremiah/11">Ιερεμίας - Κεφάλαιο 11</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Ακούσατε τον λόγον, τον οποίον ο Κύριος λαλεί προς εσάς, οίκος Ισραήλ. </p>
<p id="v2"><sup><small>2</small></sup>  Ούτω λέγει Κύριος· Μη μανθάνετε την οδόν των εθνών και εις τα σημεία του ουρανού μη πτοείσθε, διότι τα έθνη πτοούνται εις αυτά. </p>
<p id="v3"><sup><small>3</small></sup>  Διότι τα νόμιμα των λαών είναι μάταια, διότι κόπτουσι ξύλον εκ του δάσους, έργον χειρών τέκτονος με τον πέλεκυν. </p>
<p id="v4"><sup><small>4</small></sup>  Καλλωπίζουσιν αυτό με άργυρον και χρυσόν· στερεόνουσιν αυτό με καρφία και με σφύρας, διά να μη κινήται. </p>
<p id="v5"><sup><small>5</small></sup>  Είναι όρθια ως φοίνιξ, αλλά δεν λαλούσιν· έχουσι χρείαν να βαστάζωνται, διότι δεν δύνανται να περιπατήσωσι. Μη φοβείσθε αυτά· διότι δεν δύνανται να κακοποιήσωσιν, ουδέ είναι δυνατόν εις αυτά να αγαθοποιήσωσι. </p>
<p id="v6"><sup><small>6</small></sup>  Δεν υπάρχει όμοιός σου, Κύριε· είσαι μέγας και μέγα το όνομά σου εν δυνάμει. <sup id="cite1"><a href="#fn1">[1]</a></sup></p>
<p id="v7"><sup><small>7</small></sup>  Τις δεν ήθελε σε φοβείσθαι, Βασιλεύ των εθνών; διότι εις σε ανήκει τούτο, διότι μεταξύ πάντων των σοφών των εθνών και εν πάσι τοις βασιλείοις αυτών δεν υπάρχει όμοιός σου. </p>
<p id="v8"><sup><small>8</small></sup>  Αλλ' είναι παντάπασι κτηνώδεις και άφρονες· διδασκαλία ματαιοτήτων είναι το ξύλον. </p>
<p id="v9"><sup><small>9</small></sup>  Αργύριον κεχυμένον εις πλάκας εφέρθη από Θαρσείς και χρυσίον από Ουφάζ, έργον τεχνίτου και χειρών χρυσοχόου· κυανούν και πορφυρούν είναι το ένδυμα αυτών· έργον σοφών πάντα ταύτα. </p>
<p id="v10"><sup><small>10</small></sup>  Αλλ' ο Κύριος είναι Θεός αληθινός, είναι Θεός ζων και βασιλεύς αιώνιος· εν τη οργή αυτού η γη θέλει σεισθή και τα έθνη δεν θέλουσιν ανθέξει εις την αγανάκτησιν αυτού. <sup id="cite2"><a href="#fn2">[2]</a></sup></p>
<p id="v11"><sup><small>11</small></sup>  Ούτω θέλετε ειπεί προς αυτούς· οι θεοί, οίτινες δεν έκαμον τον ουρανόν και την γην, θέλουσιν αφανισθή από της γης και υποκάτωθεν του ουρανού τούτου. <sup id="cite3"><a href="#fn3">[3]</a></sup></p>
<p id="v12"><sup><small>12</small></sup>  Αυτός εποίησε την γην διά της δυνάμεως αυτού, εστερέωσε την οικουμένην εν τη σοφία αυτού, και εξέτεινε τους ουρανούς εν τη συνέσει αυτού. <sup id="cite4"><a href="#fn4">[4]</a></sup></p>
<p id="v13"><sup><small>13</small></sup>  Όταν εκπέμπη την φωνήν αυτού, συνίσταται πλήθος υδάτων εν ουρανοίς, και ανάγει νεφέλας από των άκρων της γής· κάμνει αστραπάς διά βροχήν και εξάγει άνεμον από των θησαυρών αυτού. <sup id="cite5"><a href="#fn5">[5]</a></sup></p>
<p id="v14"><sup><small>14</small></sup>  Πας άνθρωπος εμωράνθη υπό της γνώσεως αυτού, πας χωνευτής κατησχύνθη υπό των γλυπτών· διότι ψεύδος είναι το χωνευτόν αυτού και πνοή δεν υπάρχει εν αυτώ. </p>
<p id="v15"><sup><small>15</small></sup>  Ματαιότης ταύτα, έργον πλάνης· εν τω καιρώ της επισκέψεως αυτών θέλουσιν απολεσθή. </p>
<p id="v16"><sup><small>16</small></sup>  Η μερίς του Ιακώβ δεν είναι ως αυτά· διότι αυτός είναι ο πλάσας τα πάντα, και ο Ισραήλ είναι η ράβδος της κληρονομίας αυτού· Κύριος των δυνάμεων το όνομα αυτού. <sup id="cite6"><a href="#fn6">[6]</a></sup></p>
<p id="v17"><sup><small>17</small></sup>  Σύναξον εκ της γης την περιουσίαν σου, συ, η κατοικούσα εν οχυρώματι. </p>
<p id="v18"><sup><small>18</small></sup>  Διότι ούτω λέγει Κύριος· Ιδού, εγώ θέλω εκσφενδονίσει τους κατοίκους της γης ταύτην την φοράν και θέλω στενοχωρήσει αυτούς, ώστε να εύρωσιν αυτό. </p>
<p id="v19"><sup><small>19</small></sup>  Ουαί εις εμέ διά την θραύσίν μου· η πληγή μου είναι οδυνηρά. αλλ' εγώ είπα, Τωόντι τούτο είναι πόνος μου, και πρέπει να υποφέρω αυτόν. </p>
<p id="v20"><sup><small>20</small></sup>  Η σκηνή μου ηρημώθη και πάντα τα σχοινία μου κατεκόπησαν· οι υιοί μου εχωρίσθησαν απ' εμού και δεν υπάρχουσι· δεν υπάρχει πλέον ο εκτείνων την σκηνήν μου και σηκόνων τα παραπετάσματά μου. </p>
<p id="v21"><sup><small>21</small></sup>  Επειδή οι ποιμένες εμωράνθησαν και τον Κύριον δεν εξεζήτησαν, διά τούτο δεν θέλουσιν ευοδωθή και πάντα τα ποίμνια αυτών θέλουσι διασκορπισθή. </p>
<p id="v22"><sup><small>22</small></sup>  Ιδού, ήχος θορύβου έρχεται και συγκίνησις μεγάλη εκ της γης του βορρά, διά να καταστήση τας πόλεις του Ιούδα ερήμωσιν, κατοικίαν θώων. </p>
<p id="v23"><sup><small>23</small></sup>  Κύριε, γνωρίζω ότι η οδός του ανθρώπου δεν εξαρτάται απ' αυτού· του περιπατούντος ανθρώπου δεν είναι το να κατευθύνη τα διαβήματα αυτού. </p>
<p id="v24"><sup><small>24</small></sup>  Κύριε, παίδευσόν με, πλην εν κρίσει· μη εν τω θυμώ σου, διά να μη με συντελέσης. </p>
<p id="v25"><sup><small>25</small></sup>  Έκχεε τον θυμόν σου επί τα έθνη τα μη γνωρίζοντά σε, και επί γενεάς, αίτινες δεν επικαλούνται το όνομά σου· διότι κατέφαγον τον Ιακώβ και κατηνάλωσαν αυτόν και κατέφθειραν αυτόν και ηρήμωσαν την κατοικίαν αυτού. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/el/Bible/Jeremiah/9">Ιερεμίας - Κεφάλαιο 9</a></td>
        <td><a href="/el/Bible/Jeremiah/Index">Δείκτης</a></td>
        <td><a href="/el/Bible/Jeremiah/11">Ιερεμίας - Κεφάλαιο 11</a></td>
      </tr>
    </tbody>
  </table>
</figure>
<h2>Παραπομπές</h2>
<div>
<ol>
  <li id="fn1"><a href="#cite1">↑</a> 10:6-7 <i>Θεός όλων των εθνών</i>: <a href="/el/The_Urantia_Book/97#p6_2">ΒΟ 97:6.2</a>. </li>
  <li id="fn2"><a href="#cite2">↑</a> 10:10 <i>Η βασιλεία ως παρούσα πραγματικότητα</i>: <a href="/el/The_Urantia_Book/170#p1_2">ΒΟ 170:1.2</a>. </li>
  <li id="fn3"><a href="#cite3">↑</a> 10:11-12 <i>Ο Θεός ως δημιουργός του ουρανού, της γης</i>: <a href="/el/The_Urantia_Book/0#p2_9">ΒΟ 0:2.9</a>.  <i>Ο Θεός δημιούργησε τον ουρανό και τη γη</i>: <a href="/el/The_Urantia_Book/131#p2_2">ΒΟ 131:2.2</a>.  <i>Ο Θεός δημιούργησε</i>: <a href="/el/The_Urantia_Book/95#p5_9">ΒΟ 95:5.9</a>.  <i>Ο Θεός έκανε τα πάντα</i>: <a href="/el/The_Urantia_Book/6#p1_3">ΒΟ 6:1.3</a>.  <i>Πιστός και θεϊκός δημιουργός</i>: <a href="/el/The_Urantia_Book/2#p1_2">ΒΟ 2:1.2</a>.  <i>Ο Θεός δημιούργησε τον ουρανό και τη γη</i>: <a href="/el/The_Urantia_Book/92#p6_6">ΒΟ 92:6.6</a>.  <i>Ο Δημιουργός</i>: <a href="/el/The_Urantia_Book/131#p10_6">ΒΟ 131:10.6</a>.  <i>Ο Θεός δημιούργησε τον ουρανό και τη γη</i>: <a href="/el/The_Urantia_Book/1#p0_1">ΒΟ 1:0.1</a>.  <i>Παγκόσμιος Δημιουργός</i>: <a href="/el/The_Urantia_Book/142#p3_7">ΒΟ 142:3.7</a>.  <i>Δημιουργός του ουρανού και της γης</i>: <a href="/el/The_Urantia_Book/128#p1_10">ΒΟ 128:1.10</a>.  <i>Ο Θεός δημιούργησε όλα τα πράγματα και τα όντα</i>: <a href="/el/The_Urantia_Book/131#p10_2">ΒΟ 131:10.2</a>. </li>
  <li id="fn4"><a href="#cite4">↑</a> 10:12 <i>Ο Θεός είναι παντοδύναμος</i>: <a href="/el/The_Urantia_Book/131#p10_3">ΒΟ 131:10.3</a>.  <i>Η δύναμη του Θεού</i>: <a href="/el/The_Urantia_Book/1#p1_4">ΒΟ 1:1.4</a>.  <i>Η δύναμη</i>: <a href="/el/The_Urantia_Book/131#p10_6">ΒΟ 131:10.6</a>.  <i>Παντοδύναμος</i>: <a href="/el/The_Urantia_Book/142#p3_7">ΒΟ 142:3.7</a>. </li>
  <li id="fn5"><a href="#cite5">↑</a> 10:13 <i>Ανεπιθύμητη βροχή</i>: <a href="/el/The_Urantia_Book/85#p4_3">ΒΟ 85:4.3</a>. </li>
  <li id="fn6"><a href="#cite6">↑</a> 10:16 <i>Πηγή όλων των πραγμάτων</i>: <a href="/el/The_Urantia_Book/3#p2_5">ΒΟ 3:2.5</a>. </li>
</ol>
</div>
