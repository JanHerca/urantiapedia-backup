<!--
title: Ιερεμίας - Κεφάλαιο 24
description: 
published: true
date: 2022-9-13T21:57:44Z
tags: 
editor: ckeditor
dateCreated: 2022-8-14T13:24:11Z
-->

<figure class="table chapter-navigator">
  <table>
    <tbody>
      <tr>
        <td><a href="/el/Bible/Jeremiah/23">Ιερεμίας - Κεφάλαιο 23</a></td>
        <td><a href="/el/Bible/Jeremiah/Index">Δείκτης</a></td>
        <td><a href="/el/Bible/Jeremiah/25">Ιερεμίας - Κεφάλαιο 25</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Ο Κύριος έδειξεν εις εμέ και ιδού, δύο κάλαθοι σύκων κείμενοι έμπροσθεν του ναού του Κυρίου, αφού ηχμαλώτισε Ναβουχοδονόσορ ο βασιλεύς της Βαβυλώνος Ιεχονίαν τον υιόν του Ιωακείμ, βασιλέα του Ιούδα, και τους άρχοντας του Ιούδα και τους ξυλουργούς και τους χαλκείς εξ Ιερουσαλήμ και έφερεν αυτούς εις την Βαβυλώνα. </p>
<p id="v2"><sup><small>2</small></sup>  Ο κάλαθος ο εις είχε σύκα κάλλιστα, ως τα σύκα τα πρώϊμα· ο δε κάλαθος άλλος σύκα κάκιστα, τα οποία διά την αχρειότητα δεν ετρώγοντο. </p>
<p id="v3"><sup><small>3</small></sup>  Και είπε Κύριος προς εμέ, Τι βλέπεις, Ιερεμία; Και είπα, Σύκα· τά σύκα τα καλά είναι κάλλιστα, τα δε κακά κάκιστα, ώστε διά την αχρειότητα δεν τρώγονται. </p>
<p id="v4"><sup><small>4</small></sup>  Πάλιν έγεινε λόγος Κυρίου προς εμέ λέγων, </p>
<p id="v5"><sup><small>5</small></sup>  Ούτω λέγει Κύριος ο Θεός του Ισραήλ· Καθώς τα καλά ταύτα σύκα, ούτω θέλω επιμεληθή τους αιχμαλωτισθέντας εκ του Ιούδα, τους οποίους εξαπέστειλα εκ του τόπου τούτου εις την γην των Χαλδαίων διά καλόν. </p>
<p id="v6"><sup><small>6</small></sup>  Διότι θέλω επιστηρίξει τους οφθαλμούς μου επ' αυτούς διά καλόν, και θέλω αποκαταστήσει αυτούς εν τη γη ταύτη και οικοδομήσει αυτούς και δεν θέλω κατακρηνίσει, και θέλω φυτεύσει αυτούς και εν θέλω εκριζώσει. </p>
<p id="v7"><sup><small>7</small></sup>  Και θέλω δώσει εις αυτούς καρδίαν διά να με γνωρίσωσιν, ότι εγώ είμαι ο Κύριος· και θέλουσιν είσθαι λαός μου και εγώ θέλω είσθαι Θεός αυτών· διότι θέλουσιν επιτρέψει εις εμέ εξ όλης καρδίας αυτών. <sup id="cite1"><a href="#fn1">[1]</a></sup></p>
<p id="v8"><sup><small>8</small></sup>  Και καθώς τα σύκα τα κακά, τα οποία διά την αχρειότητα δεν τρώγονται, ούτω βεβαίως λέγει Κύριος, Ούτω θέλω παραδώσει Σεδεκίαν τον βασιλέα του Ιούδα και τους μεγιστάνας αυτού και το υπόλοιπον της Ιερουσαλήμ, το εναπολειφθέν εν τη γη ταύτη, και τους κατοικούντας εν τη γη της Αιγύπτου· </p>
<p id="v9"><sup><small>9</small></sup>  και θέλω παραδώσει αυτούς εις διασποράν εις πάντα τα βασίλεια της γης προς κακόν, εις όνειδος και εις παροιμίαν, εις λοιδορίαν και εις κατάραν, εν πάσι τοις τόποις όπου θέλω διώξει αυτούς. </p>
<p id="v10"><sup><small>10</small></sup>  Και θέλω αποστείλει προς αυτούς την μάχαιραν, την πείναν και τον λοιμόν, εωσού αφανισθώσιν επάνωθεν από της γης, την οποίαν έδωκα εις αυτούς και εις τους πατέρας αυτών. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/el/Bible/Jeremiah/23">Ιερεμίας - Κεφάλαιο 23</a></td>
        <td><a href="/el/Bible/Jeremiah/Index">Δείκτης</a></td>
        <td><a href="/el/Bible/Jeremiah/25">Ιερεμίας - Κεφάλαιο 25</a></td>
      </tr>
    </tbody>
  </table>
</figure>
<h2>Παραπομπές</h2>
<div>
<ol>
  <li id="fn1"><a href="#cite1">↑</a> 24:7 <i>Ιερεμίας: εσωτερική δικαιοσύνη</i>: <a href="/el/The_Urantia_Book/97#p8_3">ΒΟ 97:8.3</a>.  <i>Σου δίνω καρδιά για να με γνωρίσεις</i>: <a href="/el/The_Urantia_Book/130#p8_2">ΒΟ 130:8.2</a>.  <i>Θρησκεία, υπόθεση της καρδιάς</i>: <a href="/el/The_Urantia_Book/145#p2_6">ΒΟ 145:2.6</a>. </li>
</ol>
</div>
