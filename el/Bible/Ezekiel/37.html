<!--
title: Ιεζεκιήλ - Κεφάλαιο 37
description: 
published: true
date: 2022-10-6T9:45:47Z
tags: bible, bible—ezekiel
editor: ckeditor
dateCreated: 2022-8-14T13:24:12Z
-->

<figure class="table chapter-navigator">
  <table>
    <tbody>
      <tr>
        <td><a href="/el/Bible/Ezekiel/36">Ιεζεκιήλ - Κεφάλαιο 36</a></td>
        <td><a href="/el/Bible/Ezekiel/Index">Δείκτης</a></td>
        <td><a href="/el/Bible/Ezekiel/38">Ιεζεκιήλ - Κεφάλαιο 38</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Χείρ Κυρίου εστάθη επ' εμέ· και με εξήγαγεν ο Κύριος διά πνεύματος και με έθεσεν εν μέσω πεδιάδος και αυτή ήτο πλήρης οστέων. </p>
<p id="v2"><sup><small>2</small></sup>  Και με έκαμε να διέλθω πλησίον αυτών κύκλω· και ιδού, ήσαν πολλά σφόδρα επί το πρόσωπον της πεδιάδος· και ιδού, ήσαν κατάξηρα. </p>
<p id="v3"><sup><small>3</small></sup>  Και είπε προς εμέ, Υιέ ανθρώπου, δύνανται τα οστά ταύτα να αναζήσωσι; Και είπα, Κύριε Θεέ, συ εξεύρεις. </p>
<p id="v4"><sup><small>4</small></sup>  Και είπε προς εμέ, Προφήτευσον επί τα οστά ταύτα και ειπέ προς αυτά, Τα οστά τα ξηρά, ακούσατε τον λόγον του Κυρίου· </p>
<p id="v5"><sup><small>5</small></sup>  Ούτω λέγει Κύριος ο Θεός προς τα οστά ταύτα· Ιδού, εγώ θέλω εμβάλει εις εσάς πνεύμα και θέλετε αναζήσει· </p>
<p id="v6"><sup><small>6</small></sup>  και θέλω βάλει εφ' υμάς νεύρα και αναγάγει σάρκα εφ' υμάς και περισκεπάσει υμάς με δέρμα, και θέλω εμβάλει εις εσάς πνεύμα και θέλετε αναζήσει και θέλετε γνωρίσει ότι εγώ είμαι ο Κύριος. </p>
<p id="v7"><sup><small>7</small></sup>  Και προεφήτευσα, ως προσετάχθην· και καθώς προεφήτευσα, έγεινεν ήχος, και ιδού, σεισμός, και τα οστά συνήλθον ομού, οστούν μετά του οστού αυτού. </p>
<p id="v8"><sup><small>8</small></sup>  Και είδον και ιδού, νεύρα και σάρκες ανεφύησαν επ' αυτά και δέρμα περιεσκέπασεν αυτά επάνω· πνεύμα όμως δεν ήτο εν αυτοίς. </p>
<p id="v9"><sup><small>9</small></sup>  Και είπε προς εμέ, προφήτευσον επί το πνεύμα, προφήτευσον, υιέ ανθρώπου, και ειπέ προς το πνεύμα, Ούτω λέγει Κύριος ο Θεός· Ελθέ, πνεύμα, εκ των τεσσάρων ανέμων και εμφύσησον επί τους πεφονευμένους τούτους και ας αναζήσωσι. </p>
<p id="v10"><sup><small>10</small></sup>  Και προεφήτευσα, ως προσετάχθην· και το πνεύμα εισήλθεν εις αυτούς και ανέζησαν και εστάθησαν επί τους πόδας αυτών, στράτευμα μέγα σφόδρα. </p>
<p id="v11"><sup><small>11</small></sup>  Και είπε προς εμέ, Υιέ ανθρώπου, τα οστά ταύτα είναι πας ο οίκος Ισραήλ· ιδού, ούτοι λέγουσι, τα οστά ημών εξηράνθησαν και η ελπίς ημών εχάθη· ημείς ηφανίσθημεν. </p>
<p id="v12"><sup><small>12</small></sup>  Διά τούτο προφήτευσον και ειπέ προς αυτούς, Ούτω λέγει Κύριος ο Θεός· Ιδού, λαέ μου, εγώ ανοίγω τους τάφους σας και θέλω σας αναβιβάσει εκ των τάφων σας, θέλω σας φέρει εις την γην του Ισραήλ. </p>
<p id="v13"><sup><small>13</small></sup>  Και θέλετε γνωρίσει ότι εγώ είμαι ο Κύριος, όταν, λαέ μου, ανοίξω τους τάφους σας και σας αναβιβάσω εκ των τάφων σας. </p>
<p id="v14"><sup><small>14</small></sup>  Και θέλω δώσει το πνεύμά μου εις εσάς και θέλετε αναζήσει και θέλω σας θέσει εν τη γη υμών, και θέλετε γνωρίσει ότι εγώ ο Κύριος ελάλησα και εξετέλεσα, λέγει Κύριος. <sup id="cite1"><a href="#fn1">[1]</a></sup></p>
<p id="v15"><sup><small>15</small></sup>  Και έγεινε λόγος Κυρίου προς εμέ, λέγων, </p>
<p id="v16"><sup><small>16</small></sup>  Και συ, υιέ ανθρώπου, λάβε εις σεαυτόν ράβδον μίαν και γράψον επ' αυτήν περί του Ιούδα και περί των υιών Ισραήλ των συνακολούθων αυτού· λάβε και άλλην ράβδον και γράψον επ' αυτήν περί του Ιωσήφ, της ράβδον του Εφραΐμ, και παντός του οίκου Ισραήλ των συνακολούθων αυτού. </p>
<p id="v17"><sup><small>17</small></sup>  Και σύναψον αυτάς εις σεαυτόν μίαν προς μίαν εις ράβδον μίαν και θέλουσι γείνει μία εν τη χειρί σου. </p>
<p id="v18"><sup><small>18</small></sup>  Και όταν οι υιοί του λαού σου είπωσι προς σε, λέγοντες, Δεν θέλεις απαγγείλει εις ημάς τι δηλούσιν εις σε ταύτα; </p>
<p id="v19"><sup><small>19</small></sup>  ειπέ προς αυτούς, Ούτω λέγει Κύριος ο Θεός· Ιδού, εγώ θέλω λάβει την ράβδον του Ιωσήφ, την εν τη χειρί του Εφραΐμ, και των φυλών του Ισραήλ των συνακολούθων αυτού, και θέλω βάλει εκείνας μετά ταύτης, της ράβδου του Ιούδα, και κάμει αυτάς μίαν ράβδον, και θέλουσιν είσθαι μία εν τη χειρί μου. </p>
<p id="v20"><sup><small>20</small></sup>  Και αι ράβδοι, επί τας οποίας έγραψας, θέλουσιν είσθαι εν τη χειρί σου ενώπιον αυτών. </p>
<p id="v21"><sup><small>21</small></sup>  Και ειπέ προς αυτούς, Ούτω λέγει Κύριος ο Θεός· Ιδού, εγώ θέλω λάβει τους υιούς Ισραήλ εκ μέσου των εθνών όπου υπήγον, και θέλω συνάξει αυτούς πανταχόθεν και φέρει αυτούς εις την γην αυτών. </p>
<p id="v22"><sup><small>22</small></sup>  Και θέλω κάμει αυτούς εν έθνος εν τη γη, επί των ορέων του Ισραήλ· και εις βασιλεύς θέλει είσθαι βασιλεύς επί πάντας αυτούς· και δεν θέλουσιν είσθαι πλέον δύο έθνη και δεν θέλουσιν είσθαι του λοιπού διηρημένοι πλέον εις δύο βασίλεια· </p>
<p id="v23"><sup><small>23</small></sup>  και δεν θέλουσι μιαίνεσθαι πλέον εν τοις ειδώλοις αυτών ουδέ εν τοις βδελύγμασιν αυτών ουδέ εν πάσαις ταις παραβάσεσιν αυτών· αλλά θέλω σώσει αυτούς εκ πασών των κατοικήσεων αυτών, εν αις ημάρτησαν, και θέλω καθαρίσει αυτούς· και θέλουσιν είσθαι λαός μου και εγώ θέλω είσθαι Θεός αυτών. </p>
<p id="v24"><sup><small>24</small></sup>  Και Δαβίδ ο δούλός μου θέλει είσθαι βασιλεύς επ' αυτούς· και θέλει είσθαι επί πάντας αυτούς εις ποιμήν· και θέλουσι περιπατεί εν ταις κρίσεσί μου και θέλουσι φυλάττει τα διατάγματά μου και εκτελεί αυτά. </p>
<p id="v25"><sup><small>25</small></sup>  Και θέλουσι κατοικεί εν τη γη, την οποίαν έδωκα εις τον δούλον μου τον Ιακώβ, όπου κατώκησαν οι πατέρες σας· και εν αυτή θέλουσι κατοικεί, αυτοί και τα τέκνα αυτών και τα τέκνα των τέκνων αυτών, έως αιώνος· και Δαβίδ ο δούλός μου θέλει είσθαι άρχων αυτών εις τον αιώνα. </p>
<p id="v26"><sup><small>26</small></sup>  Και θέλω κάμει προς αυτούς διαθήκην ειρήνης· αύτη θέλει είσθαι διαθήκη αιώνιος προς αυτούς· και θέλω στηρίξει αυτούς και πληθύνει αυτούς, και θέλω θέσει το αγιαστήριόν μου εν μέσω αυτών εις τον αιώνα. </p>
<p id="v27"><sup><small>27</small></sup>  Και η σκηνή μου θέλει είσθαι εν μέσω αυτών, και θέλω είσθαι Θεός αυτών και αυτοί θέλουσιν είσθαι λαός μου. </p>
<p id="v28"><sup><small>28</small></sup>  Και θέλουσι γνωρίσει τα έθνη ότι εγώ ο Κύριος είμαι ο αγιάζων τον Ισραήλ, όταν το αγιαστήριόν μου ήναι εν μέσω αυτών εις τον αιώνα. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/el/Bible/Ezekiel/36">Ιεζεκιήλ - Κεφάλαιο 36</a></td>
        <td><a href="/el/Bible/Ezekiel/Index">Δείκτης</a></td>
        <td><a href="/el/Bible/Ezekiel/38">Ιεζεκιήλ - Κεφάλαιο 38</a></td>
      </tr>
    </tbody>
  </table>
</figure>
<h2>Παραπομπές</h2>
<div>
<ol>
  <li id="fn1"><a href="#cite1">↑</a> 37:14 <i>Το πνεύμα του Θεού ζει μέσα μας (Τ/Α)</i>: <a href="/el/The_Urantia_Book/16#p9_4">ΒΟ 16:9.4</a>.  <i>Πνεύμα στον άνθρωπο (Ρυθμιστής Σκέψης)</i>: <a href="/el/The_Urantia_Book/103#p1_6">ΒΟ 103:1.6</a>.  <i>Ο Θεός κατοικεί στην ψυχή σου</i>: <a href="/el/The_Urantia_Book/133#p4_4">ΒΟ 133:4.4</a>.  <i>Το πνεύμα του Θεού ζει μέσα μας</i>: <a href="/el/The_Urantia_Book/167#p7_4">ΒΟ 167:7.4</a>.  <i>Το πνεύμα του Θεού μέσα σου (T/A)</i>: <a href="/el/The_Urantia_Book/2#p5_6">ΒΟ 2:5.6</a>.  <i>Η βασιλεία του Θεού είναι μέσα σας</i>: <a href="/el/The_Urantia_Book/195#p10_4">ΒΟ 195:10.4</a>.  <i>Ζωντανό Πνεύμα του Πατέρα (ΤΑ)</i>: <a href="/el/The_Urantia_Book/146#p3_5">ΒΟ 146:3.5</a>.  <i>Το πνεύμα που κατοικεί</i>: <a href="/el/The_Urantia_Book/134#p4_7">ΒΟ 134:4.7</a>.  <i>Ο Θεός κατοικεί μέσα σου</i>: <a href="/el/The_Urantia_Book/148#p6_10">ΒΟ 148:6.10</a>.  <i>Το Πνεύμα του Θεού μέσα στον άνθρωπο</i>: <a href="/el/The_Urantia_Book/34#p6_7">ΒΟ 34:6.7</a>.  <i>Το πνεύμα του Θεού ζει μέσα μας</i>: <a href="/el/The_Urantia_Book/133#p4_5">ΒΟ 133:4.5</a>.  <i>Πνεύμα του Θεού μέσα μας</i>: <a href="/el/The_Urantia_Book/141#p2_1">ΒΟ 141:2.1</a>.  <i>Η Βασιλεία του Θεού μέσα</i>: <a href="/el/The_Urantia_Book/170#p2_20">ΒΟ 170:2.20</a>.  <i>Το πνεύμα του Θεού μέσα σου</i>: <a href="/el/The_Urantia_Book/5#p2_3">ΒΟ 5:2.3</a>.  <i>Ο Θεός κατοικεί μέσα μας</i>: <a href="/el/The_Urantia_Book/12#p7_12">ΒΟ 12:7.12</a>.  <i>Η βασιλεία του Θεού είναι μέσα σας</i>: <a href="/el/The_Urantia_Book/140#p1_5">ΒΟ 140:1.5</a>.  <i>Ζει μέσα μας</i>: <a href="/el/The_Urantia_Book/3#p1_4">ΒΟ 3:1.4</a>.  <i>Η βασιλεία μέσα σου</i>: <a href="/el/The_Urantia_Book/170#p1_8">ΒΟ 170:1.8</a>.  <i>Το πνεύμα του Θεού ζει στην καρδιά του ανθρώπου</i>: <a href="/el/The_Urantia_Book/131#p10_4">ΒΟ 131:10.4</a>.  <i>Το πνεύμα του Θεού κατοικεί στην ανθρώπινη ψυχή</i>: <a href="/el/The_Urantia_Book/131#p10_2">ΒΟ 131:10.2</a>.  <i>Πνεύμα που κατοικεί: ο Προσαρμοστής</i>: <a href="/el/The_Urantia_Book/107#p4_7">ΒΟ 107:4.7</a>. </li>
</ol>
</div>
