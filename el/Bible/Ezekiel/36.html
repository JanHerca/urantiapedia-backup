<!--
title: Ιεζεκιήλ - Κεφάλαιο 36
description: 
published: true
date: 2022-10-6T9:45:47Z
tags: bible, bible—ezekiel
editor: ckeditor
dateCreated: 2022-8-14T13:24:12Z
-->

<figure class="table chapter-navigator">
  <table>
    <tbody>
      <tr>
        <td><a href="/el/Bible/Ezekiel/35">Ιεζεκιήλ - Κεφάλαιο 35</a></td>
        <td><a href="/el/Bible/Ezekiel/Index">Δείκτης</a></td>
        <td><a href="/el/Bible/Ezekiel/37">Ιεζεκιήλ - Κεφάλαιο 37</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Και συ, υιέ ανθρώπου, προφήτευσον επί τα όρη Ισραήλ και ειπέ, Ορη του Ισραήλ, ακούσατε τον λόγον του Κυρίου· </p>
<p id="v2"><sup><small>2</small></sup>  Ούτω λέγει Κύριος ο Θεός· Επειδή ο εχθρός είπεν εναντίον σας, Εύγε, οι αιώνιοι υψηλοί τόποι έγειναν κληρονομία ημών, </p>
<p id="v3"><sup><small>3</small></sup>  διά τούτο προφήτευσον και ειπέ, Ούτω λέγει Κύριος ο Θεός· Επειδή ηρήμωσαν και κατέπιον εσάς κυκλόθεν, διά να γείνητε κληρονομία εις το υπόλοιπον των εθνών, και κατεστάθητε λάλημα της γλώσσης και όνειδος των λαών· </p>
<p id="v4"><sup><small>4</small></sup>  διά τούτο, όρη του Ισραήλ, ακούσατε τον λόγον Κυρίου του Θεού· Ούτω λέγει Κύριος ο Θεός προς τα όρη και προς τα βουνά, προς τους χειμάρρους και προς τας φάραγγας και προς τους ηρημωμένους και ηφανισμένους τόπους και προς τας εγκαταλελειμμένας πόλεις, αίτινες έγειναν λάφυρον και εμπαιγμός εις το υπόλοιπον των πέριξ εθνών· </p>
<p id="v5"><sup><small>5</small></sup>  διά τούτο ούτω λέγει Κύριος ο Θεός· Εξάπαντος εν τω πυρί του ζήλου μου ελάλησα κατά του υπολοίπου των εθνών και κατά παντός του Εδώμ, οίτινες έκαμον την γην μου κληρονομίαν εαυτών εν χαρά όλης της καρδίας αυτών και εν περιφρονήσει ψυχής, διά να εκθέσωσιν αυτήν εις λάφυρον. </p>
<p id="v6"><sup><small>6</small></sup>  Διά τούτο προφήτευσον επί την γην Ισραήλ, και ειπέ προς τα όρη και προς τα βουνά, προς τους χειμάρρους και προς τας φάραγγας, Ούτω λέγει Κύριος ο Θεός· Ιδού, εγώ ελάλησα εν τω ζήλω μου και εν τω θυμώ μου, διότι εβαστάσατε την ύβριν των εθνών· </p>
<p id="v7"><sup><small>7</small></sup>  διά τούτο ούτω λέγει Κύριος ο Θεός· Εγώ ύψωσα την χείρα μου· εξάπαντος τα έθνη τα πέριξ υμών, αυτά θέλουσι βαστάσει την αισχύνην αυτών. </p>
<p id="v8"><sup><small>8</small></sup>  Σεις δε, όρη του Ισραήλ, θέλετε εκβλαστήσει τους κλάδους σας και θέλετε δώσει τον καρπόν σας εις τον λαόν μου Ισραήλ, διότι πλησιάζουσι να έλθωσι. </p>
<p id="v9"><sup><small>9</small></sup>  Διότι ιδού, εγώ επιβλέπω εφ' υμάς και θέλω στραφή προς υμάς, και θέλετε αροτριασθή και σπαρθή. </p>
<p id="v10"><sup><small>10</small></sup>  Και θέλω πληθύνει εφ' υμών ανθρώπους, άπαντα τον οίκον Ισραήλ, άπαντα αυτόν· και αι πόλεις θέλουσι κατοικηθή και αι ερημώσεις θέλουσιν οικοδομηθή. </p>
<p id="v11"><sup><small>11</small></sup>  Και θέλω πληθύνει εφ' υμών ανθρώπους και κτήνη και θέλουσιν αυξηθή και καρποφορήσει· και θέλω σας κατοικίσει ως ήσθε πρότερον και αγαθοποιήσει μάλλον παρά τας αρχάς σας· και θέλετε γνωρίσει ότι εγώ είμαι ο Κύριος. </p>
<p id="v12"><sup><small>12</small></sup>  Και θέλω κάμει να περιπατώσιν εφ' υμών άνθρωποι, ο λαός μου Ισραήλ· και θέλουσι σας κληρονομήσει, και θέλετε είσθαι κληρονομία αυτών, και του λοιπού δεν θέλετε πλέον ατεκνώσει αυτούς. </p>
<p id="v13"><sup><small>13</small></sup>  Ούτω λέγει Κύριος ο Θεός· Επειδή είπον προς εσάς, Συ είσαι γη κατατρώγουσα ανθρώπους και ατεκνόνουσα τους λαούς σου, </p>
<p id="v14"><sup><small>14</small></sup>  διά τούτο δεν θέλεις πλέον κατατρώγει ανθρώπους ουδέ ατεκνώσει πλέον τους λαούς σου, λέγει Κύριος ο Θεός. </p>
<p id="v15"><sup><small>15</small></sup>  Και δεν θέλω πλέον κάμει να ακουσθή εν σοι η ύβρις των εθνών, και δεν θέλεις φέρει πλέον τον ονειδισμόν των λαών, και δεν θέλεις κάμει πλέον τους λαούς σου να ατεκνωθώσι, λέγει Κύριος ο Θεός. </p>
<p id="v16"><sup><small>16</small></sup>  Και έγεινε λόγος Κυρίου προς εμέ, λέγων, </p>
<p id="v17"><sup><small>17</small></sup>  Υιέ ανθρώπου, ότε ο οίκος Ισραήλ κατώκησαν εν τη γη αυτών, εμίαναν αυτήν διά της οδού αυτών και διά των πράξεων αυτών· η οδός αυτών ήτο έμπροσθέν μου ως ακαθαρσία αποκεχωρισμένης. </p>
<p id="v18"><sup><small>18</small></sup>  Διά τούτο εξέχεα τον θυμόν μου επ' αυτούς, διά το αίμα, το οποίον έχυσαν επί την γην, και διά τα είδωλα αυτών, με τα οποία εμόλυναν αυτήν· </p>
<p id="v19"><sup><small>19</small></sup>  και διέσπειρα αυτούς μεταξύ των εθνών και ήσαν διεσκορπισμένοι εν τοις τόποις· κατά την οδόν αυτών και κατά τα έργα αυτών έκρινα αυτούς. </p>
<p id="v20"><sup><small>20</small></sup>  Και ότε εισήλθον εις τα έθνη, όπου ήλθον, εβεβήλωσαν το όνομά μου το άγιον, ενώ ελέγετο περί αυτών, Ούτοι είναι ο λαός του Κυρίου και εκ της γης αυτού εξήλθον. </p>
<p id="v21"><sup><small>21</small></sup>  Εσπλαγχνίσθην όμως ένεκεν του αγίου ονόματός μου, το οποίον ο οίκος Ισραήλ εβεβήλωσε μεταξύ των εθνών εις τα οποία ήλθον. </p>
<p id="v22"><sup><small>22</small></sup>  Διά τούτο ειπέ προς τον οίκον Ισραήλ, Ούτω λέγει Κύριος ο Θεός· Εγώ δεν κάμνω τούτο ένεκεν υμών, οίκος Ισραήλ, αλλ' ένεκεν του αγίου ονόματός μου, το οποίον εβεβηλώσατε μεταξύ των εθνών, εις τα οποία ήλθετε. </p>
<p id="v23"><sup><small>23</small></sup>  Και θέλω αγιάσει το όνομά μου το μέγα, το βεβηλωθέν μεταξύ των εθνών, το οποίον εβεβηλώσατε εν μέσω αυτών· και θέλουσι γνωρίσει τα έθνη ότι εγώ είμαι ο Κύριος, λέγει Κύριος ο Θεός, όταν αγιασθώ εν υμίν έμπροσθεν των οφθαλμών αυτών. </p>
<p id="v24"><sup><small>24</small></sup>  Διότι θέλω σας λάβει εκ μέσου των εθνών και θέλω σας συνάξει εκ πάντων των τόπων και σας φέρει εις την γην υμών. </p>
<p id="v25"><sup><small>25</small></sup>  Και θέλω ράνει εφ' υμών καθαρόν ύδωρ και θέλετε καθαρισθή· από πασών των ακαθαρσιών σας και από πάντων των ειδώλων σας θέλω σας καθαρίσει. </p>
<p id="v26"><sup><small>26</small></sup>  Και θέλω δώσει εις εσάς καρδίαν νέαν, και πνεύμα νέον θέλω εμβάλει εν υμίν, και αποσπάσας την λιθίνην καρδίαν από της σαρκός σας θέλω δώσει εις εσάς καρδίαν σαρκίνην. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v27"><sup><small>27</small></sup>  Και θέλω εμβάλει εν υμίν το Πνεύμα μου και σας κάμει να περιπατήτε εν τοις διατάγμασί μου και να φυλάττητε τας κρίσεις μου και να εκτελήτε αυτάς. <sup id="cite3"><a href="#fn3">[3]</a></sup></p>
<p id="v28"><sup><small>28</small></sup>  Και θέλετε κατοικήσει εν τη γη, την οποίαν έδωκα εις τους πατέρας σας· και θέλετε είσθαι λαός μου και εγώ θέλω είσθαι Θεός σας. </p>
<p id="v29"><sup><small>29</small></sup>  Και θέλω σας σώσει από πασών των ακαθαρσιών σας· και θέλω ανακαλέσει τον σίτον και πληθύνει αυτόν, και δεν θέλω πλέον επιφέρει εις εσάς πείναν. </p>
<p id="v30"><sup><small>30</small></sup>  Και θέλω πληθύνει τον καρπόν των δένδρων και τα γεννήματα του αγρού, διά να μη λάβητε πλέον ονειδισμόν πείνης μεταξύ των εθνών. </p>
<p id="v31"><sup><small>31</small></sup>  Και θέλετε ενθυμηθή τας οδούς υμών τας πονηράς και τα έργα υμών τα μη αγαθά, και θέλετε αποστραφή αυτοί εαυτούς έμπροσθεν των οφθαλμών σας διά τας ανομίας σας και διά τα βδελύγματά σας. </p>
<p id="v32"><sup><small>32</small></sup>  Εγώ δεν κάμνω ταύτα ένεκεν υμών, λέγει Κύριος ο Θεός, ας ήναι γνωστόν εις εσάς· αισχύνθητε και εντράπητε διά τας οδούς σας, οίκος Ισραήλ. </p>
<p id="v33"><sup><small>33</small></sup>  Ούτω λέγει Κύριος ο Θεός· Καθ' ην ημέραν σας καθαρίσω από πασών των ανομιών σας, θέλω κάμει έτι να κατοικηθώσιν αι πόλεις, και θέλουσιν οικοδομηθή αι ερημώσεις. </p>
<p id="v34"><sup><small>34</small></sup>  Και η γη η ηφανισμένη θέλει γεωργηθή, αντί να κήται ηφανισμένη ενώπιον παντός διαβαίνοντος. </p>
<p id="v35"><sup><small>35</small></sup>  Και θέλουσι λέγει, Η γη αύτη, ήτις ήτο ηφανισμένη, κατεστάθη ως ο παράδεισος της Εδέμ, και αι πόλεις αι ηρημωμέναι και ηφανισμέναι και κατηδαφισμέναι ωχυρώθησαν, κατωκίσθησαν. <sup id="cite4"><a href="#fn4">[4]</a></sup></p>
<p id="v36"><sup><small>36</small></sup>  Και τα έθνη τα εναπολειφθέντα κύκλω υμών θέλουσι γνωρίσει ότι εγώ ο Κύριος ωκοδόμησα τα κατηδαφισμένα και εφύτευσα τα ηφανισμένα· εγώ ο Κύριος ελάλησα, και θέλω εκτελέσει. </p>
<p id="v37"><sup><small>37</small></sup>  Ούτω λέγει Κύριος ο Θεός· Και τούτο θέλει ζητηθή παρ' εμού εκ του οίκου Ισραήλ να κάμω εις αυτούς, να πληθύνω αυτούς με ανθρώπους ως ποίμνιον προβάτων. </p>
<p id="v38"><sup><small>38</small></sup>  Ως το άγιον ποίμνιον, ως το ποίμνιον της Ιερουσαλήμ εν ταις επισήμοις εορταίς αυτής, ούτως αι πόλεις αι ηρημωμέναι θέλουσι γείνει πλήρεις ποιμνίων ανθρώπων· και θέλουσι γνωρίσει ότι εγώ είμαι ο Κύριος. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/el/Bible/Ezekiel/35">Ιεζεκιήλ - Κεφάλαιο 35</a></td>
        <td><a href="/el/Bible/Ezekiel/Index">Δείκτης</a></td>
        <td><a href="/el/Bible/Ezekiel/37">Ιεζεκιήλ - Κεφάλαιο 37</a></td>
      </tr>
    </tbody>
  </table>
</figure>
<h2>Παραπομπές</h2>
<div>
<ol>
  <li id="fn1"><a href="#cite1">↑</a> 36:26 <i>Ο Θεός δίνει νέα καρδιά, πνεύμα</i>: <a href="/el/The_Urantia_Book/145#p2_7">ΒΟ 145:2.7</a>.  <i>Μεταμόρφωση</i>: <a href="/el/The_Urantia_Book/143#p2_4">ΒΟ 143:2.4</a>. </li>
  <li id="fn2"><a href="#cite2">↑</a> 36:26-27 <i>Ακολουθήστε το νέο δάσκαλο στις καρδιές</i>: <a href="/el/The_Urantia_Book/181#p2_14">ΒΟ 181:2.14</a>.  <i>Στείλτε το Πνεύμα της Αλήθειας</i>: <a href="/el/The_Urantia_Book/193#p5_2">ΒΟ 193:5.2</a>.  <i>Το Πνεύμα της Αλήθειας θα είναι μαζί σας</i>: <a href="/el/The_Urantia_Book/181#p2_24">ΒΟ 181:2.24</a>.  <i>Θα στείλω το πνεύμα μου</i>: <a href="/el/The_Urantia_Book/180#p4_5">ΒΟ 180:4.5</a>.  <i>Νέος δάσκαλος στην καρδιά</i>: <a href="/el/The_Urantia_Book/181#p2_17">ΒΟ 181:2.17</a>.  <i>Υπόσχεση του παρηγορητή</i>: <a href="/el/The_Urantia_Book/180#p3_3">ΒΟ 180:3.3</a>.  <i>Ο Ιησούς θα εκχύσει το πνεύμα Του</i>: <a href="/el/The_Urantia_Book/141#p4_5">ΒΟ 141:4.5</a>.  <i>Χύστε το πνεύμα μου σε κάθε σάρκα</i>: <a href="/el/The_Urantia_Book/181#p1_4">ΒΟ 181:1.4</a>.  <i>Ρίξτε πνεύμα σε κάθε σάρκα</i>: <a href="/el/The_Urantia_Book/190#p5_4">ΒΟ 190:5.4</a>.  <i>Μοναχικοί πιστοί χωρίς νέα καρδιά</i>: <a href="/el/The_Urantia_Book/194#p2_2">ΒΟ 194:2.2</a>.  <i>Νέο πνεύμα, που ζει στις καρδιές των ανθρώπων</i>: <a href="/el/The_Urantia_Book/121#p7_5">ΒΟ 121:7.5</a>.  <i>Το Πνεύμα της Αλήθειας καθαρίζει την καρδιά</i>: <a href="/el/The_Urantia_Book/194#p3_19">ΒΟ 194:3.19</a>.  <i>Πνεύμα της αλήθειας</i>: <a href="/el/The_Urantia_Book/34#p5_5">ΒΟ 34:5.5</a>.  <i>Πνεύμα της αλήθειας</i>: <a href="/el/The_Urantia_Book/32#p5_8">ΒΟ 32:5.8</a>.  <i>Ο Υιός χύνει πνεύμα πάνω στη σάρκα</i>: <a href="/el/The_Urantia_Book/20#p1_6">ΒΟ 20:1.6</a>.  <i>Πνεύμα που εκχέεται σε κάθε σάρκα</i>: <a href="/el/The_Urantia_Book/52#p5_6">ΒΟ 52:5.6</a>.  <i>Πνεύμα της αλήθειας</i>: <a href="/el/The_Urantia_Book/21#p5_7">ΒΟ 21:5.7</a>.  <i>Πνεύμα στον άνθρωπο (Πνεύμα της Αλήθειας)</i>: <a href="/el/The_Urantia_Book/103#p1_6">ΒΟ 103:1.6</a>.  <i>Το Πνεύμα της Αλήθειας κατοικεί στις καρδιές</i>: <a href="/el/The_Urantia_Book/181#p1_5">ΒΟ 181:1.5</a>.  <i>Πνεύμα της αλήθειας</i>: <a href="/el/The_Urantia_Book/20#p6_8">ΒΟ 20:6.8</a>.  <i>Το Πνεύμα της Αλήθειας απονέμεται σε όλους</i>: <a href="/el/The_Urantia_Book/194#p3_6">ΒΟ 194:3.6</a>.  <i>Πνεύμα της αλήθειας</i>: <a href="/el/The_Urantia_Book/191#p6_3">ΒΟ 191:6.3</a>.  <i>Ένας άλλος δάσκαλος, το Πνεύμα της Αλήθειας</i>: <a href="/el/The_Urantia_Book/176#p4_3">ΒΟ 176:4.3</a>.  <i>Πνεύμα της αλήθειας</i>: <a href="/el/The_Urantia_Book/120#p2_4">ΒΟ 120:2.4</a>.  <i>Πνεύμα της αλήθειας</i>: <a href="/el/The_Urantia_Book/146#p3_6">ΒΟ 146:3.6</a>.  <i>Πνεύμα της αλήθειας</i>: <a href="/el/The_Urantia_Book/180#p6_3">ΒΟ 180:6.3</a>.  <i>Πνεύμα της αλήθειας</i>: <a href="/el/The_Urantia_Book/137#p8_7">ΒΟ 137:8.7</a>.  <i>Πνεύμα της αλήθειας</i>: <a href="/el/The_Urantia_Book/120#p2_6">ΒΟ 120:2.6</a>.  <i>Πνεύμα της αλήθειας</i>: <a href="/el/The_Urantia_Book/34#p4_1">ΒΟ 34:4.1</a>.  <i>Πνεύμα της αλήθειας</i>: <a href="/el/The_Urantia_Book/34#p7_1">ΒΟ 34:7.1</a>. </li>
  <li id="fn3"><a href="#cite3">↑</a> 36:27 <i>Μέρος 3: Το πνεύμα μιλά από μέσα</i>: <a href="/el/The_Urantia_Book/3#p1_4">ΒΟ 3:1.4</a>.  <i>Ζει μέσα μας</i>: <a href="/el/The_Urantia_Book/3#p1_4">ΒΟ 3:1.4</a>. </li>
  <li id="fn4"><a href="#cite4">↑</a> 36:35 <i>Ο κήπος της Εδέμ</i>: <a href="/el/The_Urantia_Book/43#p6_2">ΒΟ 43:6.2</a>. </li>
</ol>
</div>
