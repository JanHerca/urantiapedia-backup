<!--
title: Ιεζεκιήλ - Κεφάλαιο 10
description: 
published: true
date: 2022-9-13T21:57:44Z
tags: 
editor: ckeditor
dateCreated: 2022-8-14T13:24:11Z
-->

<figure class="table chapter-navigator">
  <table>
    <tbody>
      <tr>
        <td><a href="/el/Bible/Ezekiel/9">Ιεζεκιήλ - Κεφάλαιο 9</a></td>
        <td><a href="/el/Bible/Ezekiel/Index">Δείκτης</a></td>
        <td><a href="/el/Bible/Ezekiel/11">Ιεζεκιήλ - Κεφάλαιο 11</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Έπειτα είδον και ιδού, εν τω στερεώματι τω άνωθεν της κεφαλής των χερουβείμ εφαίνετο υπεράνω αυτών ως λίθος σάπφειρος, κατά την θέαν ομοιώματος θρόνου. </p>
<p id="v2"><sup><small>2</small></sup>  Και ελάλησε προς τον άνδρα τον ενδεδυμένον τα λινά και είπεν, Είσελθε μεταξύ των τροχών, υποκάτω των χερουβείμ, και γέμισον την χείρα σου άνθρακας πυρός εκ μέσου των χερουβείμ και διασκόρπισον αυτούς επί την πόλιν. Και εισήλθεν ενώπιόν μου. <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  Τα δε χερουβείμ ίσταντο εν δεξιοίς του οίκου, ότε εισήρχετο ο ανήρ· και η νεφέλη εγέμισε την εσωτέραν αυλήν. </p>
<p id="v4"><sup><small>4</small></sup>  Και η δόξα του Κυρίου υψώθη άνωθεν των χερουβείμ κατά το κατώφλιον του οίκου· και ενέπλησε τον οίκον η νεφέλη και η αυλή ενεπλήσθη από της λάμψεως της δόξης του Κυρίου. </p>
<p id="v5"><sup><small>5</small></sup>  Και ο ήχος των πτερύγων των χερουβείμ ηκούετο έως της εξωτέρας αυλής, ως φωνή του Παντοδυνάμου Θεού, οπόταν λαλή. <sup id="cite2"><a href="#fn2">[2]</a></sup></p>
<p id="v6"><sup><small>6</small></sup>  Και ότε προσέταξε τον άνδρα τον ενδεδυμένον τα λινά, λέγων, Λάβε πυρ εκ μέσου των τροχών, εκ μέσου των χερουβείμ, τότε εισήλθε και εστάθη πλησίον των τροχών. </p>
<p id="v7"><sup><small>7</small></sup>  Και εν χερούβ εξέτεινε την χείρα αυτού εκ μέσου των χερουβείμ, προς το πυρ το εν τω μέσω των χερουβείμ, και έλαβεν εκ τούτου και έθεσεν εις τας χείρας του ενδεδυμένου τα λινά· ο δε έλαβεν αυτό και εξήλθεν. </p>
<p id="v8"><sup><small>8</small></sup>  Εφαίνετο δε ομοίωμα χειρός ανθρώπου εις τα χερουβείμ υπό τας πτέρυγας αυτών. </p>
<p id="v9"><sup><small>9</small></sup>  Και είδον και ιδού, τέσσαρες τροχοί πλησίον των χερουβείμ, εις τροχός πλησίον ενός χερούβ και εις τροχός πλησίον άλλον χερούβ, και η θέα των τροχών ήτο ως όψις βηρύλλου λίθου. <sup id="cite3"><a href="#fn3">[3]</a></sup></p>
<p id="v10"><sup><small>10</small></sup>  Περί δε της θέας αυτών, και οι τέσσαρες είχον το αυτό ομοίωμα, ως εάν ήτο τροχός εν μέσω τροχού. </p>
<p id="v11"><sup><small>11</small></sup>  Ενώ εβάδιζον, επορεύοντο κατά τα τέσσαρα αυτών πλάγια· δεν εστρέφοντο ενώ εβάδιζον, αλλ' εις όντινα τόπον ο πρώτος απευθύνετο, ηκολούθουν αυτόν οι άλλοι· δεν εστρέφοντο ενώ εβάδιζον. </p>
<p id="v12"><sup><small>12</small></sup>  Όλον δε το σώμα αυτών και τα νώτα αυτών και αι χείρες αυτών και αι πτέρυγες αυτών και οι τροχοί, οι τέσσαρες αυτών τροχοί, ήσαν κύκλω πλήρεις οφθαλμών. </p>
<p id="v13"><sup><small>13</small></sup>  Περί δε των τροχών, ούτοι εκαλούντο, ακούοντος εμού, Γαλγάλ. </p>
<p id="v14"><sup><small>14</small></sup>  Και έκαστον είχε τέσσαρα πρόσωπα· το πρόσωπον του ενός πρόσωπον χερούβ, και το πρόσωπον του δευτέρου πρόσωπον ανθρώπου, και του τρίτου πρόσωπον λέοντος, και του τετάρτου πρόσωπον αετού. </p>
<p id="v15"><sup><small>15</small></sup>  Και τα χερουβείμ υψώθησαν τούτο είναι το ζώον, το οποίον είδον παρά τον ποταμόν Χεβάρ. <sup id="cite4"><a href="#fn4">[4]</a></sup></p>
<p id="v16"><sup><small>16</small></sup>  Και ότε τα χερουβείμ επορεύοντο, επορεύοντο οι τροχοί πλησίον αυτών και ότε τα χερουβείμ ύψονον τας πτέρυγας αυτών διά να ανυψωθώσιν από της γης, και αυτοί οι τροχοί δεν εξέκλινον από πλησίον αυτών. </p>
<p id="v17"><sup><small>17</small></sup>  Ότε δε ίσταντο, και εκείνοι ίσταντο· και ότε ανυψούντο, και εκείνοι ανυψούντο μετ' αυτών διότι το πνεύμα των ζώων ήτο εν αυτοίς. <sup id="cite5"><a href="#fn5">[5]</a></sup></p>
<p id="v18"><sup><small>18</small></sup>  Και η δόξα του Κυρίου εξήλθεν από του κατωφλίου του οίκου και εστάθη επί των χερουβείμ. </p>
<p id="v19"><sup><small>19</small></sup>  Και τα χερουβείμ ύψωσαν τας πτέρυγας αυτών και ανυψώθησαν από της γης ενώπιόν μου ότε εξήλθον, ήσαν και οι τροχοί πλησίον αυτών· και εστάθησαν εν τη θύρα της ανατολικής πύλης του οίκου του Κυρίου· και η δόξα του Θεού του Ισραήλ ήτο επ' αυτών υπεράνωθεν. </p>
<p id="v20"><sup><small>20</small></sup>  Τούτο είναι το ζώον, το οποίον είδον υποκάτω του Θεού του Ισραήλ παρά τον ποταμόν Χεβάρ· και εγνώρισα ότι ήσαν χερουβείμ. </p>
<p id="v21"><sup><small>21</small></sup>  Έκαστον είχεν ανά τέσσαρα πρόσωπα και έκαστον τέσσαρας πτέρυγας και ομοίωμα χειρών ανθρώπου υπό τας πτέρυγας αυτών. <sup id="cite6"><a href="#fn6">[6]</a></sup></p>
<p id="v22"><sup><small>22</small></sup>  Τα δε πρόσωπα αυτών ήσαν κατά το ομοίωμα, τα αυτά πρόσωπα, τα οποία είδον παρά τον ποταμόν Χεβάρ, η θέα αυτών και αυτά· επορεύοντο δε έκαστον κατέναντι του προσώπου αυτού. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/el/Bible/Ezekiel/9">Ιεζεκιήλ - Κεφάλαιο 9</a></td>
        <td><a href="/el/Bible/Ezekiel/Index">Δείκτης</a></td>
        <td><a href="/el/Bible/Ezekiel/11">Ιεζεκιήλ - Κεφάλαιο 11</a></td>
      </tr>
    </tbody>
  </table>
</figure>
<h2>Παραπομπές</h2>
<div>
<ol>
  <li id="fn1"><a href="#cite1">↑</a> 10:2,9 <i>Σκεπασμένο από φως</i>: <a href="/el/The_Urantia_Book/39#p5_14">ΒΟ 39:5.14</a>. </li>
  <li id="fn2"><a href="#cite2">↑</a> 10:5 <i>Φτερά αγγέλου</i>: <a href="/el/The_Urantia_Book/39#p5_12">ΒΟ 39:5.12</a>. </li>
  <li id="fn3"><a href="#cite3">↑</a> 10:9-10 <i>Στροφές του σύμπαντος</i>: <a href="/el/The_Urantia_Book/15#p3_7">ΒΟ 15:3.7</a>. </li>
  <li id="fn4"><a href="#cite4">↑</a> 10:15-19 <i>Αναχώρηση</i>: <a href="/el/The_Urantia_Book/39#p5_14">ΒΟ 39:5.14</a>. </li>
  <li id="fn5"><a href="#cite5">↑</a> 10:17 <i>Μεταφορές φόρτωσης</i>: <a href="/el/The_Urantia_Book/39#p5_13">ΒΟ 39:5.13</a>. </li>
  <li id="fn6"><a href="#cite6">↑</a> 10:21 <i>Ασπίδες τριβής</i>: <a href="/el/The_Urantia_Book/39#p5_12">ΒΟ 39:5.12</a>. </li>
</ol>
</div>
