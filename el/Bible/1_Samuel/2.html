<!--
title: Βασιλειών Α' - Κεφάλαιο 2
description: 
published: true
date: 2022-10-6T9:45:47Z
tags: bible, bible—1 samuel
editor: ckeditor
dateCreated: 2022-8-14T13:24:11Z
-->

<figure class="table chapter-navigator">
  <table>
    <tbody>
      <tr>
        <td><a href="/el/Bible/1_Samuel/1">Βασιλειών Α' - Κεφάλαιο 1</a></td>
        <td><a href="/el/Bible/1_Samuel/Index">Δείκτης</a></td>
        <td><a href="/el/Bible/1_Samuel/3">Βασιλειών Α' - Κεφάλαιο 3</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Και προσηυχήθη η Άννα, και είπεν, Ευφράνθη η καρδία μου εις τον Κύριον· υψώθη το κέρας μου διά του Κυρίου· επλατύνθη το στόμα μου εναντίον των εχθρών μου· διότι ευφράνθην εις την σωτηρίαν σου. </p>
<p id="v2"><sup><small>2</small></sup>  Δεν υπάρχει άγιος καθώς ο Κύριος· διότι δεν είναι άλλος πλην σου, ουδέ βράχος καθώς ο Θεός ημών. <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  Μη καυχάσθε, μη λαλείτε υπερηφάνως· ας μη εξέλθη μεγαλορρημοσύνη εκ του στόματός σας· διότι ο Κύριος είναι Θεός γνώσεων, και παρ' αυτού σταθμίζονται αι πράξεις. <sup id="cite2"><a href="#fn2">[2]</a></sup></p>
<p id="v4"><sup><small>4</small></sup>  Τα τόξα των δυνατών συνετρίβησαν, και οι αδύνατοι περιεζώσθησαν δύναμιν. </p>
<p id="v5"><sup><small>5</small></sup>  Οι κεχορτασμένοι εμίσθωσαν εαυτούς διά άρτον· οι δε πεινώντες έπαυσαν· έως και η στείρα εγέννησεν επτά, η δε πολύτεκνος εξησθένησεν. </p>
<p id="v6"><sup><small>6</small></sup>  Ο Κύριος θανατόνει και ζωοποιεί· καταβιβάζει εις τον άδην και αναβιβάζει. </p>
<p id="v7"><sup><small>7</small></sup>  Ο Κύριος πτωχίζει και πλουτίζει, ταπεινόνει και υψόνει. <sup id="cite3"><a href="#fn3">[3]</a></sup></p>
<p id="v8"><sup><small>8</small></sup>  Ανεγείρει τον πένητα από του χώματος, και ανυψόνει τον πτωχόν από της κοπρίας, διά να καθίση αυτούς μεταξύ των αρχόντων, και να κάμη αυτούς να κληρονομήσωσι θρόνον δόξης· διότι του Κυρίου είναι οι στύλοι της γης, και έστησε την οικουμένην επ' αυτούς. <sup id="cite4"><a href="#fn4">[4]</a></sup></p>
<p id="v9"><sup><small>9</small></sup>  Θέλει φυλάττει τους πόδας των οσίων αυτού· οι δε ασεβείς θέλουσιν απολεσθή εν τω σκότει· επειδή διά δυνάμεως δεν θέλει υπερισχύσει ο άνθρωπος. </p>
<p id="v10"><sup><small>10</small></sup>  Ο Κύριος θέλει συντρίψει τους αντιδίκους αυτού· εξ ουρανού θέλει βροντήσει επ' αυτούς· ο Κύριος θέλει κρίνει τα πέρατα της γής· και θέλει δώσει ισχύν εις τον βασιλέα αυτού, και υψώσει το κέρας του χριστού αυτού. <sup id="cite5"><a href="#fn5">[5]</a></sup></p>
<p id="v11"><sup><small>11</small></sup>  Τότε ανεχώρησεν ο Ελκανά εις Ραμάθ προς τον οίκον αυτού. Το δε παιδίον υπηρέτει τον Κύριον ενώπιον Ηλεί του ιερέως. </p>
<p id="v12"><sup><small>12</small></sup>  Του Ηλεί όμως οι υιοί ήσαν αχρείοι άνθρωποι δεν εγνώριζον τον Κύριον. </p>
<p id="v13"><sup><small>13</small></sup>  Η συνήθεια δε των ιερέων προς τον λαόν ήτο τοιαύτη· ότε τις προσέφερε θυσίαν, ήρχετο ο υπηρέτης του ιερέως, ενώ εψήνετο το κρέας, έχων εις την χείρα αυτού κρεάγραν τριόδοντον· </p>
<p id="v14"><sup><small>14</small></sup>  και εβύθιζεν αυτήν εις το κακκάβιον, ή εις τον λέβητα, ή εις την χύτραν, ή εις το χαλκείον· και ό,τι ανεβίβαζεν η κρεάγρα, ελάμβανεν ο ιερεύς δι' εαυτόν. Ούτως έκαμνον προς πάντας τους Ισραηλίτας τους ερχομένους εκεί εις Σηλώ. </p>
<p id="v15"><sup><small>15</small></sup>  Πριν έτι καύσωσι το πάχος, ήρχετο ο υπηρέτης του ιερέως, και έλεγε προς τον άνθρωπον τον προσφέροντα την θυσίαν, Δος κρέας διά ψητόν εις τον ιερέα· διότι δεν θέλει να λάβη παρά σου κρέας βρασμένον, αλλά ωμόν. </p>
<p id="v16"><sup><small>16</small></sup>  Και εάν ο άνθρωπος έλεγε προς αυτόν, Ας καύσωσι πρώτον το πάχος, και έπειτα λάβε όσον επιθυμεί η ψυχή σου· τότε απεκρίνετο προς αυτόν, Ουχί, αλλά τώρα θέλεις δώσει ειδέ μη, θέλω λάβει μετά βίας. </p>
<p id="v17"><sup><small>17</small></sup>  Διά τούτο η αμαρτία των νέων ήτο μεγάλη σφόδρα ενώπιον του Κυρίου· διότι οι άνθρωποι απεστρέφοντο την θυσίαν του Κυρίου. </p>
<p id="v18"><sup><small>18</small></sup>  Ο δε Σαμουήλ υπηρέτει ενώπιον του Κυρίου, παιδάριον περιεζωσμένον λινούν εφόδ. </p>
<p id="v19"><sup><small>19</small></sup>  Και η μήτηρ αυτού έκαμνεν εις αυτόν επένδυμα μικρόν, και έφερε προς αυτόν κατ' έτος, ότε ανέβαινε μετά του ανδρός αυτής διά να προσφέρη την ετήσιον θυσίαν. </p>
<p id="v20"><sup><small>20</small></sup>  Και ευλόγησεν ο Ηλεί τον Ελκανά και την γυναίκα αυτού, λέγων, Ο Κύριος να αποδώση εις σε σπέρμα εκ της γυναικός ταύτης, αντί του δανείου το οποίον εδάνεισεν εις τον Κύριον. Και ανεχώρησαν εις τον τόπον αυτών. </p>
<p id="v21"><sup><small>21</small></sup>  Επεσκέφθη δε ο Κύριος την Ανναν· και συνέλαβε και εγέννησε τρεις υιούς και δύο θυγατέρας· το δε παιδίον ο Σαμουήλ εμεγάλονεν ενώπιον του Κυρίου. </p>
<p id="v22"><sup><small>22</small></sup>  Ήτο δε ο Ηλεί πολύ γέρων· και ήκουσε πάντα όσα έπραττον οι υιοί αυτού εις πάντα τον Ισραήλ· και ότι εκοιμώντο μετά των γυναικών, των συνερχομένων εις την θύραν της σκηνής του μαρτυρίου. </p>
<p id="v23"><sup><small>23</small></sup>  Και είπε προς αυτούς, Διά τι κάμνετε τοιαύτα πράγματα; διότι εγώ ακούω κακά πράγματα διά σας παρά παντός τούτου του λαού· </p>
<p id="v24"><sup><small>24</small></sup>  μη, τέκνα μου· διότι δεν είναι καλή η φήμη, την οποίαν εγώ ακούω· σεις κάμνετε τον λαόν του Κυρίου να γίνηται παραβάτης· </p>
<p id="v25"><sup><small>25</small></sup>  εάν αμαρτήση άνθρωπος εις άνθρωπον, θέλει ικεσία γίνεσθαι εις τον Θεόν υπέρ αυτού· αλλ' εάν τις αμαρτήση εις τον Κύριον, τις θέλει ικετεύσει υπέρ αυτού; Εκείνοι όμως δεν υπήκουον εις την φωνήν του πατρός αυτών· διότι ο Κύριος ήθελε να θανατώση αυτούς. </p>
<p id="v26"><sup><small>26</small></sup>  Το δε παιδίον ο Σαμουήλ εμεγάλονε και ευηρέστει και εις τον Κύριον και εις τους ανθρώπους. </p>
<p id="v27"><sup><small>27</small></sup>  Ήλθε δε άνθρωπός τις του Θεού προς τον Ηλεί και είπε προς αυτόν, Ούτω λέγει Κύριος· Δεν απεκαλύφθην φανερά εις τον οίκον του πατρός σου, ότε αυτοί ήσαν εν τη Αιγύπτω εν τω οίκω του Φαραώ; </p>
<p id="v28"><sup><small>28</small></sup>  Και δεν εξέλεξα αυτόν εκ πασών των φυλών του Ισραήλ εις εμαυτόν διά ιερέα, διά να κάμνη προσφοράς επί του θυσιαστηρίου μου, να καίη θυμίαμα, να φορή εφόδ ενώπιόν μου; και δεν έδωκα εις τον οίκον του πατρός σου πάσας τας διά πυρός γινομένας προσφοράς των υιών Ισραήλ; </p>
<p id="v29"><sup><small>29</small></sup>  Διά τι λακτίζετε εις την θυσίαν μου και εις την προσφοράν μου, την οποίαν προσέταξα να κάμνωσιν εν τω κατοικητηρίω μου, και δοξάζεις τους υιούς σου υπέρ εμέ, ώστε να παχύνησθε με το καλήτερον πασών των προσφορών του Ισραήλ του λαού μου; </p>
<p id="v30"><sup><small>30</small></sup>  Διά τούτο Κύριος ο Θεός του Ισραήλ λέγει, Είπα βεβαίως ότι ο οίκός σου και ο οίκος του πατρός σου ήθελον περιπατεί ενώπιόν μου έως αιώνος· αλλά τώρα ο Κύριος λέγει, Μακράν απ' εμού· διότι τους δοξάζοντάς με θέλω δοξάσει, οι δε καταφρονούντές με θέλουσιν ατιμασθή. </p>
<p id="v31"><sup><small>31</small></sup>  Ιδού, έρχονται ημέραι, ότε θέλω κόψει τον βραχίονά σου και τον βραχίονα του οίκου του πατρός σου, ώστε άνθρωπος γέρων δεν θέλει είσθαι εν τω οίκω σου. </p>
<p id="v32"><sup><small>32</small></sup>  Και θέλεις ιδεί εν τω κατοικητηρίω μου αντίπαλον, μεταξύ πάντων των διδομένων αγαθών εις τον Ισραήλ· και δεν θέλει υπάρχει γέρων εν τω οίκω σου εις τον αιώνα. </p>
<p id="v33"><sup><small>33</small></sup>  Όντινα δε εκ των ιδικών σου δεν αποκόψω από του θυσιαστηρίου μου, θέλει είσθαι διά να καταναλίσκη τους οφθαλμούς σου και να κατατήκη την ψυχήν σου· πάντες δε οι έκγονοι του οίκου σου θέλουσι τελευτά εις ανδρικήν ηλικίαν. </p>
<p id="v34"><sup><small>34</small></sup>  Και τούτο θέλει είσθαι σημείον εις σε, το οποίον θέλει ελθεί επί τους δύο υιούς σου, επί Οφνεί και Φινεές· εν μιά ημέρα θέλουσιν αποθάνει αμφότεροι. </p>
<p id="v35"><sup><small>35</small></sup>  Και θέλω ανεγείρει εις εμαυτόν ιερέα πιστόν, πράττοντα κατά την καρδίαν μου και κατά την ψυχήν μου· και θέλω οικοδομήσει εις αυτόν οίκον ασφαλή· και θέλει περιπατεί ενώπιον του χριστού μου εις τον αιώνα. </p>
<p id="v36"><sup><small>36</small></sup>  Και πας ο εναπολειφθείς εν τω οίκω σου θέλει έρχεσθαι προσπίπτων εις αυτόν διά ολίγον αργύριον και διά κομμάτιον ψωμίου, και θέλει λέγει, Διόρισόν με, παρακαλώ, εις τινά των ιερατικών υπηρεσιών, διά να τρώγω ολίγον άρτον. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/el/Bible/1_Samuel/1">Βασιλειών Α' - Κεφάλαιο 1</a></td>
        <td><a href="/el/Bible/1_Samuel/Index">Δείκτης</a></td>
        <td><a href="/el/Bible/1_Samuel/3">Βασιλειών Α' - Κεφάλαιο 3</a></td>
      </tr>
    </tbody>
  </table>
</figure>
<h2>Παραπομπές</h2>
<div>
<ol>
  <li id="fn1"><a href="#cite1">↑</a> 2:2 <i>Μέρος 1: Κανένας τόσο ιερός όσο ο Κύριος</i>: <a href="/el/The_Urantia_Book/97#p1_7">ΒΟ 97:1.7</a>.  <i>Ένας Θεός</i>: <a href="/el/The_Urantia_Book/92#p5_8">ΒΟ 92:5.8</a>.  <i>Ένας Θεός</i>: <a href="/el/The_Urantia_Book/92#p6_6">ΒΟ 92:6.6</a>.  <i>Ένας Θεός, κανένας δίπλα Του</i>: <a href="/el/The_Urantia_Book/131#p2_2">ΒΟ 131:2.2</a>.  <i>Ο Κύριος είναι ένας Θεός</i>: <a href="/el/The_Urantia_Book/96#p5_5">ΒΟ 96:5.5</a>.  <i>Ένας Θεός</i>: <a href="/el/The_Urantia_Book/131#p10_2">ΒΟ 131:10.2</a>.  <i>Δεν υπάρχει Θεός εκτός από σένα</i>: <a href="/el/The_Urantia_Book/1#p0_1">ΒΟ 1:0.1</a>.  <i>Ο Κύριος ο Θεός μας είναι ένας Θεός</i>: <a href="/el/The_Urantia_Book/10#p7_1">ΒΟ 10:7.1</a>.  <i>Ένας Θεός</i>: <a href="/el/The_Urantia_Book/45#p4_8">ΒΟ 45:4.8</a>.  <i>Ο Θεός είναι ένας</i>: <a href="/el/The_Urantia_Book/56#p4_4">ΒΟ 56:4.4</a>.  <i>Ο Κύριος ο Θεός είναι ένας</i>: <a href="/el/The_Urantia_Book/1#p7_6">ΒΟ 1:7.6</a>. </li>
  <li id="fn2"><a href="#cite2">↑</a> 2:3 <i>Μέρος 1: Θεός της γνώσης</i>: <a href="/el/The_Urantia_Book/97#p1_8">ΒΟ 97:1.8</a>. </li>
  <li id="fn3"><a href="#cite3">↑</a> 2:7-8 <i>Ο Κύριος πλουτίζει και φτωχαίνει</i>: <a href="/el/The_Urantia_Book/97#p1_6">ΒΟ 97:1.6</a>. </li>
  <li id="fn4"><a href="#cite4">↑</a> 2:8 <i>Οι στύλοι της γης είναι του Κυρίου</i>: <a href="/el/The_Urantia_Book/97#p1_3">ΒΟ 97:1.3</a>. </li>
  <li id="fn5"><a href="#cite5">↑</a> 2:10 <i>Κριτής όλης της γης</i>: <a href="/el/The_Urantia_Book/128#p1_10">ΒΟ 128:1.10</a>.  <i>Μέρος 2: Κρίνετε τα πέρατα της γης</i>: <a href="/el/The_Urantia_Book/97#p1_8">ΒΟ 97:1.8</a>. </li>
</ol>
</div>
