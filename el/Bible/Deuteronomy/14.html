<!--
title: Δευτερονόμιον - Κεφάλαιο 14
description: 
published: true
date: 2022-8-14T13:24:11Z
tags: 
editor: ckeditor
dateCreated: 2022-8-14T13:24:11Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/el/Bible/Deuteronomy/13">Δευτερονόμιον - Κεφάλαιο 13</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/el/Bible/Deuteronomy/Index">Δείκτης</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/el/Bible/Deuteronomy/15">Δευτερονόμιον - Κεφάλαιο 15</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Σεις είσθε υιοί Κυρίου του Θεού σας· δεν θέλετε κάμει εις το σώμα σας εντομάς, ουδέ θέλετε κάμει φαλάκρωμα αναμέσον των οφθαλμών σας, διά νεκρόν. </p>
<p id="v2"><sup><small>2</small></sup>  Διότι λαός άγιος είσαι εις Κύριον τον Θεόν σου· και σε εξέλεξεν ο Κύριος διά να ήσαι εις αυτόν λαός εκλεκτός, παρά πάντα τα έθνη τα επί της γης. <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  Δεν θέλεις τρώγει ουδέν βδελυκτόν. </p>
<p id="v4"><sup><small>4</small></sup>  Ταύτα είναι τα κτήνη, τα οποία θέλετε τρώγει· ο βους, το πρόβατον και η αιξ, </p>
<p id="v5"><sup><small>5</small></sup>  η έλαφος και η δορκάς και ο βούβαλος και ο αγριότραγος και ο πύγαργος και ο άγριος βους και η καμηλοπάρδαλις. </p>
<p id="v6"><sup><small>6</small></sup>  Και παν τετράποδον έχον τον πόδα δίχηλον και το ονύχιον διηρημένον εις δύο χηλάς, και αναμασσών μεταξύ των τετραπόδων, ταύτα θέλετε τρώγει. </p>
<p id="v7"><sup><small>7</small></sup>  Ταύτα όμως δεν θέλετε τρώγει εκ των όσα αναμασσώσιν, ή εκ των όσα έχουσι το ονύχιον δίχηλον· την κάμηλον και τον λαγωόν και τον δασύποδα· διότι αναμασσώσι μεν, πλην δεν έχουσι διηρημένον το ονύχιον· ταύτα είναι ακάθαρτα εις εσάς· </p>
<p id="v8"><sup><small>8</small></sup>  και τον χοίρον, διότι έχει μεν το ονύχιον δίχηλον, πλην δεν αναμασσά· είναι ακάθαρτος εις εσάς· από του κρέατος αυτών δεν θέλετε τρώγει ουδέ το θνησιμαίον αυτών θέλετε εγγίζει. </p>
<p id="v9"><sup><small>9</small></sup>  Εκ πάντων των εν τοις ύδασι ταύτα θέλετε τρώγει πάντα, όσα έχουσι πτερύγια και λέπη, θέλετε τρώγει· </p>
<p id="v10"><sup><small>10</small></sup>  πάντα δε, όσα δεν έχουσι πτερύγια και λέπη, δεν θέλετε τρώγει· είναι ακάθαρτα εις εσάς. </p>
<p id="v11"><sup><small>11</small></sup>  Παν πτηνόν καθαρόν θέλετε τρώγει. </p>
<p id="v12"><sup><small>12</small></sup>  Ταύτα όμως είναι εκείνα, εκ των οποίων δεν θέλετε τρώγει· ο αετός και ο γρυπαετός και ο μελαναετός </p>
<p id="v13"><sup><small>13</small></sup>  και ο γυπαετός και ο ίκτινος και ο γυψ κατά το είδος αυτού, </p>
<p id="v14"><sup><small>14</small></sup>  και πας κόραξ κατά το είδος αυτού, </p>
<p id="v15"><sup><small>15</small></sup>  και η στρουθοκάμηλος και η γλαύξ και ο ίβις και ο ιέραξ κατά το είδος αυτού, </p>
<p id="v16"><sup><small>16</small></sup>  ο νυκτικόραξ και η μεγάλη γλαύξ και ο κύκνος, </p>
<p id="v17"><sup><small>17</small></sup>  και ο πελεκάν και η κίσσα και η αίθυια, </p>
<p id="v18"><sup><small>18</small></sup>  και ο πελαργός και ο ερωδιός κατά το είδος αυτού και ο έπωψ και η νυκτερίς. </p>
<p id="v19"><sup><small>19</small></sup>  Και πάντα τα ερπετά τα πτερωτά είναι ακάθαρτα εις εσάς· δεν θέλουσι τρώγεσθαι. </p>
<p id="v20"><sup><small>20</small></sup>  Παν πτηνόν καθαρόν θέλετε τρώγει. </p>
<p id="v21"><sup><small>21</small></sup>  Ουδέν θνησιμαίον θέλετε τρώγει· εις τον ξένον τον εντός των πυλών σου θέλεις δίδει αυτά, διά να τρώγη αυτό· ή θέλεις πωλεί αυτό εις αλλογενή· διότι λαός άγιος είσαι εις Κύριον τον Θεόν σου. Δεν θέλεις εψήσει ερίφιον εν τω γάλακτι της μητρός αυτού. <sup id="cite2"><a href="#fn2">[2]</a></sup></p>
<p id="v22"><sup><small>22</small></sup>  Θέλεις εξάπαντος δεκατίζει πάντα τα γεννήματα του σπόρου σου, τα οποία φέρει ο αγρός κατ' έτος. </p>
<p id="v23"><sup><small>23</small></sup>  Και θέλεις τρώγει ενώπιον Κυρίου του Θεού σου, εν τω τόπω όντινα εκλέξη διά να θέση το όνομα αυτού εκεί, το δέκατον του σίτου σου, του οίνου σου και του ελαίου σου, και τα πρωτότοκα των βοών σου και των προβάτων σου· διά να μάθης να φοβήσαι πάντοτε Κύριον τον Θεόν σου. </p>
<p id="v24"><sup><small>24</small></sup>  Και εάν η οδός ήναι πολύ μακράν διά σε, ώστε να μη δύνασαι να φέρης αυτά, ή εάν ο τόπος απέχη πολύ από σου, όντινα εκλέξη Κύριος ο Θεός σου διά να θέση εκεί το όνομα αυτού, ότε σε ηυλόγησε Κύριος ο Θεός σου, </p>
<p id="v25"><sup><small>25</small></sup>  τότε θέλεις εξαργυρώσει αυτά, και θέλεις κομποδέσει το αργύριον εις την χείρα σου και υπάγει εις τον τόπον όντινα εκλέξη Κύριος ο Θεός σου· </p>
<p id="v26"><sup><small>26</small></sup>  και θέλεις δώσει το αργύριον αντί οποιουδήποτε πράγματος επιθυμεί η ψυχή σου, αντί βοών ή αντί προβάτων ή αντί οίνου ή αντί σίκερα ή αντί οποιουδήποτε πράγματος ορέγεται η ψυχή σου· και θέλεις τρώγει εκεί ενώπιον Κυρίου του Θεού σου, και θέλεις ευφρανθή, συ και ο οίκός σου </p>
<p id="v27"><sup><small>27</small></sup>  και ο Λευΐτης ο εντός των πυλών σου· δεν θέλεις εγκαταλείψει αυτόν· διότι δεν έχει μερίδα ουδέ κληρονομίαν μετά σου. </p>
<p id="v28"><sup><small>28</small></sup>  Εις το τέλος του τρίτου έτους, θέλεις εκφέρει παν το δέκατον των γεννημάτων σου του έτους εκείνου, και θέλεις εναποθέτει εντός των πυλών σου· </p>
<p id="v29"><sup><small>29</small></sup>  και ο Λευΐτης, διότι δεν έχει μερίδα ουδέ κληρονομίαν μετά σου, και ο ξένος και ο ορφανός και η χήρα, οίτινες είναι εντός των πυλών σου, θέλουσιν έρχεσθαι και θέλουσι τρώγει και χορταίνει διά να σε ευλογήση Κύριος ο Θεός σου εις πάντα τα έργα της χειρός σου όσα εργάζεσαι. </p>
<h2>Παραπομπές</h2>
<div>
<ol>
  <li id="fn1"><a href="#cite1">↑</a> 14:2 <i>Εκλεκτός λαός</i>: <a href="/el/The_Urantia_Book/93#p5_1">ΒΟ 93:5.1</a>.  <i>Εκλεκτός λαός του Θεού</i>: <a href="/el/The_Urantia_Book/96#p5_6">ΒΟ 96:5.6</a>.  <i>Εκλεκτός λαός</i>: <a href="/el/The_Urantia_Book/97#p10_1">ΒΟ 97:10.1</a>.  <i>Εκλεκτός λαός</i>: <a href="/el/The_Urantia_Book/121#p2_8">ΒΟ 121:2.8</a>.  <i>Εκλεκτός λαός</i>: <a href="/el/The_Urantia_Book/96#p2_3">ΒΟ 96:2.3</a>.  <i>Εκλεκτός λαός</i>: <a href="/el/The_Urantia_Book/97#p4_2">ΒΟ 97:4.2</a>. </li>
  <li id="fn2"><a href="#cite2">↑</a> 14:21 <i>Μην βάζετε το παιδί στο μητρικό γάλα</i>: <a href="/el/The_Urantia_Book/142#p3_20">ΒΟ 142:3.20</a>. </li>
</ol>
</div>
