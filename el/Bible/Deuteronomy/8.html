<!--
title: Δευτερονόμιον - Κεφάλαιο 8
description: 
published: true
date: 2023-11-8T20:18:9Z
tags: bible, bible—deuteronomy
editor: ckeditor
dateCreated: 2022-8-14T13:24:11Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/el/Bible/Deuteronomy/7">
          <span class="mdi mdi-arrow-left-drop-circle"></span><span class="pl-2">Δευτερονόμιον - Κεφάλαιο 7</span>
        </a>
        </td>
        <td>
        <a href="/el/Bible/Deuteronomy/Index">
          <span class="mdi mdi-book-open-variant"></span><span class="pl-2">Δείκτης</span>
        </a>
        </td>
        <td>
        <a href="/el/Bible/Deuteronomy/9">
          <span class="pr-2">Δευτερονόμιον - Κεφάλαιο 9</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Πάσας τας εντολάς, τας οποίας εγώ προστάζω εις σε σήμερον, θέλετε προσέχει να εκτελήτε, διά να ζήτε και να πληθυνθήτε και διά να εισέλθητε και κληρονομήσητε την γην, την οποίαν ώμοσεν ο Κύριος προς τους πατέρας σας. </p>
<p id="v2"><sup><small>2</small></sup>  Και θέλεις ενθυμείσθαι πάσαν την οδόν, εις την οποίαν σε ώδήγησε Κύριος ο Θεός σου τα τεσσαράκοντα ταύτα έτη εν τη ερήμω, διά να σε ταπεινώση, να σε δοκιμάση, διά να γνωρίση τα εν τη καρδία σου, εάν θέλης φυλάξει τας εντολάς αυτού, ή ουχί. </p>
<p id="v3"><sup><small>3</small></sup>  Και σε εταπείνωσε και σε έκαμε να πεινάσης και σε έθρεψε με μάννα, το οποίον δεν εγνώριζες, ουδέ οι πατέρες σου εγνώριζον, διά να σε κάμη να μάθης ότι ο άνθρωπος δεν ζη με μόνον άρτον, αλλ' ο άνθρωπος ζη με πάντα λόγον εξερχόμενον εκ του στόματος του Κυρίου. <sup id="cite1"><a href="#fn1">[1]</a></sup></p>
<p id="v4"><sup><small>4</small></sup>  Τα ιμάτιά σου δεν επαλαιώθησαν επάνω σου ουδέ ο πους σου επρήσθη τα τεσσαράκοντα ταύτα έτη. </p>
<p id="v5"><sup><small>5</small></sup>  Θέλεις λοιπόν γνωρίσει εν τη καρδία σου ότι καθώς ο άνθρωπος παιδεύει τον υιόν αυτού, ούτω Κύριος ο Θεός σου σε επαίδευσε. <sup id="cite2"><a href="#fn2">[2]</a></sup></p>
<p id="v6"><sup><small>6</small></sup>  Διά τούτο θέλεις φυλάττει τας εντολάς Κυρίου του Θεού σου, διά να περιπατής εις τας οδούς αυτού και να φοβήσαι αυτόν. </p>
<p id="v7"><sup><small>7</small></sup>  Διότι Κύριος ο Θεός σου σε φέρει εις γην αγαθήν, γην ποταμών υδάτων, πηγών και αβύσσων, αίτινες αναβλύζουσιν από κοιλάδων και ορέων· </p>
<p id="v8"><sup><small>8</small></sup>  γην σίτου και κριθής και αμπέλων και συκών και ροδιών· γην ελαιών και μέλιτος· </p>
<p id="v9"><sup><small>9</small></sup>  γην, επί της οποίας θέλεις τρώγει άρτον ουχί μετ' ενδείας, δεν θέλεις στερείσθαι ουδενός επ' αυτής· γην, της οποίας οι λίθοι είναι σίδηρος, και εκ των ορέων αυτής θέλεις μεταλλεύει χαλκόν. </p>
<p id="v10"><sup><small>10</small></sup>  Και θέλεις φάγει και θέλεις χορτασθή, και θέλεις ευλογήσει Κύριον τον θεόν σου επί της γης της αγαθής, την οποίαν σοι έδωκε. </p>
<p id="v11"><sup><small>11</small></sup>  Πρόσεχε εις σεαυτόν μήποτε λησμονήσης Κύριον τον Θεόν σου, αθετών τας εντολάς αυτού και τας κρίσεις αυτού και τα διατάγματα αυτού, τα οποία εγώ προστάζω εις σε σήμερον· </p>
<p id="v12"><sup><small>12</small></sup>  μήπως, αφού φάγης και χορτασθής και οικοδομήσης οικίας καλάς και κατοικήσης, </p>
<p id="v13"><sup><small>13</small></sup>  και οι βόες σου και τα πρόβατά σου αυξήσωσι, και πολλαπλασιασθή το αργύριόν σου και το χρυσίον σου και πάντα όσα έχεις αυξήσωσι, </p>
<p id="v14"><sup><small>14</small></sup>  μήπως τότε υψωθή η καρδία σου και λησμονήσης Κύριον τον Θεόν σου, όστις σε εξήγαγεν εκ γης Αιγύπτου, εξ οίκου δουλείας· </p>
<p id="v15"><sup><small>15</small></sup>  όστις σε ώδήγησε διά της μεγάλης ταύτης και τρομεράς ερήμου, όπου ήσαν όφεις φλογεροί και σκορπίοι και ξηρασία, όπου δεν ήτο ύδωρ· όστις ανέδωκεν εις σε ύδωρ εκ της σκληράς πέτρας· </p>
<p id="v16"><sup><small>16</small></sup>  όστις σε έθρεψεν εν τη ερήμω με το μάννα, το οποίον δεν εγνώριζον οι πατέρες σου, διά να σε ταπεινώση και διά να σε δοκιμάση, διά να σε αγαθοποιήση εις τα έσχατά σου· </p>
<p id="v17"><sup><small>17</small></sup>  και είπης εν τη καρδία σου, Η δύναμίς μου και το κράτος της χειρός μου απέκτησαν εις εμέ τον πλούτον τούτον. </p>
<p id="v18"><sup><small>18</small></sup>  Αλλά θέλεις ενθυμείσθαι Κύριον τον Θεόν σου· διότι αυτός είναι, όστις σε δίδει δύναμιν να αποκτάς πλούτη, διά να στερεώση την διαθήκην αυτού, την οποίαν ώμοσε προς τους πατέρας σου, ως είναι την ημέραν ταύτην. <sup id="cite3"><a href="#fn3">[3]</a></sup></p>
<p id="v19"><sup><small>19</small></sup>  Εάν όμως λησμονήσης Κύριον τον Θεόν σου και υπάγης κατόπιν άλλων θεών και λατρεύσης αυτούς και προσκυνήσης αυτούς, διαμαρτύρομαι προς εσάς σήμερον ότι εξάπαντος θέλετε αφανισθή· <sup id="cite4"><a href="#fn4">[4]</a></sup></p>
<p id="v20"><sup><small>20</small></sup>  καθώς τα έθνη, τα οποία ο Κύριος εξολοθρεύει απ' έμπροσθέν σας, ούτω θέλετε αφανισθή· διότι δεν υπηκούσατε εις την φωνήν Κυρίου του Θεού σας. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/el/Bible/Deuteronomy/7">
          <span class="mdi mdi-arrow-left-drop-circle"></span><span class="pl-2">Δευτερονόμιον - Κεφάλαιο 7</span>
        </a>
        </td>
        <td>
        <a href="/el/Bible/Deuteronomy/Index">
          <span class="mdi mdi-book-open-variant"></span><span class="pl-2">Δείκτης</span>
        </a>
        </td>
        <td>
        <a href="/el/Bible/Deuteronomy/9">
          <span class="pr-2">Δευτερονόμιον - Κεφάλαιο 9</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Παραπομπές</h2>
<div>
<ol>
  <li id="fn1"><a href="#cite1">↑</a> 8:3 <i>Ο άνθρωπος δεν ζει μόνο με το ψωμί</i>: <a href="/el/The_Urantia_Book/136#p6_4">ΒΟ 136:6.4</a>.  <i>Ο άνθρωπος δεν μπορεί να ζήσει μόνο με το ψωμί</i>: <a href="/el/The_Urantia_Book/160#p3_1">ΒΟ 160:3.1</a>. </li>
  <li id="fn2"><a href="#cite2">↑</a> 8:5 <i>Έννοια του «πατέρα»</i>: <a href="/el/The_Urantia_Book/196#p0_2">ΒΟ 196:0.2</a>. </li>
  <li id="fn3"><a href="#cite3">↑</a> 8:18 <i>Να θυμάσαι τον Κύριο τον Θεό σου</i>: <a href="/el/The_Urantia_Book/96#p5_4">ΒΟ 96:5.4</a>. </li>
  <li id="fn4"><a href="#cite4">↑</a> 8:19 <i>Ένας Θεός και ψεύτικοι θεοί</i>: <a href="/el/The_Urantia_Book/160#p5_9">ΒΟ 160:5.9</a>. </li>
</ol>
</div>
