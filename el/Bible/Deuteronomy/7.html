<!--
title: Δευτερονόμιον - Κεφάλαιο 7
description: 
published: true
date: 2023-11-8T20:18:9Z
tags: bible, bible—deuteronomy
editor: ckeditor
dateCreated: 2022-8-14T13:24:11Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/el/Bible/Deuteronomy/6">
          <span class="mdi mdi-arrow-left-drop-circle"></span><span class="pl-2">Δευτερονόμιον - Κεφάλαιο 6</span>
        </a>
        </td>
        <td>
        <a href="/el/Bible/Deuteronomy/Index">
          <span class="mdi mdi-book-open-variant"></span><span class="pl-2">Δείκτης</span>
        </a>
        </td>
        <td>
        <a href="/el/Bible/Deuteronomy/8">
          <span class="pr-2">Δευτερονόμιον - Κεφάλαιο 8</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Όταν Κύριος ο Θεός σου σε φέρη εις την γην, εις την οποίαν υπάγεις διά να κληρονομήσης αυτήν, και εκδιώξη έθνη πολλά απ' έμπροσθέν σου, τους Χετταίους και τους Γεργεσαίους και τους Αμορραίους και τους Χαναναίους και τους Φερεζαίους και τους Ευαίους και τους Ιεβουσαίους, επτά έθνη μεγαλήτερα και δυνατώτερά σου· </p>
<p id="v2"><sup><small>2</small></sup>  και όταν Κύριος ο Θεός σου παραδώση αυτούς έμπροσθέν σου, θέλεις πατάξει αυτούς· κατά κράτος θέλεις εξολοθρεύσει αυτούς· δεν θέλεις κάμει συνθήκην μετ' αυτών ουδέ θέλεις δείξει έλεος προς αυτούς· </p>
<p id="v3"><sup><small>3</small></sup>  ουδέ θέλεις συμπενθερεύσει μετ' αυτών· την θυγατέρα σου δεν θέλεις δώσει εις τον υιόν αυτού ουδέ την θυγατέρα αυτού θέλεις λάβει εις τον υιόν σου· </p>
<p id="v4"><sup><small>4</small></sup>  διότι θέλουσιν αποπλανήσει τους υιούς σου απ' εμού και θέλουσι λατρεύει άλλους θεούς· και θέλει εξαφθή η οργή του Κυρίου εναντίον σας και πάραυτα θέλει σε εξολοθρεύσει. </p>
<p id="v5"><sup><small>5</small></sup>  Αλλ' ούτω θέλετε κάμει προς αυτούς· τους βωμούς αυτών θέλετε καταστρέψει και τα αγάλματα αυτών θέλετε συντρίψει και τα άλση αυτών θέλετε κατακόψει και τα γλυπτά αυτών θέλετε καύσει εν πυρί· </p>
<p id="v6"><sup><small>6</small></sup>  επειδή συ είσαι λαός άγιος εις Κύριον τον Θεόν σου· σε εξέλεξε Κύριος ο Θεός σου διά να ήσαι εις αυτόν λαός εκλεκτός, παρά πάντας τους λαούς τους επί του προσώπου της γης. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v7"><sup><small>7</small></sup>  Δεν προετίμησεν εσάς Κύριος ουδέ εξέλεξεν εσάς, διότι είσθε πολυπληθέστεροι παρά πάντα τα έθνη· επειδή σεις είσθε οι πλέον ολιγάριθμοι παρά πάντα τα έθνη· </p>
<p id="v8"><sup><small>8</small></sup>  αλλ' επειδή ο Κύριος σας ηγάπησε και διά να φυλάξη τον όρκον, τον οποίον ώμοσε προς τους πατέρας σας, σας εξήγαγεν ο Κύριος εν χειρί κραταιά και σας ελύτρωσεν εκ του οίκου της δουλείας, εκ χειρός Φαραώ, βασιλέως Αιγύπτου. <sup id="cite3"><a href="#fn3">[3]</a></sup></p>
<p id="v9"><sup><small>9</small></sup>  Γνώρισον λοιπόν, ότι Κύριος ο Θεός σου αυτός είναι ο Θεός, ο Θεός ο πιστός, ο φυλάττων την διαθήκην και το έλεος προς τους αγαπώντας αυτόν και φυλάττοντας τας εντολάς αυτού, εις χιλίας γενεάς· <sup id="cite4"><a href="#fn4">[4]</a></sup></p>
<p id="v10"><sup><small>10</small></sup>  και ανταποδίδων κατά πρόσωπον αυτών εις τους μισούντας αυτόν, διά να εξολοθρεύση αυτούς· δεν θέλει βραδύνει εις τον μισούντα αυτόν· θέλει κάμει εις αυτόν την ανταπόδοσιν κατά πρόσωπον αυτού. </p>
<p id="v11"><sup><small>11</small></sup>  Φύλαττε λοιπόν τας εντολάς και τα διατάγματα και τας κρίσεις, τας οποίας εγώ σε προστάζω σήμερον διά να κάμνης αυτάς. <sup id="cite5"><a href="#fn5">[5]</a></sup></p>
<p id="v12"><sup><small>12</small></sup>  Και εάν ακούητε τας κρίσεις ταύτας και φυλάττητε και εκτελήτε αυτάς, θέλει φυλάξει Κύριος ο Θεός σου εις σε την διαθήκην και το έλεος, τα οποία ώμοσε προς τους πατέρας σου· </p>
<p id="v13"><sup><small>13</small></sup>  και θέλει σε αγαπήσει και σε ευλογήσει και σε πληθύνει, και θέλει ευλογήσει τον καρπόν της κοιλίας σου και τον καρπόν της γης σου, τον σίτόν σου και τον οίνόν σου και το έλαιόν σου, τας αγέλας των βοών σου και τα ποίμνια των προβάτων σου, εν τη γη την οποίαν ώμοσε προς τους πατέρας σου να δώση εις σε. <sup id="cite6"><a href="#fn6">[6]</a></sup></p>
<p id="v14"><sup><small>14</small></sup>  Θέλεις είσθαι ευλογημένος υπέρ πάντα τα έθνη· άγονος ή στείρα δεν θέλει είσθαι εις σε ή εις τα κτήνη σου. </p>
<p id="v15"><sup><small>15</small></sup>  Και θέλει αφαιρέσει ο Κύριος από σου πάσαν ασθένειαν και δεν θέλει βάλει επί σε ουδεμίαν των κακών νόσων της Αιγύπτου, τας οποίας γνωρίζεις· αλλά θέλει βάλει αυτάς επί πάντας τους μισούντάς σε. </p>
<p id="v16"><sup><small>16</small></sup>  Και θέλεις εξολοθρεύσει πάντα τα έθνη, τα οποία Κύριος ο Θεός σου θέλει παραδώσει εις σέ· ο οφθαλμός σου δεν θέλει σπλαγχνισθή δι' αυτούς· ουδέ θέλεις λατρεύσει τους θεούς αυτών· διότι τούτο θέλει είσθαι παγίς εις σε. <sup id="cite7"><a href="#fn7">[7]</a></sup></p>
<p id="v17"><sup><small>17</small></sup>  Εάν δε είπης εν τη καρδία σου, Τα έθνη ταύτα είναι πλέον πολυάριθμα παρ' εμέ· πως δύναμαι να εκδιώξω αυτά; </p>
<p id="v18"><sup><small>18</small></sup>  Μη φοβηθής αυτούς· ενθυμού καλώς τι έκαμε Κύριος ο Θεός σου εις τον Φαραώ και εις πάσαν την Αίγυπτον· </p>
<p id="v19"><sup><small>19</small></sup>  τους πειρασμούς τους μεγάλους τους οποίους είδον οι οφθαλμοί σου, και τα σημεία και τα τέρατα και την κραταιάν χείρα και τον εξηπλωμένον βραχίονα, με τα οποία Κύριος ο Θεός σου σε εξήγαγεν· ούτω θέλει κάμει Κύριος ο Θεός σου εις πάντα τα έθνη, το οποία συ φοβείσαι. </p>
<p id="v20"><sup><small>20</small></sup>  Και προσέτι τας σφήκας Κύριος ο Θεός σου θέλει αποστείλει εις αυτούς, εωσού εξολοθρευθώσιν όσοι εναπελείφθησαν και εκρύπτοντο από προσώπου σου. </p>
<p id="v21"><sup><small>21</small></sup>  Δεν θέλεις τρομάξει από προσώπου αυτών· διότι Κύριος ο Θεός σου είναι εν μέσω σου, Θεός μέγας και φοβερός. <sup id="cite8"><a href="#fn8">[8]</a></sup> <sup id="cite9"><a href="#fn9">[9]</a></sup></p>
<p id="v22"><sup><small>22</small></sup>  Και θέλει εξαλείψει Κύριος ο Θεός σου τα έθνη εκείνα απ' έμπροσθέν σου ολίγον κατ' ολίγον· δεν δύναται να αφανίσης αυτούς πάραυτα, διά να μη πληθυνθώσιν εναντίον σου τα θηρία του αγρού. </p>
<p id="v23"><sup><small>23</small></sup>  Αλλά Κύριος ο Θεός σου θέλει παραδώσει αυτούς έμπροσθέν σου και θέλει φθείρει αυτούς εν φθορά μεγάλη, εωσού εξολοθρευθώσι. </p>
<p id="v24"><sup><small>24</small></sup>  Και θέλει παραδώσει εις την χείρα σου τους βασιλείς αυτών, και θέλεις εξαλείψει το όνομα αυτών υποκάτωθεν του ουρανού· ουδείς θέλει δυνηθή να σταθή έμπροσθέν σου, εωσού εξολοθρεύσης αυτούς. </p>
<p id="v25"><sup><small>25</small></sup>  Τα γλυπτά των θεών αυτών θέλετε καύσει εν πυρί· δεν θέλεις επιθυμήσει το αργύριον ή το χρυσίον το επ' αυτών, ουδέ θέλεις λάβει αυτό εις σεαυτόν διά να μη παγιδευθής εις αυτό· διότι είναι βδέλυγμα εις Κύριον τον Θεόν σου. </p>
<p id="v26"><sup><small>26</small></sup>  Και δεν θέλεις φέρει βδέλυγμα εις τον οίκόν σου, διά να μη γείνης ανάθεμα ως αυτό· θέλεις αποστραφεί αυτό διόλου και θέλεις βδελυχθή αυτό διόλου· διότι είναι ανάθεμα. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/el/Bible/Deuteronomy/6">
          <span class="mdi mdi-arrow-left-drop-circle"></span><span class="pl-2">Δευτερονόμιον - Κεφάλαιο 6</span>
        </a>
        </td>
        <td>
        <a href="/el/Bible/Deuteronomy/Index">
          <span class="mdi mdi-book-open-variant"></span><span class="pl-2">Δείκτης</span>
        </a>
        </td>
        <td>
        <a href="/el/Bible/Deuteronomy/8">
          <span class="pr-2">Δευτερονόμιον - Κεφάλαιο 8</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Παραπομπές</h2>
<div>
<ol>
  <li id="fn1"><a href="#cite1">↑</a> 7:6 <i>Εκλεκτός λαός</i>: <a href="/el/The_Urantia_Book/93#p5_1">ΒΟ 93:5.1</a>.  <i>Εκλεκτός λαός</i>: <a href="/el/The_Urantia_Book/97#p4_2">ΒΟ 97:4.2</a>.  <i>Εκλεκτός λαός του Θεού</i>: <a href="/el/The_Urantia_Book/96#p5_6">ΒΟ 96:5.6</a>.  <i>Εκλεκτός λαός</i>: <a href="/el/The_Urantia_Book/121#p2_8">ΒΟ 121:2.8</a>.  <i>Εκλεκτός λαός</i>: <a href="/el/The_Urantia_Book/97#p10_1">ΒΟ 97:10.1</a>.  <i>Εκλεκτός λαός</i>: <a href="/el/The_Urantia_Book/96#p2_3">ΒΟ 96:2.3</a>. </li>
  <li id="fn2"><a href="#cite2">↑</a> 7:6-15 <i>Η υπόσχεση του Θεού στον εκλεκτό λαό</i>: <a href="/el/The_Urantia_Book/97#p8_3">ΒΟ 97:8.3</a>. </li>
  <li id="fn3"><a href="#cite3">↑</a> 7:8 <i>Ούτε θα ξεχάσει τη διαθήκη</i>: <a href="/el/The_Urantia_Book/96#p4_6">ΒΟ 96:4.6</a>. </li>
  <li id="fn4"><a href="#cite4">↑</a> 7:9 <i>Ο Κύριος είναι πιστός</i>: <a href="/el/The_Urantia_Book/131#p2_8">ΒΟ 131:2.8</a>.  <i># 1 Ο Θεός είναι πιστός</i>: <a href="/el/The_Urantia_Book/4#p1_3">ΒΟ 4:1.3</a>. </li>
  <li id="fn5"><a href="#cite5">↑</a> 7:11 <i>Τηρείτε όλες τις εντολές</i>: <a href="/el/The_Urantia_Book/96#p5_6">ΒΟ 96:5.6</a>. </li>
  <li id="fn6"><a href="#cite6">↑</a> 7:13-15 <i>Θα σας αγαπήσει, θα σας ευλογήσει</i>: <a href="/el/The_Urantia_Book/96#p5_4">ΒΟ 96:5.4</a>. </li>
  <li id="fn7"><a href="#cite7">↑</a> 7:16-24 <i>Στο όνομα του Κυρίου, του Θεού του Ισραήλ</i>: <a href="/el/The_Urantia_Book/70#p1_15">ΒΟ 70:1.15</a>. </li>
  <li id="fn8"><a href="#cite8">↑</a> 7:21 <i>Πανίσχυρος, τρομερός</i>: <a href="/el/The_Urantia_Book/96#p4_5">ΒΟ 96:4.5</a>. </li>
  <li id="fn9"><a href="#cite9">↑</a> 7:21-23 <i>Θεός των μαχών</i>: <a href="/el/The_Urantia_Book/89#p6_3">ΒΟ 89:6.3</a>.  <i>Θεός των μαχών</i>: <a href="/el/The_Urantia_Book/70#p1_15">ΒΟ 70:1.15</a>. </li>
</ol>
</div>
