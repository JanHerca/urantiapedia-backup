<!--
title: Δευτερονόμιον - Κεφάλαιο 32
description: 
published: true
date: 2022-10-6T9:45:47Z
tags: bible, bible—deuteronomy
editor: ckeditor
dateCreated: 2022-8-14T13:24:11Z
-->

<figure class="table chapter-navigator">
  <table>
    <tbody>
      <tr>
        <td><a href="/el/Bible/Deuteronomy/31">Δευτερονόμιον - Κεφάλαιο 31</a></td>
        <td><a href="/el/Bible/Deuteronomy/Index">Δείκτης</a></td>
        <td><a href="/el/Bible/Deuteronomy/33">Δευτερονόμιον - Κεφάλαιο 33</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Πρόσεχε, ουρανέ, και θέλω λαλήσει· και ας ακούη η γη τους λόγους του στόματός μου. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Η διδασκαλία μου θέλει σταλάξει ως η βροχή, ο λόγος μου θέλει καταβή ως η δρόσος, ως η ψεκάς επί την χλόην και ως ο όμβρος επί τον χόρτον· </p>
<p id="v3"><sup><small>3</small></sup>  διότι θέλω εξυμνήσει το όνομα του Κυρίου· απόδοτε μεγαλωσύνην εις τον Θεόν ημών. </p>
<p id="v4"><sup><small>4</small></sup>  Αυτός είναι ο Βράχος, τα έργα αυτού είναι τέλεια· διότι πάσαι αι οδοί αυτού είναι κρίσις· Θεός πιστός, και δεν υπάρχει αδικία εν αυτώ· δίκαιος και ευθύς είναι αυτός. <sup id="cite2"><a href="#fn2">[2]</a></sup></p>
<p id="v5"><sup><small>5</small></sup>  Ούτοι διεφθάρησαν· η κηλίς αυτών δεν είναι κηλίς των υιών αυτού· είναι γενεά σκολιά και διεστραμμένη. </p>
<p id="v6"><sup><small>6</small></sup>  Ταύτα ανταποδίδετε εις τον Κύριον, λαέ μωρέ και ασύνετε; δεν είναι αυτός ο πατήρ σου, όστις σε εξηγόρασεν; αυτός όστις σε έπλασε και σε εμόρφωσεν; </p>
<p id="v7"><sup><small>7</small></sup>  Ενθυμήθητι τας αρχαίας ημέρας, συλλογίσθητι τα έτη πολλών γενεών· ερώτησον τον πατέρα σου, και αυτός θέλει σοι αναγγείλει, τους πρεσβυτέρους σου, και αυτοί θέλουσι σοι ειπεί· </p>
<p id="v8"><sup><small>8</small></sup>  ότε διεμέριζεν ο Ύψιστος τα έθνη, ότε διέσπειρε τους υιούς του Αδάμ, έστησε τα όρια των λαών κατά τον αριθμόν των υιών Ισραήλ. <sup id="cite3"><a href="#fn3">[3]</a></sup></p>
<p id="v9"><sup><small>9</small></sup>  Διότι η μερίς του Κυρίου είναι ο λαός αυτού, ο Ιακώβ είναι το μέρος της κληρονομίας αυτού. </p>
<p id="v10"><sup><small>10</small></sup>  Εν γη ερήμω εύρηκεν αυτόν, και εν ερημία φρίκης και ολολυγμού· περιωδήγησεν αυτόν, επαιδαγώγησεν αυτόν, εφύλαξεν αυτόν ως κόρην οφθαλμού αυτού. </p>
<p id="v11"><sup><small>11</small></sup>  Καθώς ο αετός σκεπάζει την φωλεάν αυτού, περιθάλπει τους νεοσσούς αυτού, εξαπλόνων τας πτέρυγας αυτού αναλαμβάνει αυτούς, και σηκόνει αυτούς επί των πτερύγων αυτού, </p>
<p id="v12"><sup><small>12</small></sup>  ούτως ο Κύριος μόνος ώδήγησεν αυτόν, και δεν ήτο μετ' αυτού ξένος Θεός. </p>
<p id="v13"><sup><small>13</small></sup>  Ανεβίβασεν αυτούς επί τα έξοχα μέρη της γης, και έφαγον τα γεννήματα των αγρών· και εθήλασεν αυτούς μέλι εκ της πέτρας, και έλαιον εκ της σκληράς πέτρας, </p>
<p id="v14"><sup><small>14</small></sup>  Βούτυρον βοών και γάλα προβάτων, με πάχος αρνίων, και κριών θρεμμάτων της Βασάν, και τράγων, μετά του εξαιρέτου άνθους του σίτου· και έπιες οίνον, αίμα σταφυλής. </p>
<p id="v15"><sup><small>15</small></sup>  Ο δε Ιεσουρούν επαχύνθη και απελάκτισεν· επαχύνθης, επλατύνθης, υπερελιπάνθης· τότε ελησμόνησε τον Θεόν τον πλάσαντα αυτόν, και κατεφρόνησε τον Βράχον της σωτηρίας αυτού. <sup id="cite4"><a href="#fn4">[4]</a></sup></p>
<p id="v16"><sup><small>16</small></sup>  Παρώξυναν αυτόν εις ζηλοτυπίαν με ξένους θεούς, με βδελύγματα παρώξυναν αυτόν εις θυμόν· <sup id="cite5"><a href="#fn5">[5]</a></sup></p>
<p id="v17"><sup><small>17</small></sup>  εθυσίασαν εις δαιμόνια, ουχί εις τον Θεόν· εις θεούς, τους οποίους δεν εγνώριζον, εις νέους θεούς νεωστί εισαχθέντας, τους οποίους δεν ελάτρευον οι πατέρες σας· </p>
<p id="v18"><sup><small>18</small></sup>  τον δε Βράχον τον γεννήσαντά σε εγκατέλιπες, και ελησμόνησας τον Θεόν τον πλάσαντά σε. </p>
<p id="v19"><sup><small>19</small></sup>  Και είδεν ο Κύριος και απεστράφη αυτούς, διότι παρώργισαν αυτόν οι υιοί αυτού και αι θυγατέρες αυτού· </p>
<p id="v20"><sup><small>20</small></sup>  και είπε, Θέλω αποστρέψει το πρόσωπόν μου απ' αυτών, θέλω ιδεί οποίον θέλει είσθαι το τέλος αυτών· διότι αυτοί είναι γενεά διεστραμμένη, υιοί εις τους οποίους δεν υπάρχει πίστις. </p>
<p id="v21"><sup><small>21</small></sup>  Αυτοί με παρώξυναν εις ζηλοτυπίαν με τα μη όντα θεόν· με τα είδωλα αυτών με παρώργισαν· και εγώ θέλω παροξύνει αυτούς εις ζηλοτυπίαν με τους μη όντας λαόν, με έθνος ασύνετον θέλω παροργίσει αυτούς. </p>
<p id="v22"><sup><small>22</small></sup>  Διότι πυρ εξήφθη εν τω θυμώ μου, και θέλει εκκαυθή έως εις τα κατώτατα του άδου, και θέλει καταφάγει την γην μετά των γεννημάτων αυτής, και θέλει καταφλογίσει τα θεμέλια των ορέων. </p>
<p id="v23"><sup><small>23</small></sup>  Θέλω επισωρεύσει επ' αυτούς κακά, πάντα τα βέλη μου θέλω εκκενώσει επ' αυτούς. </p>
<p id="v24"><sup><small>24</small></sup>  Θέλουσιν αναλωθή εκ της πείνης και καταφαγωθή με φλογώδεις νόσους, και με πικρόν όλεθρον· και οδόντας θηρίων θέλω εξαποστείλει επ' αυτούς, και φαρμάκιον των ερπόντων επί της γης. </p>
<p id="v25"><sup><small>25</small></sup>  Έξωθεν μάχαιρα, και έσωθεν τρόμος, θέλει καταναλώσει τον τε νέον και την παρθένον, το θηλάζον νήπιον και τον πολιόν γέροντα. </p>
<p id="v26"><sup><small>26</small></sup>  Είπα, Ήθελον διασκορπίσει αυτούς, ήθελον εξαλείψει το μνημόσυνον αυτών εκ μέσου των ανθρώπων, </p>
<p id="v27"><sup><small>27</small></sup>  εάν δεν εφοβούμην την οργήν του εχθρού, μη πως υψηλοφρονήσωσιν οι εναντίοι αυτών, και είπωσιν, Η χειρ ημών η υψηλή, και ουχί ο Κύριος, έκαμε πάντα ταύτα. </p>
<p id="v28"><sup><small>28</small></sup>  Διότι είναι έθνος ασύνετον, και δεν υπάρχει εν αυτοίς φρόνησις. </p>
<p id="v29"><sup><small>29</small></sup>  Είθε να ήσαν σοφοί, να ενόουν τούτο, να εσυλλογίζοντο το τέλος αυτών </p>
<p id="v30"><sup><small>30</small></sup>  Πως ήθελε δυνηθή εις να διώξη χιλίους, και δύο να τρέψωσιν εις φυγήν μυριάδας, εάν ο Βράχος αυτών δεν ήθελε πωλήσει αυτούς, και δεν ήθελε παραδώσει αυτούς ο Κύριος; </p>
<p id="v31"><sup><small>31</small></sup>  Διότι ο βράχος αυτών δεν είναι ως ο Βράχος ημών· και αυτοί οι εχθροί ημών ας κρίνωσιν. </p>
<p id="v32"><sup><small>32</small></sup>  Επειδή εκ της αμπέλου των Σοδόμων είναι η άμπελος αυτών, και εκ των αγρών της Γομόρρας· η σταφυλή αυτών είναι σταφυλή χολής, οι βότρεις αυτών πικροί· </p>
<p id="v33"><sup><small>33</small></sup>  ο οίνος αυτών φαρμάκιον δρακόντων, και ανίατος ιός ασπίδος. </p>
<p id="v34"><sup><small>34</small></sup>  Δεν είναι τούτο αποτεταμιευμένον εις εμέ, εσφραγισμένον εις τους θησαυρούς μου; </p>
<p id="v35"><sup><small>35</small></sup>  Εις εμέ ανήκει η εκδίκησις και η ανταπόδοσις· ο πους αυτών εν καιρώ θέλει ολισθήσει διότι πλησίον είναι η ημέρα της απωλείας αυτών, και τα μέλλοντα να έλθωσιν επ' αυτούς σπεύδουσι. <sup id="cite6"><a href="#fn6">[6]</a></sup> <sup id="cite7"><a href="#fn7">[7]</a></sup></p>
<p id="v36"><sup><small>36</small></sup>  Διότι ο Κύριος θέλει κρίνει τον λαόν αυτού, και θέλει μεταμεληθή διά τους δούλους αυτού, όταν ίδη ότι απωλέσθη η δύναμις αυτών, και δεν έμεινεν ουδέν πεφυλαγμένον ουδέ αφειμένον. </p>
<p id="v37"><sup><small>37</small></sup>  Και θέλει ειπεί, Που είναι οι θεοί αυτών, ο βράχος εις τον οποίον είχον το θάρρος αυτών; </p>
<p id="v38"><sup><small>38</small></sup>  οίτινες έτρωγον το πάχος των θυσιών αυτών, και έπινον τον οίνον των σπονδών αυτών; ας σηκωθώσι και ας σας βοηθήσωσιν, ας γείνωσιν εις εσάς σκέπη. </p>
<p id="v39"><sup><small>39</small></sup>  Ίδετε τώρα ότι εγώ, εγώ είμαι, και δεν είναι Θεός πλην εμού· εγώ θανατόνω και ζωοποιώ· εγώ πληγόνω και ιατρεύω· και δεν υπάρχει ο ελευθερών εκ της χειρός μου. <sup id="cite8"><a href="#fn8">[8]</a></sup></p>
<p id="v40"><sup><small>40</small></sup>  Διότι εγώ υψόνω εις τον ουρανόν την χείρα μου, Και λέγω, Ζω εγώ εις τον αιώνα· </p>
<p id="v41"><sup><small>41</small></sup>  εάν ακονίσω την αστραπηφόρον μάχαιράν μου, και επιβάλω την χείρα μου εις κρίσιν, θέλω κάμει εκδίκησιν εις τους εχθρούς μου, και θέλω ανταποδώσει εις τους μισούντάς με· </p>
<p id="v42"><sup><small>42</small></sup>  θέλω μεθύσει τα βέλη μου από αίματος, και η μάχαιρά μου θέλει καταφάγει κρέατα, από του αίματος των πεφονευμένων και των αιχμαλώτων, από της κεφαλής των αρχόντων των εχθρών. </p>
<p id="v43"><sup><small>43</small></sup>  Ευφράνθητε, έθνη, μετά του λαού αυτού· διότι θέλει εκδικήσει το αίμα των δούλων αυτού, και αποδώσει εκδίκησιν εις τους εναντίους αυτού, και καθαρίσει την γην αυτού και τον λαόν αυτού. </p>
<p id="v44"><sup><small>44</small></sup>  Και ήλθεν ο Μωϋσής, και ελάλησε πάντας τους λόγους της ωδής ταύτης εις επήκοον του λαού, αυτός και Ιησούς ο υιός του Ναυή. </p>
<p id="v45"><sup><small>45</small></sup>  Και ετελείωσεν ο Μωϋσής λαλών πάντας τους λόγους τούτους προς πάντα τον Ισραήλ. </p>
<p id="v46"><sup><small>46</small></sup>  Και είπε προς αυτούς, Θέσατε τας καρδίας σας εις πάντας τους λόγους, τους οποίους εγώ σήμερον διαμαρτύρομαι προς εσάς· τους οποίους θέλετε παραγγείλει εις τα τέκνα σας να προσέχωσιν εις το να εκτελώσι, πάντας τους λόγους του νόμου τούτου. </p>
<p id="v47"><sup><small>47</small></sup>  Διότι ούτος δεν είναι εις εσάς λόγος μάταιος· επειδή αύτη είναι η ζωή σας· και διά του λόγου τούτου θέλετε μακροημερεύσει επί της γης, προς την οποίαν διαβαίνετε τον Ιορδάνην διά να κληρονομήσητε αυτήν. </p>
<p id="v48"><sup><small>48</small></sup>  Και ελάλησε Κύριος προς τον Μωϋσήν την αυτήν εκείνην ημέραν, λέγων, </p>
<p id="v49"><sup><small>49</small></sup>  Ανάβα εις το όρος τούτο Αβαρίμ, εις το όρος Νεβώ, το εν τη γη Μωάβ κατέναντι της Ιεριχώ· και θεώρησον την γην Χαναάν, την οποίαν εγώ δίδω εις τους υιούς Ισραήλ εις ιδιοκτησίαν· </p>
<p id="v50"><sup><small>50</small></sup>  και τελεύτησον εν τω όρει όπου αναβαίνεις, και προστέθητι εις τον λαόν σου, καθώς ο αδελφός σου Ααρών ετελεύτησεν εν τω όρει Ωρ και προσετέθη εις τον λαόν αυτού· </p>
<p id="v51"><sup><small>51</small></sup>  διότι ηπειθήσατε εις εμέ μεταξύ των υιών Ισραήλ εις τα ύδατα της Μεριβά-κάδης, εν τη ερήμω Σίν· επειδή δεν με ηγιάσατε εν μέσω των υιών Ισραήλ· </p>
<p id="v52"><sup><small>52</small></sup>  όθεν απέναντι θέλεις ιδεί την γην, εκεί όμως δεν θέλεις εισέλθει, εις την γην την οποίαν εγώ δίδω εις τους υιούς Ισραήλ. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/el/Bible/Deuteronomy/31">Δευτερονόμιον - Κεφάλαιο 31</a></td>
        <td><a href="/el/Bible/Deuteronomy/Index">Δείκτης</a></td>
        <td><a href="/el/Bible/Deuteronomy/33">Δευτερονόμιον - Κεφάλαιο 33</a></td>
      </tr>
    </tbody>
  </table>
</figure>
<h2>Παραπομπές</h2>
<div>
<ol>
  <li id="fn1"><a href="#cite1">↑</a> 32:1-43 <i>Αποχαιρετιστήρια ομιλία του Μωυσή</i>: <a href="/el/The_Urantia_Book/97#p10_2">ΒΟ 97:10.2</a>. </li>
  <li id="fn2"><a href="#cite2">↑</a> 32:4 <i>Ο Θεός της αλήθειας & χωρίς αδικία</i>: <a href="/el/The_Urantia_Book/96#p4_7">ΒΟ 96:4.7</a>.  <i>God of judgment</i>: <a href="/el/The_Urantia_Book/96#p6_3">ΒΟ 96:6.3</a>.  <i>Ο Μιχαήλ ήταν δίκαιος και δίκαιος</i>: <a href="/el/The_Urantia_Book/119#p2_6">ΒΟ 119:2.6</a>. </li>
  <li id="fn3"><a href="#cite3">↑</a> 32:8 <i>Ύψιστος Θεός</i>: <a href="/el/The_Urantia_Book/93#p2_3">ΒΟ 93:2.3</a>.  <i>Most Highs</i>: <a href="/el/The_Urantia_Book/43#p3_1">ΒΟ 43:3.1</a>.  <i>Οι Ύψιστοι διαίρεσαν τα έθνη</i>: <a href="/el/The_Urantia_Book/43#p5_16">ΒΟ 43:5.16</a>.  <i>Ο Ύψιστος</i>: <a href="/el/The_Urantia_Book/93#p3_2">ΒΟ 93:3.2</a>. </li>
  <li id="fn4"><a href="#cite4">↑</a> 32:15-17 <i>Έφαγαν και πάχυναν</i>: <a href="/el/The_Urantia_Book/165#p4_8">ΒΟ 165:4.8</a>. </li>
  <li id="fn5"><a href="#cite5">↑</a> 32:16,21 <i>Ο Μωυσής είπε ότι ο Θεός ζηλεύει</i>: <a href="/el/The_Urantia_Book/142#p2_1">ΒΟ 142:2.1</a>. </li>
  <li id="fn6"><a href="#cite6">↑</a> 32:35 <i>Προειδοποιεί για αντίποινα</i>: <a href="/el/The_Urantia_Book/140#p8_5">ΒΟ 140:8.5</a>. </li>
  <li id="fn7"><a href="#cite7">↑</a> 32:35,41,43 <i>Η εκδίκηση είναι του Θεού</i>: <a href="/el/The_Urantia_Book/70#p10_9">ΒΟ 70:10.9</a>.  <i>Εκδικείται τους αμαρτωλούς</i>: <a href="/el/The_Urantia_Book/142#p2_1">ΒΟ 142:2.1</a>. </li>
  <li id="fn8"><a href="#cite8">↑</a> 32:39 <i>Ο Θεός σκοτώνει όταν δεν υπακούς</i>: <a href="/el/The_Urantia_Book/96#p5_6">ΒΟ 96:5.6</a>. </li>
</ol>
</div>
