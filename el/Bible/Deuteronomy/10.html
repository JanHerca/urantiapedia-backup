<!--
title: Δευτερονόμιον - Κεφάλαιο 10
description: 
published: true
date: 2022-9-13T21:57:44Z
tags: 
editor: ckeditor
dateCreated: 2022-8-14T13:24:11Z
-->

<figure class="table chapter-navigator">
  <table>
    <tbody>
      <tr>
        <td><a href="/el/Bible/Deuteronomy/9">Δευτερονόμιον - Κεφάλαιο 9</a></td>
        <td><a href="/el/Bible/Deuteronomy/Index">Δείκτης</a></td>
        <td><a href="/el/Bible/Deuteronomy/11">Δευτερονόμιον - Κεφάλαιο 11</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Κατ' εκείνον τον καιρόν είπε Κύριος προς εμέ, Λατόμησον εις σεαυτόν δύο πλάκας λιθίνας ως τας πρώτας, και ανάβα προς εμέ εις το όρος, και κάμε εις σεαυτόν κιβωτόν ξυλίνην. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Και εγώ θέλω γράψει επί τας πλάκας τα λόγια τα οποία ήσαν εις τας πρώτας πλάκας, τας οποίας συνέτριψας, και θέλεις εναποθέσει αυτάς εν τη κιβωτώ. </p>
<p id="v3"><sup><small>3</small></sup>  Και έκαμα κιβωτόν εκ ξύλου σιττίμ, και ελατόμησα δύο πλάκας λιθίνας ως τας πρώτας, και ανέβην εις το όρος, έχων τας δύο πλάκας εις τας χείρας μου. </p>
<p id="v4"><sup><small>4</small></sup>  Και έγραψεν επί τας πλάκας, κατά την γραφήν την πρώτην, τας δέκα εντολάς, τας οποίας ελάλησε Κύριος προς εσάς εν τω όρει εκ μέσου του πυρός, εν τη ημέρα της συνάξεως· και έδωκεν αυτάς ο Κύριος εις εμέ. </p>
<p id="v5"><sup><small>5</small></sup>  Και επιστρέψας κατέβην από του όρους και ενέθεσα τας πλάκας εν τη κιβωτώ την οποίαν έκαμον· και είναι εκεί, καθώς προσέταξεν εις εμέ ο Κύριος. </p>
<p id="v6"><sup><small>6</small></sup>  Και οι υιοί Ισραήλ εσηκώθησαν από Βηρώθ-βενέ-ιακάν εις Μοσερά. Εκεί απέθανεν ο Ααρών και εκεί ετάφη· και ιεράτευσεν Ελεάζαρ ο υιός αυτού αντ' αυτού. </p>
<p id="v7"><sup><small>7</small></sup>  Εκείθεν εσηκώθησαν εις Γαδγάδ και από Γαδγάδ εις Ιοτβαθά, γην ποταμών υδάτων. </p>
<p id="v8"><sup><small>8</small></sup>  Κατ' εκείνον τον καιρόν εξεχώρισεν ο Κύριος την φυλήν του Λευΐ, διά να βαστάζη την κιβωτόν της διαθήκης του Κυρίου, να παρίσταται ενώπιον του Κυρίου διά να υπηρετή αυτόν, και να ευλογή εν τω ονόματι αυτού, έως της ημέρας ταύτης. </p>
<p id="v9"><sup><small>9</small></sup>  Διά τούτο δεν έχουσιν οι Λευΐται μερίδιον ή κληρονομίαν μεταξύ των αδελφών αυτών· ο Κύριος είναι η κληρονομία αυτών, καθώς Κύριος ο Θεός σου υπεσχέθη εις αυτούς. </p>
<p id="v10"><sup><small>10</small></sup>  Και εγώ εστάθην επί του όρους, ως το πρότερον, τεσσαράκοντα ημέρας και τεσσαράκοντα νύκτας· και εισήκουσέ μου ο Κύριος και ταύτην την φοράν, και δεν ηθέλησεν ο Κύριος να σε εξολοθρεύση. </p>
<p id="v11"><sup><small>11</small></sup>  Και είπε Κύριος προς εμέ, Σηκώθητι, προπορεύου του λαού, διά να εισέλθωσι και κληρονομήσωσι την γην, την οποίαν ώμοσα προς τους πατέρας αυτών να δώσω εις αυτούς. </p>
<p id="v12"><sup><small>12</small></sup>  Και τώρα, Ισραήλ, τι ζητεί Κύριος ο Θεός σου παρά σου, ειμή να φοβήσαι Κύριον τον Θεόν σου, να περιπατής εις πάσας τας οδούς αυτού και να αγαπάς αυτόν, και να λατρεύης Κύριον τον Θεόν σου εξ όλης της καρδίας σου και εξ όλης της ψυχής σου, <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v13"><sup><small>13</small></sup>  να φυλάττης τας εντολάς του Κυρίου και τα διατάγματα αυτού, τα οποία εγώ προστάζω εις σε σήμερον διά το καλόν σου; </p>
<p id="v14"><sup><small>14</small></sup>  Ιδού, Κυρίου του Θεού σου είναι ο ουρανός και ο ουρανός των ουρανών· η γη και πάντα τα εν αυτή. <sup id="cite4"><a href="#fn4">[4]</a></sup></p>
<p id="v15"><sup><small>15</small></sup>  Και όμως τους πατέρας σου προετίμησεν ο Κύριος, να αγαπά αυτούς, και εξέλεξε το σπέρμα αυτών μετ' αυτούς, εσάς παρά πάντας τους λαούς, καθώς είναι την ημέραν ταύτην. <sup id="cite5"><a href="#fn5">[5]</a></sup></p>
<p id="v16"><sup><small>16</small></sup>  Περιτέμετε λοιπόν την ακροβυστίαν της καρδίας σας και μη σκληρύνητε πλέον τον τράχηλόν σας. </p>
<p id="v17"><sup><small>17</small></sup>  Διότι Κύριος ο Θεός σας είναι Θεός των θεών και Κύριος των κυρίων, Θεός μέγας, ισχυρός και φοβερός, μη αποβλέπων εις πρόσωπον μηδέ λαμβάνων δώρον· <sup id="cite6"><a href="#fn6">[6]</a></sup></p>
<p id="v18"><sup><small>18</small></sup>  ποιών κρίσιν εις τον ορφανόν και εις την χήραν, και αγαπών τον ξένον, δίδων εις αυτόν τροφήν και ενδύματα. </p>
<p id="v19"><sup><small>19</small></sup>  Αγαπάτε λοιπόν τον ξένον· διότι σεις ξένοι εστάθητε εν τη γη της Αιγύπτου. </p>
<p id="v20"><sup><small>20</small></sup>  Κύριον τον Θεόν σου θέλεις φοβείσθαι αυτόν θέλεις λατρεύει, και εις αυτόν θέλεις είσθαι προσηλωμένος, και εις το όνομα αυτού θέλεις ομνύει. <sup id="cite7"><a href="#fn7">[7]</a></sup></p>
<p id="v21"><sup><small>21</small></sup>  Αυτός είναι καύχημά σου, και αυτός είναι Θεός σου, όστις έκαμε διά σε τα μεγάλα ταύτα και τρομερά, τα οποία είδον οι οφθαλμοί σου. </p>
<p id="v22"><sup><small>22</small></sup>  Μετά εβδομήκοντα ψυχών κατέβησαν οι πατέρες σου εις την Αίγυπτον, και τώρα Κύριος ο Θεός σου σε κατέστησεν ως τα άστρα του ουρανού κατά το πλήθος. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/el/Bible/Deuteronomy/9">Δευτερονόμιον - Κεφάλαιο 9</a></td>
        <td><a href="/el/Bible/Deuteronomy/Index">Δείκτης</a></td>
        <td><a href="/el/Bible/Deuteronomy/11">Δευτερονόμιον - Κεφάλαιο 11</a></td>
      </tr>
    </tbody>
  </table>
</figure>
<h2>Παραπομπές</h2>
<div>
<ol>
  <li id="fn1"><a href="#cite1">↑</a> 10:1-5 <i>Νέα φετίχ</i>: <a href="/el/The_Urantia_Book/88#p2_5">ΒΟ 88:2.5</a>. </li>
  <li id="fn2"><a href="#cite2">↑</a> 10:12 <i>Η μεγαλύτερη εντολή</i>: <a href="/el/The_Urantia_Book/174#p4_2">ΒΟ 174:4.2</a>.  <i>Αγαπώντας τον Θεό</i>: <a href="/el/The_Urantia_Book/110#p3_8">ΒΟ 110:3.8</a>.  <i>Αγαπήστε τον Θεό ολοκληρωτικά</i>: <a href="/el/The_Urantia_Book/131#p2_2">ΒΟ 131:2.2</a>.  <i>Αγαπάτε τον Θεό με όλη σας την καρδιά</i>: <a href="/el/The_Urantia_Book/163#p4_8">ΒΟ 163:4.8</a>.  <i>Αγαπήστε τον Κύριο υπέρτατα</i>: <a href="/el/The_Urantia_Book/131#p2_13">ΒΟ 131:2.13</a>.  <i>Αγαπήστε τον Θεό με όλο το μυαλό και την καρδιά</i>: <a href="/el/The_Urantia_Book/131#p10_2">ΒΟ 131:10.2</a>. </li>
  <li id="fn3"><a href="#cite3">↑</a> 10:12-13 <i>Τηρείτε όλες τις εντολές</i>: <a href="/el/The_Urantia_Book/96#p5_6">ΒΟ 96:5.6</a>. </li>
  <li id="fn4"><a href="#cite4">↑</a> 10:14 <i>Ουρανός, ουρανός των ουρανών</i>: <a href="/el/The_Urantia_Book/48#p6_12">ΒΟ 48:6.12</a>.  <i>Ο ουρανός των ουρανών</i>: <a href="/el/The_Urantia_Book/3#p1_2">ΒΟ 3:1.2</a>.  <i>Ο ουρανός των ουρανών</i>: <a href="/el/The_Urantia_Book/181#p1_2">ΒΟ 181:1.2</a>.  <i>Ο ουρανός των ουρανών</i>: <a href="/el/The_Urantia_Book/2#p1_1">ΒΟ 2:1.1</a>.  <i>Ουρανός, ουρανός των ουρανών</i>: <a href="/el/The_Urantia_Book/48#p6_12">ΒΟ 48:6.12</a>. </li>
  <li id="fn5"><a href="#cite5">↑</a> 10:15 <i>Χαίρεται με τα παιδιά Του</i>: <a href="/el/The_Urantia_Book/1#p5_4">ΒΟ 1:5.4</a>. </li>
  <li id="fn6"><a href="#cite6">↑</a> 10:17 <i>Ο Θεός των Θεών</i>: <a href="/el/The_Urantia_Book/45#p4_10">ΒΟ 45:4.10</a>.  <i>Πανίσχυρος, τρομερός</i>: <a href="/el/The_Urantia_Book/96#p4_5">ΒΟ 96:4.5</a>.  <i>Ο Θεός των Θεών, ο Κύριος των Κυρίων</i>: <a href="/el/The_Urantia_Book/96#p5_6">ΒΟ 96:5.6</a>.  <i>Ο Θεός ο Υπέρτατος</i>: <a href="/el/The_Urantia_Book/0#p2_12">ΒΟ 0:2.12</a>. </li>
  <li id="fn7"><a href="#cite7">↑</a> 10:20 <i>Υπηρετεί μόνο τον Κύριο Θεό</i>: <a href="/el/The_Urantia_Book/136#p9_3">ΒΟ 136:9.3</a>. </li>
</ol>
</div>
