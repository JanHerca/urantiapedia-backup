<!--
title: Δευτερονόμιον - Κεφάλαιο 30
description: 
published: true
date: 2022-9-13T21:57:44Z
tags: 
editor: ckeditor
dateCreated: 2022-8-14T13:24:11Z
-->

<figure class="table chapter-navigator">
  <table>
    <tbody>
      <tr>
        <td><a href="/el/Bible/Deuteronomy/29">Δευτερονόμιον - Κεφάλαιο 29</a></td>
        <td><a href="/el/Bible/Deuteronomy/Index">Δείκτης</a></td>
        <td><a href="/el/Bible/Deuteronomy/31">Δευτερονόμιον - Κεφάλαιο 31</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Και όταν έλθωσιν επί σε πάντα τα πράγματα ταύτα, η ευλογία και η κατάρα, την οποίαν έθεσα ενώπιόν σου, και ανακαλέσης ταύτα εις την καρδίαν σου εν τω μέσω πάντων των εθνών, όπου αν διασκορπίση σε Κύριος ο Θεός σου, </p>
<p id="v2"><sup><small>2</small></sup>  και επιστραφής προς Κύριον τον Θεόν σου και υπακούσης εις την φωνήν αυτού, κατά πάντα όσα εγώ προστάζω εις σε σήμερον, συ και τα τέκνα σου, εξ όλης της καρδίας σου και εξ όλης της ψυχής σου, <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  τότε Κύριος ο Θεός σου θέλει σε επαναφέρει εκ της αιχμαλωσίας, και θέλει σε σπλαγχνισθή, και πάλιν θέλει σε συνάξει εκ πάντων των εθνών, όπου σε διεσκόρπισε Κύριος ο Θεός σου· </p>
<p id="v4"><sup><small>4</small></sup>  και εις τα έσχατα του ουρανού αν ήναι η διασπορά σου, εκείθεν θέλει σε συνάξει Κύριος ο Θεός σου και εκείθεν θέλει σε λάβει, </p>
<p id="v5"><sup><small>5</small></sup>  και θέλει σε εισαγάγει Κύριος ο Θεός σου εις την γην, την οποίαν εκληρονόμησαν οι πατέρες σου, και θέλεις κληρονομήσει αυτήν· και θέλει σε αγαθοποιήσει και σε πολλαπλασιάσει υπέρ τους πατέρας σου. </p>
<p id="v6"><sup><small>6</small></sup>  Και θέλει περιτέμει Κύριος ο Θεός σου την καρδίαν σου και την καρδίαν του σπέρματός σου, διά να αγαπάς Κύριον τον Θεόν σου εξ όλης της καρδίας σου και εξ όλης της ψυχής σου, διά να ζης. <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v7"><sup><small>7</small></sup>  Και θέλει επιφέρει Κύριος ο Θεός σου πάσας τας κατάρας ταύτας επί τους εχθρούς σου και επί τους μισούντάς σε, οίτινες σε κατεδίωξαν. <sup id="cite4"><a href="#fn4">[4]</a></sup></p>
<p id="v8"><sup><small>8</small></sup>  Και συ θέλεις επιστραφή και υπακούσει εις την φωνήν του Κυρίου, και θέλεις εκτελεί πάσας τας εντολάς αυτού, τας οποίας εγώ προστάζω εις σε σήμερον. </p>
<p id="v9"><sup><small>9</small></sup>  Και θέλει σε πληθύνει Κύριος ο Θεός σου εις πάντα τα έργα των χειρών σου, εις τον καρπόν της κοιλίας σου και εις τον καρπόν των κτηνών σου και εις τα γεννήματα της γης σου, εις αγαθόν· διότι ο Κύριος θέλει ευφρανθή πάλιν επί σε εις αγαθόν, καθώς ευφράνθη επί τους πατέρας σου, </p>
<p id="v10"><sup><small>10</small></sup>  εάν υπακούσης εις την φωνήν Κυρίου του Θεού σου, ώστε να φυλάττης τας εντολάς αυτού και τα διατάγματα αυτού, τα γεγραμμένα εν τω βιβλίω του νόμου τούτου· εάν επιστραφής προς Κύριον τον Θεόν σου εξ όλης της καρδίας σου και εξ όλης της ψυχής σου. </p>
<p id="v11"><sup><small>11</small></sup>  Επειδή η εντολή αύτη, την οποίαν εγώ προστάζω εις σε σήμερον, δεν είναι πολλά βαρεία διά σε, ουδέ μακράν. <sup id="cite5"><a href="#fn5">[5]</a></sup></p>
<p id="v12"><sup><small>12</small></sup>  Δεν είναι εν τω ουρανώ, ώστε να είπης, Τις θέλει αναβή δι' ημάς εις τον ουρανόν και φέρει αυτήν προς ημάς, διά να ακούσωμεν αυτήν και να εκτελέσωμεν αυτήν; </p>
<p id="v13"><sup><small>13</small></sup>  ουδέ πέραν της θαλάσσης είναι, ώστε να είπης, Τις θέλει διαπεράσει την θάλασσαν δι' ημάς και φέρει αυτήν προς ημάς, διά να ακούσωμεν αυτήν και να εκτελέσωμεν αυτήν; </p>
<p id="v14"><sup><small>14</small></sup>  Αλλά πολύ πλησίον σου είναι ο λόγος, εν τω στόματί σου και εν τη καρδία σου, διά να εκτελής αυτόν. </p>
<p id="v15"><sup><small>15</small></sup>  Ιδού, εγώ έθεσα ενώπιόν σου σήμερον την ζωήν και το αγαθόν, και τον θάνατον και το κακόν· <sup id="cite6"><a href="#fn6">[6]</a></sup></p>
<p id="v16"><sup><small>16</small></sup>  καθότι εγώ προστάζω εις σε σήμερον να αγαπάς Κύριον τον Θεόν σου, να περιπατής εις τας οδούς αυτού και να φυλάττης τας εντολάς αυτού και τα διατάγματα αυτού και τας κρίσεις αυτού, διά να ζης και να πληθύνησαι και διά να σε ευλογήση Κύριος ο Θεός σου εν τη γη, εις την οποίαν εισέρχεσαι διά να κληρονομήσης αυτήν. </p>
<p id="v17"><sup><small>17</small></sup>  Εάν όμως παρεκτραπή η καρδία σου και δεν υπακούσης, αλλά αποπλανηθής και προσκυνήσης άλλους θεούς και λατρεύσης αυτούς, </p>
<p id="v18"><sup><small>18</small></sup>  εγώ αναγγέλλω προς εσάς σήμερον ότι εξάπαντος θέλετε αφανισθή· δεν θέλετε μακροημερεύσει επί της γης, προς την οποίαν διαβαίνεις τον Ιορδάνην, διά να εισέλθητε εκεί να κατακληρονομήσητε αυτήν. </p>
<p id="v19"><sup><small>19</small></sup>  Διαμαρτύρομαι προς εσάς σήμερον τον ουρανόν και την γην, ότι έθεσα ενώπιόν σας την ζωήν και τον θάνατον, την ευλογίαν και την κατάραν· διά τούτο εκλέξατε την ζωήν, διά να ζήτε συ και το σπέρμα σου· </p>
<p id="v20"><sup><small>20</small></sup>  διά να αγαπάς Κύριον τον Θεόν σου, διά να υπακούης εις την φωνήν αυτού, και διά να ήσαι προσηλωμένος εις αυτόν· διότι τούτο είναι η ζωή σου και η μακρότης των ημερών σου· διά να κατοικής επί της γης, την οποίαν ώμοσεν ο Κύριος προς τους πατέρας σου, προς τον Αβραάμ, προς τον Ισαάκ και προς τον Ιακώβ, να δώση εις αυτούς. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/el/Bible/Deuteronomy/29">Δευτερονόμιον - Κεφάλαιο 29</a></td>
        <td><a href="/el/Bible/Deuteronomy/Index">Δείκτης</a></td>
        <td><a href="/el/Bible/Deuteronomy/31">Δευτερονόμιον - Κεφάλαιο 31</a></td>
      </tr>
    </tbody>
  </table>
</figure>
<h2>Παραπομπές</h2>
<div>
<ol>
  <li id="fn1"><a href="#cite1">↑</a> 30:2-3 <i>Μετανοήστε για συγχώρεση (Παλαιά Διαθήκη)</i>: <a href="/el/The_Urantia_Book/159#p5_13">ΒΟ 159:5.13</a>. </li>
  <li id="fn2"><a href="#cite2">↑</a> 30:6,16,20 <i>Η μεγαλύτερη εντολή</i>: <a href="/el/The_Urantia_Book/174#p4_2">ΒΟ 174:4.2</a>.  <i>Αγαπώντας τον Θεό</i>: <a href="/el/The_Urantia_Book/110#p3_8">ΒΟ 110:3.8</a>.  <i>Αγαπάτε τον Θεό με όλη σας την καρδιά</i>: <a href="/el/The_Urantia_Book/163#p4_8">ΒΟ 163:4.8</a>.  <i>Αγαπήστε τον Θεό ολοκληρωτικά</i>: <a href="/el/The_Urantia_Book/131#p2_2">ΒΟ 131:2.2</a>.  <i>Αγαπήστε τον Κύριο υπέρτατα</i>: <a href="/el/The_Urantia_Book/131#p2_13">ΒΟ 131:2.13</a>. </li>
  <li id="fn3"><a href="#cite3">↑</a> 30:6.16.20 <i>Αγαπήστε τον Θεό με όλο το μυαλό και την καρδιά</i>: <a href="/el/The_Urantia_Book/131#p10_2">ΒΟ 131:10.2</a>. </li>
  <li id="fn4"><a href="#cite4">↑</a> 30:7 <i>Καταράστηκε τους εχθρούς τους</i>: <a href="/el/The_Urantia_Book/96#p5_7">ΒΟ 96:5.7</a>. </li>
  <li id="fn5"><a href="#cite5">↑</a> 30:11-14 <i>Εντολή που δεν κρύβεται</i>: <a href="/el/The_Urantia_Book/150#p8_8">ΒΟ 150:8.8</a>. </li>
  <li id="fn6"><a href="#cite6">↑</a> 30:15-19 <i>Ευρύ και στενό δρόμο</i>: <a href="/el/The_Urantia_Book/166#p3_3">ΒΟ 166:3.3</a>. </li>
</ol>
</div>
