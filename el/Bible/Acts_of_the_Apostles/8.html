<!--
title: Πράξεις Αποστόλων - Κεφάλαιο 8
description: 
published: true
date: 2022-8-14T13:24:12Z
tags: 
editor: ckeditor
dateCreated: 2022-8-14T13:24:12Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/el/Bible/Acts_of_the_Apostles/7">Πράξεις Αποστόλων - Κεφάλαιο 7</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/el/Bible/Acts_of_the_Apostles/Index">Δείκτης</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/el/Bible/Acts_of_the_Apostles/9">Πράξεις Αποστόλων - Κεφάλαιο 9</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Ο δε Σαύλος ήτο σύμφωνος εις τον φόνον αυτού. Και έγεινεν εν εκείνη τη ημέρα διωγμός μέγας κατά της εκκλησίας της εν Ιεροσολύμοις και πάντες διεσπάρησαν εις τους τόπους της Ιουδαίας και Σαμαρείας, πλην των αποστόλων. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Έφεραν δε τον Στέφανον εις τον τάφον άνδρες ευλαβείς και έκαμον θρήνον μέγαν επ' αυτόν. </p>
<p id="v3"><sup><small>3</small></sup>  Ο δε Σαύλος εκακοποίει την εκκλησίαν, εμβαίνων εις πάσαν οικίαν και σύρων άνδρας και γυναίκας, παρέδιδεν εις την φυλακήν. </p>
<p id="v4"><sup><small>4</small></sup>  Οι μεν λοιπόν διασπαρέντες διήλθον ευαγγελιζόμενοι τον λόγον. </p>
<p id="v5"><sup><small>5</small></sup>  Ο δε Φίλιππος, καταβάς εις την πόλιν της Σαμαρείας, εκήρυττεν εις αυτούς τον Χριστόν. <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup> <sup id="cite4"><a href="#fn4">[4]</a></sup></p>
<p id="v6"><sup><small>6</small></sup>  Και οι όχλοι προσείχον ομοθυμαδόν εις τα λεγόμενα υπό του Φιλίππου, ακούοντες και βλέποντες τα θαύματα, τα οποία έκαμνε. </p>
<p id="v7"><sup><small>7</small></sup>  Διότι εκ πολλών εχόντων πνεύματα ακάθαρτα εξήρχοντο αυτά φωνάζοντα μετά μεγάλης φωνής, και πολλοί παραλυτικοί και χωλοί εθεραπεύθησαν, </p>
<p id="v8"><sup><small>8</small></sup>  και έγεινε χαρά μεγάλη εν εκείνη τη πόλει. </p>
<p id="v9"><sup><small>9</small></sup>  Άνθρωπος δε τις Σίμων ονομαζόμενος προϋπήρχεν εν τη πόλει, κάμνων μαγείας και εκπλήττων τον λαόν της Σαμαρείας, λέγων εαυτόν ότι είναι μέγας τις· </p>
<p id="v10"><sup><small>10</small></sup>  εις τον οποίον έδιδον προσοχήν πάντες από μικρού έως μεγάλου, λέγοντες· Ούτος είναι η δύναμις του Θεού η μεγάλη. </p>
<p id="v11"><sup><small>11</small></sup>  Έδιδον δε προσοχήν εις αυτόν, διότι είχεν εκπλήξει αυτούς πολύν καιρόν με τας μαγείας. </p>
<p id="v12"><sup><small>12</small></sup>  Ότε όμως επίστευσαν εις τον Φίλιππον ευαγγελιζόμενον τα περί της βασιλείας του Θεού και του ονόματος του Ιησού Χριστού, εβαπτίζοντο άνδρες τε και γυναίκες. <sup id="cite5"><a href="#fn5">[5]</a></sup></p>
<p id="v13"><sup><small>13</small></sup>  Ο δε Σίμων και αυτός επίστευσε, και βαπτισθείς έμενε πάντοτε μετά του Φιλίππου, και θεωρών σημεία και θαύματα μεγάλα γινόμενα εξεπλήττετο. </p>
<p id="v14"><sup><small>14</small></sup>  Ακούσαντες δε οι απόστολοι οι εν Ιεροσολύμοις ότι η Σαμάρεια εδέχθη τον λόγον του Θεού, απέστειλαν προς αυτούς τον Πέτρον και Ιωάννην· <sup id="cite6"><a href="#fn6">[6]</a></sup> <sup id="cite7"><a href="#fn7">[7]</a></sup></p>
<p id="v15"><sup><small>15</small></sup>  Οίτινες καταβάντες προσηυχήθησαν περί αυτών διά να λάβωσι Πνεύμα Αγιον· </p>
<p id="v16"><sup><small>16</small></sup>  διότι δεν είχεν έτι επιπέσει επ' ουδένα εξ αυτών, αλλά μόνον ήσαν βεβαπτισμένοι εις το όνομα του Κυρίου Ιησού. </p>
<p id="v17"><sup><small>17</small></sup>  Τότε επέθετον τας χείρας επ' αυτούς, και ελάμβανον Πνεύμα Άγιον. </p>
<p id="v18"><sup><small>18</small></sup>  Ιδών δε ο Σίμων ότι διά της επιθέσεως των χειρών των αποστόλων δίδεται το Πνεύμα το Άγιον, προσέφερεν εις αυτούς χρήματα, </p>
<p id="v19"><sup><small>19</small></sup>  λέγων· Δότε και εις εμέ την εξουσίαν ταύτην, ώστε εις όντινα επιθέσω τας χείρας να λαμβάνη Πνεύμα Άγιον. </p>
<p id="v20"><sup><small>20</small></sup>  Και ο Πέτρος είπε προς αυτόν· το αργύριόν σου ας ήναι μετά σου εις απώλειαν, διότι ενόμισας ότι η δωρεά του Θεού αποκτάται διά χρημάτων. </p>
<p id="v21"><sup><small>21</small></sup>  Συ δεν έχεις μερίδα ουδέ κλήρον εν τω λόγω τούτω· διότι η καρδία σου δεν είναι ευθεία ενώπιον του Θεού. </p>
<p id="v22"><sup><small>22</small></sup>  Μετανόησον λοιπόν από της κακίας σου ταύτης και δεήθητι του Θεού, ίσως συγχωρηθή εις σε η επίνοια της καρδίας σου· </p>
<p id="v23"><sup><small>23</small></sup>  επειδή σε βλέπω ότι είσαι εις χολήν πικρίας και δεσμόν αδικίας. </p>
<p id="v24"><sup><small>24</small></sup>  Αποκριθείς δε ο Σίμων, είπε· Δεήθητε σεις υπέρ εμού προς τον Κύριον, διά να μη έλθη επ' εμέ μηδέν εξ όσων είπετε. </p>
<p id="v25"><sup><small>25</small></sup>  Εκείνοι λοιπόν, αφού εμαρτύρησαν και ελάλησαν τον λόγον του Κυρίου, υπέστρεψαν εις Ιερουσαλήμ, κηρύξαντες το ευαγγέλιον και εν πολλαίς κώμαις των Σαμαρειτών. </p>
<p id="v26"><sup><small>26</small></sup>  Άγγελος δε Κυρίου ελάλησε προς τον Φίλιππον, λέγων· Σηκώθητι και ύπαγε προς μεσημβρίαν εις την οδόν την καταβαίνουσαν από Ιερουσαλήμ εις Γάζαν· αύτη είναι έρημος. </p>
<p id="v27"><sup><small>27</small></sup>  Και σηκωθείς υπήγε. Και ιδού, άνθρωπος Αιθίοψ ευνούχος, άρχων της Κανδάκης της βασιλίσσης των Αιθιόπων, όστις ήτο επί πάντων των θησαυρών αυτής, ούτος είχεν ελθεί διά να προσκυνήση εις Ιερουσαλήμ, </p>
<p id="v28"><sup><small>28</small></sup>  και υπέστρεφε και καθήμενος επί της αμάξης αυτού, ανεγίνωσκε τον προφήτην Ησαΐαν. </p>
<p id="v29"><sup><small>29</small></sup>  Είπε δε το Πνεύμα προς τον Φίλιππον· Πλησίασον και προσκολλήθητι εις την άμαξαν ταύτην. </p>
<p id="v30"><sup><small>30</small></sup>  Και ο Φίλιππος έδραμε πλησίον και ήκουσεν αυτόν αναγινώσκοντα τον προφήτην Ησαΐαν και είπεν· Άραγε γινώσκεις α αναγινώσκεις; </p>
<p id="v31"><sup><small>31</small></sup>  Ο δε είπε· Και πως ήθελον δυνηθή, εάν δεν με οδηγήση τις; Και παρεκάλεσε τον Φίλιππον να αναβή και να καθήση μετ' αυτού. </p>
<p id="v32"><sup><small>32</small></sup>  Το δε χωρίον της γραφής, το οποίον ανεγίνωσκεν, ήτο τούτο. Εφέρθη ως πρόβατον επί σφαγήν· και ως αρνίον έμπροσθεν του κείροντος αυτό άφωνον, ούτω δεν ανοίγει το στόμα αυτού. <sup id="cite8"><a href="#fn8">[8]</a></sup></p>
<p id="v33"><sup><small>33</small></sup>  Εν τη ταπεινώσει αυτού αφηρέθη η κρίσις αυτού· την δε γενεάν αυτού τις θέλει διηγηθή; διότι σηκόνεται από της γης η ζωή αυτού. </p>
<p id="v34"><sup><small>34</small></sup>  Αποκριθείς δε ο ευνούχος προς τον Φίλιππον, είπε· Παρακαλώ σε, περί τίνος λέγει τούτο ο προφήτης; περί εαυτού περί άλλου τινός; </p>
<p id="v35"><sup><small>35</small></sup>  Και ανοίξας ο Φίλιππος το στόμα αυτού και αρχίσας από της γραφής ταύτης, ευηγγελίσατο εις αυτόν τον Ιησούν. </p>
<p id="v36"><sup><small>36</small></sup>  Και καθώς εξηκολούθουν την οδόν, ήλθον εις το ύδωρ, και λέγει ο ευνούχος· Ιδού ύδωρ· τι με εμποδίζει να βαπτισθώ; </p>
<p id="v37"><sup><small>37</small></sup>  Και ο Φίλιππος είπεν· Εάν πιστεύης εξ όλης της καρδίας, δύνασαι. Και αποκριθείς είπε· Πιστεύω ότι ο Ιησούς Χριστός είναι ο Υιός του Θεού. <sup id="cite9"><a href="#fn9">[9]</a></sup></p>
<p id="v38"><sup><small>38</small></sup>  Και προσέταξε να σταθή η άμαξα, και κατέβησαν αμφότεροι εις το ύδωρ, ο Φίλιππος και ο ευνούχος, και εβάπτισεν αυτόν. </p>
<p id="v39"><sup><small>39</small></sup>  Ότε δε ανέβησαν εκ του ύδατος, Πνεύμα Κυρίου ήρπασε τον Φίλιππον, και δεν είδεν αυτόν πλέον ο ευνούχος· αλλ' επορεύετο την οδόν αυτού χαίρων. </p>
<p id="v40"><sup><small>40</small></sup>  Ο δε Φίλιππος ευρέθη εις Άζωτον, και διερχόμενος εκήρυττεν εις πάσας τας πόλεις, εωσού ήλθεν εις Καισάρειαν. <sup id="cite10"><a href="#fn10">[10]</a></sup></p>
<h2>Παραπομπές</h2>
<div>
<ol>
  <li id="fn1"><a href="#cite1">↑</a> 8:1b <i>Νέοι διωγμοί</i>: <a href="/el/The_Urantia_Book/194#p4_13">ΒΟ 194:4.13</a>. </li>
  <li id="fn2"><a href="#cite2">↑</a> 8:5 <i>Κηρύξτε στα έθνη</i>: <a href="/el/The_Urantia_Book/192#p2_11">ΒΟ 192:2.11</a>. </li>
  <li id="fn3"><a href="#cite3">↑</a> 8:5-6,12-16 <i>Ο Φίλιππος δεν έβαλε τα χέρια του</i>: <a href="/el/The_Urantia_Book/139#p5_9">ΒΟ 139:5.9</a>. </li>
  <li id="fn4"><a href="#cite4">↑</a> 8:5-8 <i>Groundwork for Philip</i>: <a href="/el/The_Urantia_Book/143#p6_6">ΒΟ 143:6.6</a>. </li>
  <li id="fn5"><a href="#cite5">↑</a> 8:12 <i>Βάπτισμα, είσοδος στην κοινωνική τάξη</i>: <a href="/el/The_Urantia_Book/170#p5_13">ΒΟ 170:5.13</a>. </li>
  <li id="fn6"><a href="#cite6">↑</a> 8:14-17 <i>Όπως έγινε από τους Peter & John</i>: <a href="/el/The_Urantia_Book/139#p5_9">ΒΟ 139:5.9</a>. </li>
  <li id="fn7"><a href="#cite7">↑</a> 8:14-25 <i>Ο Πέτρος υπερασπίστηκε την προσθήκη των εθνών</i>: <a href="/el/The_Urantia_Book/139#p2_7">ΒΟ 139:2.7</a>. </li>
  <li id="fn8"><a href="#cite8">↑</a> 8:32 <i>Ο Ιησούς σιωπά στο δρόμο</i>: <a href="/el/The_Urantia_Book/183#p5_5">ΒΟ 183:5.5</a>. </li>
  <li id="fn9"><a href="#cite9">↑</a> 8:37 <i>Ιησούς, ο Υιός του Θεού</i>: <a href="/el/The_Urantia_Book/157#p5_1">ΒΟ 157:5.1</a>.  <i>Ιησούς, Υιός του Θεού</i>: <a href="/el/The_Urantia_Book/136#p1_1">ΒΟ 136:1.1</a>.  <i>Συνεργασία και συναίνεση</i>: <a href="/el/The_Urantia_Book/110#p2_2">ΒΟ 110:2.2</a>.  <i>Ευαγγέλιο της θείας υιότητας</i>: <a href="/el/The_Urantia_Book/141#p3_5">ΒΟ 141:3.5</a>. </li>
  <li id="fn10"><a href="#cite10">↑</a> 8:40 <i>Ο θερισμός του Φιλίππου</i>: <a href="/el/The_Urantia_Book/130#p2_5">ΒΟ 130:2.5</a>. </li>
</ol>
</div>
