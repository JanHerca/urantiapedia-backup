<!--
title: Πράξεις Αποστόλων - Κεφάλαιο 12
description: 
published: true
date: 2022-8-14T13:24:12Z
tags: 
editor: ckeditor
dateCreated: 2022-8-14T13:24:12Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/el/Bible/Acts_of_the_Apostles/11">Πράξεις Αποστόλων - Κεφάλαιο 11</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/el/Bible/Acts_of_the_Apostles/Index">Δείκτης</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/el/Bible/Acts_of_the_Apostles/13">Πράξεις Αποστόλων - Κεφάλαιο 13</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Κατ' εκείνον δε τον καιρόν επεχείρησεν Ηρώδης ο βασιλεύς να κακοποιήση τινάς από της εκκλησίας. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Εφόνευσε δε διά μαχαίρας Ιάκωβον τον αδελφόν του Ιωάννου. </p>
<p id="v3"><sup><small>3</small></sup>  Και ιδών ότι ήτο αρεστόν εις τους Ιουδαίους, προσέθεσε να συλλάβη και τον Πέτρον· ήσαν δε αι ημέραι των αζύμων· </p>
<p id="v4"><sup><small>4</small></sup>  τον οποίον και πιάσας έβαλεν εις φυλακήν, παραδώσας αυτόν εις τέσσαρας τετράδας στρατιωτών διά να φυλάττωσιν αυτόν, θέλων μετά το πάσχα να παραστήση αυτόν εις τον λαόν. </p>
<p id="v5"><sup><small>5</small></sup>  Ο μεν λοιπόν Πέτρος εφυλάττετο εν τη φυλακή· εγίνετο δε υπό της εκκλησίας ακατάπαυστος προσευχή προς τον Θεόν υπέρ αυτού. </p>
<p id="v6"><sup><small>6</small></sup>  Ότε δε έμελλεν ο Ηρώδης να παραστήση αυτόν, την νύκτα εκείνην ο Πέτρος εκοιμάτο μεταξύ δύο στρατιωτών δεδεμένος με δύο αλύσεις, και φύλακες έμπροσθεν της θύρας εφύλαττον το δεσμωτήριον. </p>
<p id="v7"><sup><small>7</small></sup>  Και ιδού, άγγελος Κυρίου ήλθεν εξαίφνης και φως έλαμψεν εν τω οικήματι· κτυπήσας δε την πλευράν του Πέτρου εξύπνησεν αυτόν, λέγων· Σηκώθητι ταχέως. Και έπεσον αι αλύσεις αυτού εκ των χειρών. <sup id="cite2"><a href="#fn2">[2]</a></sup></p>
<p id="v8"><sup><small>8</small></sup>  Και είπεν ο άγγελος προς αυτόν· Περιζώσθητι και υπόδησον τα σανδάλια σου. Και έκαμεν ούτω. Και λέγει προς αυτόν· Φόρεσον το ιμάτιόν σου και ακολούθει μοι. </p>
<p id="v9"><sup><small>9</small></sup>  Και εξελθών ηκολούθει αυτόν, και δεν ήξευρεν ότι το γινόμενον διά του αγγέλου ήτο αληθινόν, αλλ' ενόμιζεν ότι βλέπει όραμα. </p>
<p id="v10"><sup><small>10</small></sup>  Αφού δε επέρασαν πρώτην και δευτέραν φρουράν, ήλθον εις την πύλην την σιδηράν την φέρουσαν εις την πόλιν, ήτις αφ' εαυτής ηνοίχθη εις αυτούς, και εξελθόντες διεπέρασαν οδόν μίαν, και ευθύς ο άγγελος ανεχώρησεν απ' αυτού. </p>
<p id="v11"><sup><small>11</small></sup>  Και ο Πέτρος συνελθών εις εαυτόν, είπε· Τώρα γνωρίζω αληθώς ότι Κύριος εξαπέστειλε τον άγγελον αυτού και με ηλευθέρωσεν εκ της χειρός του Ηρώδου και όλης της ελπίδος του λαού των Ιουδαίων. </p>
<p id="v12"><sup><small>12</small></sup>  Και αφού εσκέφθη, ήλθεν εις την οικίαν Μαρίας της μητρός του Ιωάννου του επονομαζομένου Μάρκου, όπου ήσαν ικανοί συνηθροισμένοι και προσευχόμενοι. </p>
<p id="v13"><sup><small>13</small></sup>  Ότε δε ο Πέτρος έκρουσε την θύραν του προαυλίου, προσήλθε θεράπαινα ονομαζομένη Ρόδη, διά να ακούση, </p>
<p id="v14"><sup><small>14</small></sup>  και γνωρίσασα την φωνήν του Πέτρου από της χαράς δεν ήνοιξε την πύλην, αλλ' έτρεξε και απήγγειλεν ότι ο Πέτρος ίσταται έμπροσθεν της πύλης. </p>
<p id="v15"><sup><small>15</small></sup>  Οι δε είπον προς αυτήν· Παραφρονείς. Εκείνη όμως διϊσχυρίζετο ότι ούτως έχει. Οι δε έλεγον· Ο άγγελος αυτού είναι. </p>
<p id="v16"><sup><small>16</small></sup>  Ο δε Πέτρος επέμενε κρούων. Και ανοίξαντες είδον αυτόν και εξεπλάγησαν. </p>
<p id="v17"><sup><small>17</small></sup>  Και σείσας εις αυτούς την χείρα διά να σιωπήσωσι, διηγήθη προς αυτούς πως ο Κύριος εξήγαγεν αυτόν εκ της φυλακής, και είπεν· Απαγγείλατε ταύτα προς τον Ιάκωβον και τους αδελφούς. Και εξελθών υπήγεν εις άλλον τόπον. </p>
<p id="v18"><sup><small>18</small></sup>  Αφού δε εξημέρωσεν, ήτο ταραχή ουκ ολίγη μεταξύ των στρατιωτών τι άρα έγεινεν ο Πέτρος. </p>
<p id="v19"><sup><small>19</small></sup>  Ο δε Ηρώδης, αφού εζήτησεν αυτόν και δεν εύρεν, ανακρίνας τους φύλακας προσέταξε να θανατωθώσι, και καταβάς από της Ιουδαίας εις την Καισάρειαν, διέτριβεν εκεί. </p>
<p id="v20"><sup><small>20</small></sup>  Ήτο δε ο Ηρώδης σφόδρα ωργισμένος κατά των Τυρίων και Σιδωνίων· ήλθον δε προς αυτόν ομοθυμαδόν, και πείσαντες τον Βλάστον τον επί του κοιτώνος του βασιλέως, εζήτουν ειρήνην, διότι ο τόπος αυτών ετρέφετο από του βασιλικού. </p>
<p id="v21"><sup><small>21</small></sup>  Και εν ημέρα ωρισμένη ενδυθείς ο Ηρώδης βασιλικήν στολήν και καθήσας επί του θρόνου, εδημηγόρει προς αυτούς. </p>
<p id="v22"><sup><small>22</small></sup>  Ο δε λαός επεφώνει· Θεού φωνή και ουχί ανθρώπου. </p>
<p id="v23"><sup><small>23</small></sup>  Και παρευθύς επάταξεν αυτόν άγγελος Κυρίου, διότι δεν έδωκε την δόξαν εις τον Θεόν, και γενόμενος σκωληκόβρωτος εξεψύχησεν. </p>
<p id="v24"><sup><small>24</small></sup>  Ο δε λόγος του Θεού ηύξανε και επληθύνετο. </p>
<p id="v25"><sup><small>25</small></sup>  Ο δε Βαρνάβας και ο Σαύλος υπέστρεψαν εξ Ιερουσαλήμ αφού εξεπλήρωσαν την διακονίαν αυτών, παραλαβόντες μεθ' εαυτών και τον Ιωάννην τον επονομασθέντα Μάρκον. </p>
<h2>Παραπομπές</h2>
<div>
<ol>
  <li id="fn1"><a href="#cite1">↑</a> 12:1-2 <i>Πίστη όταν θυσιάζεσαι</i>: <a href="/el/The_Urantia_Book/192#p2_8">ΒΟ 192:2.8</a>.  <i>Ο Τζέιμς «πίνει φλιτζάνι»</i>: <a href="/el/The_Urantia_Book/181#p2_15">ΒΟ 181:2.15</a>.  <i>Μαρτύριο του Ιακώβου</i>: <a href="/el/The_Urantia_Book/139#p3_8">ΒΟ 139:3.8</a>. </li>
  <li id="fn2"><a href="#cite2">↑</a> 12:7-10 <i>Η απελευθέρωση του Πέτρου</i>: <a href="/el/The_Urantia_Book/77#p8_12">ΒΟ 77:8.12</a>. </li>
</ol>
</div>
