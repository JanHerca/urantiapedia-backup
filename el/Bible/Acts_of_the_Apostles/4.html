<!--
title: Πράξεις Αποστόλων - Κεφάλαιο 4
description: 
published: true
date: 2022-10-6T9:45:48Z
tags: bible, bible—acts of the apostles
editor: ckeditor
dateCreated: 2022-8-14T13:24:12Z
-->

<figure class="table chapter-navigator">
  <table>
    <tbody>
      <tr>
        <td><a href="/el/Bible/Acts_of_the_Apostles/3">Πράξεις Αποστόλων - Κεφάλαιο 3</a></td>
        <td><a href="/el/Bible/Acts_of_the_Apostles/Index">Δείκτης</a></td>
        <td><a href="/el/Bible/Acts_of_the_Apostles/5">Πράξεις Αποστόλων - Κεφάλαιο 5</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Ενώ δε αυτοί ελάλουν προς τον λαόν, ήλθον επ' αυτούς οι ιερείς και ο στρατηγός του ιερού και οι Σαδδουκαίοι, </p>
<p id="v2"><sup><small>2</small></sup>  αγανακτούντες διότι εδίδασκον τον λαόν και εκήρυττον διά του Ιησού την εκ νεκρών ανάστασιν· </p>
<p id="v3"><sup><small>3</small></sup>  και επέβαλον επ' αυτούς τας χείρας και έθεσαν υπό φύλαξιν έως της αύριον, διότι ήτο ήδη εσπέρα. </p>
<p id="v4"><sup><small>4</small></sup>  Πολλοί δε των ακουσάντων τον λόγον επίστευσαν, και έγεινεν ο αριθμός των ανδρών ως πέντε χιλιάδες. </p>
<p id="v5"><sup><small>5</small></sup>  Και τη επαύριον συνήχθησαν εις την Ιερουσαλήμ οι άρχοντες αυτών και οι πρεσβύτεροι και οι γραμματείς, </p>
<p id="v6"><sup><small>6</small></sup>  και Άννας ο αρχιερεύς και Καϊάφας και Ιωάννης και Αλέξανδρος και όσοι ήσαν εκ γένους αρχιερατικού. </p>
<p id="v7"><sup><small>7</small></sup>  Και στήσαντες αυτούς εις το μέσον, ηρώτων· Διά ποίας δυνάμεως ή διά ποίου ονόματος επράξατε τούτο σεις; </p>
<p id="v8"><sup><small>8</small></sup>  Τότε ο Πέτρος, πλησθείς Πνεύματος Αγίου, είπε προς αυτούς· Άρχοντες του λαού και πρεσβύτεροι του Ισραήλ, </p>
<p id="v9"><sup><small>9</small></sup>  εάν ημείς ανακρινώμεθα σήμερον διά ευεργεσίαν προς άνθρωπον ασθενούντα, διά ποίας δυνάμεως ούτος ιατρεύθη, </p>
<p id="v10"><sup><small>10</small></sup>  ας ήναι γνωστόν εις πάντας υμάς και εις πάντα τον λαόν του Ισραήλ ότι διά του ονόματος του Ιησού Χριστού του Ναζωραίου, τον οποίον σεις εσταυρώσατε, τον οποίον ο Θεός ανέστησεν εκ νεκρών, διά τούτου παρίσταται ούτος ενώπιον υμών υγιής. <sup id="cite1"><a href="#fn1">[1]</a></sup></p>
<p id="v11"><sup><small>11</small></sup>  Ούτος είναι ο λίθος ο εξουθενηθείς εφ' υμών των οικοδομούντων, όστις έγεινε κεφαλή γωνίας. </p>
<p id="v12"><sup><small>12</small></sup>  Και δεν υπάρχει δι' ουδενός άλλου η σωτηρία· διότι ούτε όνομα άλλο είναι υπό τον ουρανόν δεδομένον μεταξύ των ανθρώπων, διά του οποίου πρέπει να σωθώμεν. <sup id="cite2"><a href="#fn2">[2]</a></sup></p>
<p id="v13"><sup><small>13</small></sup>  Θεωρούντες δε την παρρησίαν του Πέτρου και Ιωάννου, και πληροφορηθέντες ότι είναι άνθρωποι αγράμματοι και ιδιώται, εθαύμαζον και ανεγνώριζον αυτούς ότι ήσαν μετά του Ιησού· <sup id="cite3"><a href="#fn3">[3]</a></sup></p>
<p id="v14"><sup><small>14</small></sup>  βλέποντες δε τον άνθρωπον τον τεθεραπευμένον ιστάμενον μετ' αυτών, δεν είχον ουδέν να αντείπωσι. </p>
<p id="v15"><sup><small>15</small></sup>  Προστάξαντες δε αυτούς να απέλθωσιν έξω του συνεδρίου, συνεβουλεύθησαν προς αλλήλους, </p>
<p id="v16"><sup><small>16</small></sup>  λέγοντες· Τι θέλομεν κάμει εις τους ανθρώπους τούτους; επειδή ότι μεν έγεινε δι' αυτών γνωστόν θαύμα, είναι φανερόν εις πάντας τους κατοικούντας την Ιερουσαλήμ, και δεν δυνάμεθα να αρνηθώμεν τούτο· </p>
<p id="v17"><sup><small>17</small></sup>  αλλά διά να μη διαδοθή περισσότερον εις τον λαόν, ας απειλήσωμεν αυτούς αυστηρώς να μη λαλώσι πλέον εν τω ονόματι τούτω προς μηδένα άνθρωπον. </p>
<p id="v18"><sup><small>18</small></sup>  Και καλέσαντες αυτούς, παρήγγειλαν εις αυτούς να μη λαλώσι καθόλου μηδέ να διδάσκωσιν εν τω ονόματι του Ιησού. </p>
<p id="v19"><sup><small>19</small></sup>  Ο δε Πέτρος και Ιωάννης αποκριθέντες προς αυτούς, είπον· Αν ήναι δίκαιον ενώπιον του Θεού να ακούωμεν εσάς μάλλον παρά τον Θεόν, κρίνατε. </p>
<p id="v20"><sup><small>20</small></sup>  Διότι ημείς δεν δυνάμεθα να μη λαλώμεν όσα είδομεν και ηκούσαμεν. <sup id="cite4"><a href="#fn4">[4]</a></sup></p>
<p id="v21"><sup><small>21</small></sup>  Οι δε, πάλιν απειλήσαντες αυτούς απέλυσαν, μη ευρίσκοντες το πως να τιμωρήσωσιν αυτούς, διά τον λαόν, διότι πάντες εδόξαζον τον Θεόν διά το γεγονός. </p>
<p id="v22"><sup><small>22</small></sup>  Επειδή ο άνθρωπος, εις τον οποίον έγεινε το θαύμα τούτο της θεραπείας, ήτο περισσότερον των τεσσαράκοντα ετών. </p>
<p id="v23"><sup><small>23</small></sup>  Και αφού απελύθησαν, ήλθον προς τους οικείους και απήγγειλαν όσα είπον προς αυτούς οι αρχιερείς και οι πρεσβύτεροι. </p>
<p id="v24"><sup><small>24</small></sup>  Οι δε ακούσαντες, ομοθυμαδόν ύψωσαν την φωνήν προς τον Θεόν και είπον· Δέσποτα, συ είσαι ο Θεός, όστις έκαμες τον ουρανόν και την γην και την θάλασσαν και πάντα τα εν αυτοίς, <sup id="cite5"><a href="#fn5">[5]</a></sup></p>
<p id="v25"><sup><small>25</small></sup>  όστις είπας διά στόματος Δαβίδ του δούλου σου· Διά τι εφρύαξαν τα έθνη και οι λαοί εμελέτησαν μάταια; <sup id="cite6"><a href="#fn6">[6]</a></sup> <sup id="cite7"><a href="#fn7">[7]</a></sup></p>
<p id="v26"><sup><small>26</small></sup>  παρεστάθησαν οι βασιλείς της γης και οι άρχοντες συνήχθησαν ομού κατά του Κυρίου και κατά του Χριστού αυτού. </p>
<p id="v27"><sup><small>27</small></sup>  Διότι συνήχθησαν επ' αληθείας εναντίον του αγίου Παιδός σου Ιησού, τον οποίον έχρισας, και ο Ηρώδης και ο Πόντιος Πιλάτος μετά των εθνών και των λαών του Ισραήλ, </p>
<p id="v28"><sup><small>28</small></sup>  διά να κάμωσιν όσα η χειρ σου και η βουλή σου προώρισε να γείνωσι· </p>
<p id="v29"><sup><small>29</small></sup>  και τώρα, Κύριε, βλέψον εις τας απειλάς αυτών και δος εις τους δούλους σου να λαλώσι τον λόγον σου μετά πάσης παρρησίας, </p>
<p id="v30"><sup><small>30</small></sup>  εκτείνων την χείρα σου εις θεραπείαν και γινομένων σημείων και τεραστίων διά του ονόματος του αγίου Παιδός σου Ιησού. </p>
<p id="v31"><sup><small>31</small></sup>  Μετά δε την δέησιν αυτών εσείσθη ο τόπος όπου ήσαν συνηγμένοι, και επλήσθησαν άπαντες Πνεύματος Αγίου και ελάλουν τον λόγον του Θεού μετά παρρησίας. <sup id="cite8"><a href="#fn8">[8]</a></sup></p>
<p id="v32"><sup><small>32</small></sup>  Του δε πλήθους των πιστευσάντων η καρδία και η ψυχή ήτο μία, και ουδέ εις έλεγεν ότι είναι εαυτού τι εκ των υπαρχόντων αυτού αλλ' είχον τα πάντα κοινά. <sup id="cite9"><a href="#fn9">[9]</a></sup></p>
<p id="v33"><sup><small>33</small></sup>  Και μετά δυνάμεως μεγάλης απέδιδον οι απόστολοι την μαρτυρίαν της αναστάσεως του Κυρίου Ιησού, και χάρις μεγάλη ήτο επί πάντας αυτούς. <sup id="cite10"><a href="#fn10">[10]</a></sup></p>
<p id="v34"><sup><small>34</small></sup>  Επειδή ουδέ ήτο τις μεταξύ αυτών ενδεής· διότι όσοι ήσαν κτήτορες αγρών ή οικιών, πωλούντες έφερον τας τιμάς των πωλουμένων </p>
<p id="v35"><sup><small>35</small></sup>  και έθετον εις τους πόδας των αποστόλων· και διεμοιράζετο εις έκαστον κατά την χρείαν την οποίαν είχε. </p>
<p id="v36"><sup><small>36</small></sup>  Και ο Ιωσής, ο επονομασθείς υπό των αποστόλων Βαρνάβας, το οποίον μεθερμηνευόμενον είναι υιός παρηγορίας Λευΐτης, Κύπριος το γένος, </p>
<p id="v37"><sup><small>37</small></sup>  έχων αγρόν επώλησε και έφερε τα χρήματα και έθεσεν εις τους πόδας των αποστόλων. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/el/Bible/Acts_of_the_Apostles/3">Πράξεις Αποστόλων - Κεφάλαιο 3</a></td>
        <td><a href="/el/Bible/Acts_of_the_Apostles/Index">Δείκτης</a></td>
        <td><a href="/el/Bible/Acts_of_the_Apostles/5">Πράξεις Αποστόλων - Κεφάλαιο 5</a></td>
      </tr>
    </tbody>
  </table>
</figure>
<h2>Παραπομπές</h2>
<div>
<ol>
  <li id="fn1"><a href="#cite1">↑</a> 4:10-12 <i>Διακηρύχθηκε «ευαγγέλιο»</i>: <a href="/el/The_Urantia_Book/195#p0_2">ΒΟ 195:0.2</a>.  <i>Πίστη στην ανάσταση</i>: <a href="/el/The_Urantia_Book/190#p0_4">ΒΟ 190:0.4</a>. </li>
  <li id="fn2"><a href="#cite2">↑</a> 4:12 <i>Ευαγγέλιο σωτηρίας του Θεού</i>: <a href="/el/The_Urantia_Book/190#p5_4">ΒΟ 190:5.4</a>.  <i>Ευαγγέλιο της σωτηρίας</i>: <a href="/el/The_Urantia_Book/190#p4_1">ΒΟ 190:4.1</a>. </li>
  <li id="fn3"><a href="#cite3">↑</a> 4:13 <i>Αμόρφωτοι Γαλιλαίοι</i>: <a href="/el/The_Urantia_Book/195#p6_9">ΒΟ 195:6.9</a>.  <i>Αδαείς και αμόρφωτοι άνθρωποι</i>: <a href="/el/The_Urantia_Book/139#p0_4">ΒΟ 139:0.4</a>. </li>
  <li id="fn4"><a href="#cite4">↑</a> 4:20 <i>Μιλήστε μόνο ό,τι ακούτε- όχι από φήμες</i>: <a href="/el/The_Urantia_Book/138#p8_4">ΒΟ 138:8.4</a>. </li>
  <li id="fn5"><a href="#cite5">↑</a> 4:24 <i>Πιστός και θεϊκός δημιουργός</i>: <a href="/el/The_Urantia_Book/2#p1_2">ΒΟ 2:1.2</a>.  <i>Ο Θεός ως Δημιουργός των πάντων</i>: <a href="/el/The_Urantia_Book/0#p2_9">ΒΟ 0:2.9</a>.  <i>Ο Θεός έκανε τα πάντα</i>: <a href="/el/The_Urantia_Book/6#p1_3">ΒΟ 6:1.3</a>.  <i>Ο Θεός δημιούργησε τον ουρανό και τη γη</i>: <a href="/el/The_Urantia_Book/92#p6_6">ΒΟ 92:6.6</a>.  <i>Ο Θεός δημιούργησε τα πάντα</i>: <a href="/el/The_Urantia_Book/131#p2_2">ΒΟ 131:2.2</a>.  <i>Ο Θεός δημιούργησε όλα τα πράγματα και τα όντα</i>: <a href="/el/The_Urantia_Book/131#p10_2">ΒΟ 131:10.2</a>.  <i>Ο Θεός δημιούργησε τον κόσμο και τα πάντα σε αυτόν</i>: <a href="/el/The_Urantia_Book/95#p5_9">ΒΟ 95:5.9</a>.  <i>Ο Δημιουργός</i>: <a href="/el/The_Urantia_Book/131#p10_6">ΒΟ 131:10.6</a>.  <i>Παγκόσμιος Δημιουργός</i>: <a href="/el/The_Urantia_Book/142#p3_7">ΒΟ 142:3.7</a>.  <i>Ο Θεός δημιούργησε τον ουρανό και τη γη</i>: <a href="/el/The_Urantia_Book/1#p0_1">ΒΟ 1:0.1</a>.  <i>Δημιουργός του ουρανού και της γης</i>: <a href="/el/The_Urantia_Book/128#p1_10">ΒΟ 128:1.10</a>. </li>
  <li id="fn6"><a href="#cite6">↑</a> 4:25 <i>Γιατί οργίζονται οι ειδωλολάτρες</i>: <a href="/el/The_Urantia_Book/155#p1_3">ΒΟ 155:1.3</a>. </li>
  <li id="fn7"><a href="#cite7">↑</a> 4:25-26 <i>Γιατί οργίζονται οι ειδωλολάτρες</i>: <a href="/el/The_Urantia_Book/155#p1_1">ΒΟ 155:1.1</a>. </li>
  <li id="fn8"><a href="#cite8">↑</a> 4:31b-32 <i>Μέρος 2: Όλα γεμάτα πνεύμα</i>: <a href="/el/The_Urantia_Book/194#p4_3">ΒΟ 194:4.3</a>. </li>
  <li id="fn9"><a href="#cite9">↑</a> 4:32 <i>Ενότητα του Πνεύματος</i>: <a href="/el/The_Urantia_Book/194#p3_17">ΒΟ 194:3.17</a>. </li>
  <li id="fn10"><a href="#cite10">↑</a> 4:33 <i>Κηρύξτε το ευαγγέλιο με μεγάλη δύναμη</i>: <a href="/el/The_Urantia_Book/181#p2_11">ΒΟ 181:2.11</a>. </li>
</ol>
</div>
