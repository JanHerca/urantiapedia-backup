<!--
title: Πράξεις Αποστόλων - Κεφάλαιο 5
description: 
published: true
date: 2022-8-14T13:24:12Z
tags: 
editor: ckeditor
dateCreated: 2022-8-14T13:24:12Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/el/Bible/Acts_of_the_Apostles/4">Πράξεις Αποστόλων - Κεφάλαιο 4</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/el/Bible/Acts_of_the_Apostles/Index">Δείκτης</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/el/Bible/Acts_of_the_Apostles/6">Πράξεις Αποστόλων - Κεφάλαιο 6</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Άνθρωπος δε τις Ανανίας το όνομα μετά της γυναικός αυτού Σαπφείρης επώλησε κτήμα <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  και εκράτησεν από της τιμής, εν γνώσει και της γυναικός αυτού, και φέρων μέρος τι έθεσεν εις τους πόδας των αποστόλων. </p>
<p id="v3"><sup><small>3</small></sup>  Είπε δε ο Πέτρος· Ανανία, διά τι εγέμισεν ο Σατανάς την καρδίαν σου, ώστε να ψευσθής εις το Πνεύμα το Άγιον και να κρατήσης από της τιμής του αγρού; </p>
<p id="v4"><sup><small>4</small></sup>  Ενώ έμενε, δεν ήτο σου; και αφού επωλήθη, δεν ήτο εν τη εξουσία σου; διά τι έβαλες εν τη καρδία σου το πράγμα τούτο; δεν εψεύσθης εις ανθρώπους, αλλ' εις τον Θεόν. </p>
<p id="v5"><sup><small>5</small></sup>  Ενώ δε ήκουεν ο Ανανίας τους λόγους τούτους, έπεσε και εξεψύχησε, και επέπεσε φόβος μέγας επί πάντας τους ακούοντας ταύτα. </p>
<p id="v6"><sup><small>6</small></sup>  Σηκωθέντες δε οι νεώτεροι, ετύλιξαν αυτόν και εκβαλόντες έθαψαν. </p>
<p id="v7"><sup><small>7</small></sup>  Μετά δε περίπου τρεις ώρας εισήλθεν η γυνή αυτού, μη εξεύρουσα το γεγονός. </p>
<p id="v8"><sup><small>8</small></sup>  Και απεκρίθη προς αυτήν ο Πέτρος· Ειπέ μοι, διά τόσον επωλήσατε τον αγρόν; Και εκείνη είπε· Ναι, διά τόσον. </p>
<p id="v9"><sup><small>9</small></sup>  Και ο Πέτρος είπε προς αυτήν· Διά τι συνεφωνήσατε να πειράζητε το Πνεύμα του Κυρίου; ιδού, εις την θύραν οι πόδες των θαψάντων τον άνδρα σου και θέλουσιν εκβάλει και σε. </p>
<p id="v10"><sup><small>10</small></sup>  Και έπεσε παρευθύς εις τους πόδας αυτού και εξεψύχησεν· εισελθόντες δε οι νεανίσκοι, εύρον αυτήν νεκράν και εκβαλόντες έθαψαν πλησίον του ανδρός αυτής. </p>
<p id="v11"><sup><small>11</small></sup>  Και επέπεσε φόβος μέγας εφ' όλην την εκκλησίαν και επί πάντας τους ακούοντας ταύτα. </p>
<p id="v12"><sup><small>12</small></sup>  Πολλά δε σημεία και τέρατα εγίνοντο εν τω λαώ διά των χειρών των αποστόλων· και ήσαν ομοθυμαδόν άπαντες εν τη στοά του Σολομώντος. </p>
<p id="v13"><sup><small>13</small></sup>  Εκ δε των λοιπών ουδείς ετόλμα να προσκολληθή εις αυτούς, ο λαός όμως εμεγάλυνεν αυτούς· </p>
<p id="v14"><sup><small>14</small></sup>  και προσετίθεντο μάλλον πιστεύοντες εις τον Κύριον, πλήθη ανδρών τε και γυναικών, <sup id="cite2"><a href="#fn2">[2]</a></sup></p>
<p id="v15"><sup><small>15</small></sup>  ώστε έφερον έξω εις τας πλατείας τους ασθενείς και έθετον επί κλινών και κραββάτων, διά να επισκιάση καν η σκιά του Πέτρου ερχομένου τινά εξ αυτών. </p>
<p id="v16"><sup><small>16</small></sup>  Συνήρχετο δε και το πλήθος των πέριξ πόλεων εις Ιερουσαλήμ φέροντες ασθενείς και ενοχλουμένους υπό πνευμάτων ακαθάρτων, οίτινες εθεραπεύοντο άπαντες. </p>
<p id="v17"><sup><small>17</small></sup>  Και σηκωθείς ο αρχιερεύς και πάντες οι μετ' αυτού, οίτινες ήσαν αίρεσις των Σαδδουκαίων, επλήσθησαν ζήλου <sup id="cite3"><a href="#fn3">[3]</a></sup></p>
<p id="v18"><sup><small>18</small></sup>  και επέβαλον τας χείρας αυτών επί τους αποστόλους, και έβαλον αυτούς εις δημοσίαν φυλακήν. </p>
<p id="v19"><sup><small>19</small></sup>  Άγγελος όμως Κυρίου διά της νυκτός ήνοιξε τας θύρας της φυλακής, και εκβαλών αυτούς είπεν· <sup id="cite4"><a href="#fn4">[4]</a></sup></p>
<p id="v20"><sup><small>20</small></sup>  Υπάγετε, και σταθέντες λαλείτε εν τω ιερώ προς τον λαόν πάντας τους λόγους της ζωής ταύτης. </p>
<p id="v21"><sup><small>21</small></sup>  Και ακούσαντες εισήλθον την αυγήν εις το ιερόν και εδίδασκον. Ελθών δε ο αρχιερεύς και οι μετ' αυτού, συνεκάλεσαν το συνέδριον και όλην την γερουσίαν των υιών του Ισραήλ και έστειλαν εις το δεσμωτήριον, διά να φέρωσιν αυτούς. </p>
<p id="v22"><sup><small>22</small></sup>  Οι δε υπηρέται ελθόντες δεν εύρον αυτούς εν τη φυλακή, και επιστρέψαντες απήγγειλαν, </p>
<p id="v23"><sup><small>23</small></sup>  λέγοντες ότι το μεν δεσμωτήριον εύρομεν κεκλεισμένον μετά πάσης ασφαλείας, και τους φύλακας ισταμένους έξω έμπροσθεν των θυρών, ανοίξαντες δε ουδένα εύρομεν έσω. </p>
<p id="v24"><sup><small>24</small></sup>  Ως δε ήκουσαν τους λόγους τούτους και ο ιερεύς και ο στρατηγός του ιερού και οι αρχιερείς, ήσαν εν απορία περί αυτών εις τι έμελλε να καταντήση τούτο. </p>
<p id="v25"><sup><small>25</small></sup>  Και ελθών τις απήγγειλε προς αυτούς, λέγων ότι ιδού, οι άνθρωποι, τους οποίους εβάλετε εις την φυλακήν, ίστανται εν τω ιερώ και διδάσκουσι τον λαόν. </p>
<p id="v26"><sup><small>26</small></sup>  Τότε υπήγεν ο στρατηγός μετά των υπηρετών και έφερεν αυτούς, ουχί μετά βίας· διότι εφοβούντο τον λαόν, μη λιθοβοληθώσι. </p>
<p id="v27"><sup><small>27</small></sup>  Και αφού έφεραν αυτούς, έστησαν εν τω συνεδρίω. Και ηρώτησεν αυτούς ο αρχιερεύς </p>
<p id="v28"><sup><small>28</small></sup>  λέγων· Δεν σας παρηγγείλαμεν ρητώς να μη διδάσκητε εν τω ονόματι τούτω; και ιδού, εγεμίσατε την Ιερουσαλήμ από της διδαχής σας, και θέλετε να φέρητε εφ' ημάς το αίμα του ανθρώπου τούτου. </p>
<p id="v29"><sup><small>29</small></sup>  Αποκριθείς δε ο Πέτρος και οι απόστολοι, είπον· Πρέπει να πειθαρχώμεν εις τον Θεόν μάλλον παρά εις τους ανθρώπους. <sup id="cite5"><a href="#fn5">[5]</a></sup></p>
<p id="v30"><sup><small>30</small></sup>  Ο Θεός των πατέρων ημών ανέστησε τον Ιησούν, τον οποίον σεις εθανατώσατε κρεμάσαντες επί ξύλου· </p>
<p id="v31"><sup><small>31</small></sup>  τούτον ο Θεός ύψωσε διά της δεξιάς αυτού Αρχηγόν και Σωτήρα, διά να δώση μετάνοιαν εις τον Ισραήλ και άφεσιν αμαρτιών. </p>
<p id="v32"><sup><small>32</small></sup>  Και ημείς είμεθα μάρτυρες αυτού περί των λόγων τούτων, και το Πνεύμα δε το Άγιον, το οποίον έδωκεν ο Θεός εις τους πειθαρχούντας εις αυτόν. </p>
<p id="v33"><sup><small>33</small></sup>  Οι δε ακούσαντες έτριζον τους οδόντας και εβουλεύοντο να θανατώσωσιν αυτούς. </p>
<p id="v34"><sup><small>34</small></sup>  Σηκωθείς δε εν τω συνεδρίω Φαρισαίός τις Γαμαλιήλ το όνομα, νομοδιδάσκαλος τιμώμενος υπό παντός του λαού, προσέταξε να εκβάλωσι τους αποστόλους δι' ολίγην ώραν, <sup id="cite6"><a href="#fn6">[6]</a></sup></p>
<p id="v35"><sup><small>35</small></sup>  και είπε προς αυτούς· Άνδρες Ισραηλίται, προσέχετε εις εαυτούς περί των ανθρώπων τούτων τι μέλλετε να πράξητε. </p>
<p id="v36"><sup><small>36</small></sup>  Διότι προ τούτων των ημερών εσηκώθη ο Θευδάς, λέγων εαυτόν ότι είναι μέγας τις, εις τον οποίον προσεκολλήθη αριθμός ανδρών έως τετρακοσίων· όστις εφονεύθη, και πάντες όσοι επείθοντο εις αυτόν διελύθησαν και κατήντησαν εις ουδέν. </p>
<p id="v37"><sup><small>37</small></sup>  Μετά τούτον εσηκώθη Ιούδας ο Γαλιλαίος εν ταις ημέραις της απογραφής και έσυρεν οπίσω αυτού αρκετόν λαόν· και εκείνος απωλέσθη, και πάντες όσοι επείθοντο εις αυτόν διεσκορπίσθησαν. </p>
<p id="v38"><sup><small>38</small></sup>  Και τώρα σας λέγω, απέχετε από των ανθρώπων τούτων και αφήσατε αυτούς· διότι εάν η βουλή αύτη ή το έργον τούτο ήναι εξ ανθρώπων, θέλει ματαιωθή· </p>
<p id="v39"><sup><small>39</small></sup>  εάν όμως ήναι εκ Θεού, δεν δύνασθε να ματαιώσητε αυτό, και προσέχετε μήπως ευρεθήτε και θεομάχοι. Και επείσθησαν εις αυτόν, </p>
<p id="v40"><sup><small>40</small></sup>  και προσκαλέσαντες τους αποστόλους, έδειραν και παρήγγειλαν να μη λαλώσιν εν τω ονόματι του Ιησού, και απέλυσαν αυτούς. <sup id="cite7"><a href="#fn7">[7]</a></sup></p>
<p id="v41"><sup><small>41</small></sup>  Εκείνοι λοιπόν ανεχώρουν από προσώπου του συνεδρίου, χαίροντες ότι υπέρ του ονόματος αυτού ηξιώθησαν να ατιμασθώσι. </p>
<p id="v42"><sup><small>42</small></sup>  Και πάσαν ημέραν εν τω ιερώ και κατ' οίκον δεν έπαυον διδάσκοντες και ευαγγελιζόμενοι τον Ιησούν Χριστόν. </p>
<h2>Παραπομπές</h2>
<div>
<ol>
  <li id="fn1"><a href="#cite1">↑</a> 5:1-10 <i>Χτυπούν τους ανθρώπους με θυμό</i>: <a href="/el/The_Urantia_Book/4#p5_3">ΒΟ 4:5.3</a>. </li>
  <li id="fn2"><a href="#cite2">↑</a> 5:14 <i>Γυναίκες μαθήτριες</i>: <a href="/el/The_Urantia_Book/149#p2_8">ΒΟ 149:2.8</a>. </li>
  <li id="fn3"><a href="#cite3">↑</a> 5:17-18 <i>Ηγέτες φυλακισμένοι</i>: <a href="/el/The_Urantia_Book/194#p4_10">ΒΟ 194:4.10</a>. </li>
  <li id="fn4"><a href="#cite4">↑</a> 5:19 <i>Άγγελος ανοίγει τις πόρτες των φυλακών</i>: <a href="/el/The_Urantia_Book/77#p8_12">ΒΟ 77:8.12</a>. </li>
  <li id="fn5"><a href="#cite5">↑</a> 5:29-32 <i>Διακηρύχθηκε «ευαγγέλιο»</i>: <a href="/el/The_Urantia_Book/195#p0_2">ΒΟ 195:0.2</a>. </li>
  <li id="fn6"><a href="#cite6">↑</a> 5:34,38-39 <i>Η συμβουλή του Γαμαλιήλ</i>: <a href="/el/The_Urantia_Book/194#p4_10">ΒΟ 194:4.10</a>. </li>
  <li id="fn7"><a href="#cite7">↑</a> 5:40 <i>Οι Σαδδουκαίοι παίρνουν συμβουλές</i>: <a href="/el/The_Urantia_Book/194#p4_10">ΒΟ 194:4.10</a>. </li>
</ol>
</div>
