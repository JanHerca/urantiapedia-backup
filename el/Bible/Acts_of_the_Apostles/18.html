<!--
title: Πράξεις Αποστόλων - Κεφάλαιο 18
description: 
published: true
date: 2022-9-13T21:57:44Z
tags: 
editor: ckeditor
dateCreated: 2022-8-14T13:24:12Z
-->

<figure class="table chapter-navigator">
  <table>
    <tbody>
      <tr>
        <td><a href="/el/Bible/Acts_of_the_Apostles/17">Πράξεις Αποστόλων - Κεφάλαιο 17</a></td>
        <td><a href="/el/Bible/Acts_of_the_Apostles/Index">Δείκτης</a></td>
        <td><a href="/el/Bible/Acts_of_the_Apostles/19">Πράξεις Αποστόλων - Κεφάλαιο 19</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Μετά δε ταύτα αναχωρήσας ο Παύλος εκ των Αθηνών, ήλθεν εις Κόρινθον· </p>
<p id="v2"><sup><small>2</small></sup>  και ευρών τινά Ιουδαίον ονόματι Ακύλαν, γεγεννημένον εν Πόντω, νεωστί ελθόντα από της Ιταλίας, και Πρίσκιλλαν την γυναίκα αυτού, διότι ο Κλαύδιος είχε διατάξει να αναχωρήσωσι πάντες οι Ιουδαίοι εκ της Ρώμης, προσήλθε προς αυτούς, <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  και επειδή ήτο ομότεχνος, έμενε παρ' αυτοίς και ειργάζετο· διότι ήσαν σκηνοποιοί την τέχνην. </p>
<p id="v4"><sup><small>4</small></sup>  Διελέγετο δε εν τη συναγωγή κατά παν σάββατον και έπειθεν Ιουδαίους και Έλληνας. </p>
<p id="v5"><sup><small>5</small></sup>  Ότε δε κατέβησαν από της Μακεδονίας ο τε Σίλας και ο Τιμόθεος, ο Παύλος συνεσφίγγετο κατά το πνεύμα διαμαρτυρόμενος προς τους Ιουδαίους ότι ο Ιησούς είναι ο Χριστός. <sup id="cite2"><a href="#fn2">[2]</a></sup></p>
<p id="v6"><sup><small>6</small></sup>  Και επειδή αυτοί ηναντιούντο και εβλασφήμουν, εκτινάξας τα ιμάτια αυτού είπε προς αυτούς· το αίμα σας επί την κεφαλήν σας· εγώ είμαι καθαρός· από του νυν θέλω υπάγει εις τα έθνη. </p>
<p id="v7"><sup><small>7</small></sup>  Και μεταβάς εκείθεν ήλθεν εις την οικίαν τινός ονομαζομένου Ιούστου, όστις εσέβετο τον Θεόν, του οποίου η οικία συνείχετο με την συναγωγήν. <sup id="cite3"><a href="#fn3">[3]</a></sup></p>
<p id="v8"><sup><small>8</small></sup>  Κρίσπος δε ο αρχισυνάγωγος επίστευσεν εις τον Κύριον μεθ' όλου του οίκου αυτού, και πολλοί των Κορινθίων ακούοντες επίστευον και εβαπτίζοντο. <sup id="cite4"><a href="#fn4">[4]</a></sup></p>
<p id="v9"><sup><small>9</small></sup>  Και ο Κύριος είπεν εν νυκτί προς τον Παύλον δι' οράματος· Μη φοβού, αλλά ομίλει και μη σιωπήσης, </p>
<p id="v10"><sup><small>10</small></sup>  διότι εγώ είμαι μετά σου, και ουδείς θέλει επιβάλει χείρα επί σε διά να σε κακοποιήση, διότι έχω λαόν πολύν εν τη πόλει ταύτη. <sup id="cite5"><a href="#fn5">[5]</a></sup></p>
<p id="v11"><sup><small>11</small></sup>  Και εκάθησεν εκεί εν έτος και μήνας εξ, διδάσκων μεταξύ αυτών τον λόγον του Θεού. </p>
<p id="v12"><sup><small>12</small></sup>  Ότε δε ο Γαλλίων ήτο ανθύπατος της Αχαΐας, οι Ιουδαίοι εσηκώθησαν ομοθυμαδόν κατά του Παύλου και έφεραν αυτόν εις το δικαστήριον, </p>
<p id="v13"><sup><small>13</small></sup>  λέγοντες ότι ούτος πείθει τους ανθρώπους να λατρεύωσι τον Θεόν παρά τον νόμον. </p>
<p id="v14"><sup><small>14</small></sup>  Και ότε έμελλεν ο Παύλος να ανοίξη το στόμα, είπεν ο Γαλλίων προς τους Ιουδαίους· Εάν μεν ήτο τι αδίκημα ή ραδιούργημα πονηρόν, ω Ιουδαίοι, ευλόγως ήθελον σας υποφέρει· </p>
<p id="v15"><sup><small>15</small></sup>  εάν δε ήναι ζήτημα περί λέξεων και ονομάτων και του νόμου υμών, θεωρήσατε σείς· διότι εγώ κριτής τούτων δεν θέλω να γείνω. </p>
<p id="v16"><sup><small>16</small></sup>  Και απεδίωξεν αυτούς από του δικαστηρίου. </p>
<p id="v17"><sup><small>17</small></sup>  Πιάσαντες δε πάντες οι Έλληνες Σωσθένην τον αρχισυνάγωγον, έτυπτον έμπροσθεν του δικαστηρίου· και παντελώς δεν έμελε τον Γαλλίωνα περί τούτων. </p>
<p id="v18"><sup><small>18</small></sup>  Ο δε Παύλος, αφού προσέμεινεν έτι ημέρας ικανάς, αποχαιρετήσας τους αδελφούς, εξέπλευσεν εις την Συρίαν, και μετ' αυτού η Πρίσκιλλα και ο Ακύλας, αφού εξύρισε την κεφαλήν εν Κεγχρεαίς· διότι είχεν ευχήν. </p>
<p id="v19"><sup><small>19</small></sup>  Και κατήντησεν εις Έφεσον, και αφήκεν εκείνους αυτού, αυτός δε εισελθών εις την συναγωγήν, συνδιελέχθη μετά των Ιουδαίων. </p>
<p id="v20"><sup><small>20</small></sup>  Και παρακαλούμενος υπ' αυτών να μείνη πλειότερον καιρόν παρ' αυτοίς, δεν συγκατένευσεν, </p>
<p id="v21"><sup><small>21</small></sup>  αλλά απεχαιρέτησεν αυτούς ειπών· Πρέπει εξάπαντος να κάμω την ερχομένην εορτήν εις Ιεροσόλυμα, θέλω δε επιστρέψει πάλιν προς εσάς, του Θεού θέλοντος. Και απέπλευσεν από της Εφέσου, </p>
<p id="v22"><sup><small>22</small></sup>  και αποβάς εις Καισάρειαν, ανέβη εις Ιερουσαλήμ, και χαιρετήσας την εκκλησίαν κατέβη εις Αντιόχειαν, </p>
<p id="v23"><sup><small>23</small></sup>  και διατρίψας καιρόν τινά, εξήλθε και διήρχετο κατά σειράν την γην της Γαλατίας και την Φρυγίαν, επιστηρίζων πάντας τους μαθητάς. </p>
<p id="v24"><sup><small>24</small></sup>  Ιουδαίος δε τις ονόματι Απολλώς, Αλεξανδρεύς το γένος, ανήρ λόγιος, κατήντησεν εις Έφεσον, όστις ήτο δυνατός εν ταις γραφαίς. </p>
<p id="v25"><sup><small>25</small></sup>  Ούτος ήτο κατηχημένος την οδόν του Κυρίου, και ζέων κατά το πνεύμα, ελάλει και εδίδασκεν ακριβώς τα περί του Κυρίου, γινώσκων μόνον το βάπτισμα του Ιωάννου. </p>
<p id="v26"><sup><small>26</small></sup>  Και ούτος ήρχισε να λαλή μετά παρρησίας εν τη συναγωγή. Ακούσαντες δε αυτόν ο Ακύλας και Πρίσκιλλα, παρέλαβον αυτόν και εξέθεσαν εις αυτόν ακριβέστερα την οδόν του Θεού. </p>
<p id="v27"><sup><small>27</small></sup>  Επειδή δε ήθελε να περάση εις την Αχαΐαν, οι αδελφοί έγραψαν προς τους μαθητάς, προτρέποντες να δεχθώσιν αυτόν· όστις ελθών, ωφέλησε πολύ τους πιστεύσαντας διά της χάριτος· <sup id="cite6"><a href="#fn6">[6]</a></sup></p>
<p id="v28"><sup><small>28</small></sup>  διότι εντόνως εξήλεγχε τους Ιουδαίους, δημοσία αποδεικνύων διά των γραφών ότι ο Ιησούς είναι ο Χριστός. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/el/Bible/Acts_of_the_Apostles/17">Πράξεις Αποστόλων - Κεφάλαιο 17</a></td>
        <td><a href="/el/Bible/Acts_of_the_Apostles/Index">Δείκτης</a></td>
        <td><a href="/el/Bible/Acts_of_the_Apostles/19">Πράξεις Αποστόλων - Κεφάλαιο 19</a></td>
      </tr>
    </tbody>
  </table>
</figure>
<h2>Παραπομπές</h2>
<div>
<ol>
  <li id="fn1"><a href="#cite1">↑</a> 18:2,18,26 <i>Aquila & Priscilla</i>: <a href="/el/The_Urantia_Book/133#p3_12">ΒΟ 133:3.12</a>. </li>
  <li id="fn2"><a href="#cite2">↑</a> 18:5 <i>Σίλας και Τιμόθεος</i>: <a href="/el/The_Urantia_Book/133#p3_3">ΒΟ 133:3.3</a>. </li>
  <li id="fn3"><a href="#cite3">↑</a> 18:7 <i>Justus</i>: <a href="/el/The_Urantia_Book/133#p3_5">ΒΟ 133:3.5</a>. </li>
  <li id="fn4"><a href="#cite4">↑</a> 18:8 <i>Crispus</i>: <a href="/el/The_Urantia_Book/133#p3_1">ΒΟ 133:3.1</a>. </li>
  <li id="fn5"><a href="#cite5">↑</a> 18:10 <i>Ο Θεός είναι μαζί μας</i>: <a href="/el/The_Urantia_Book/117#p6_27">ΒΟ 117:6.27</a>. </li>
  <li id="fn6"><a href="#cite6">↑</a> 18:27 <i>Χάρη του Κυρίου Ιησού Χριστού</i>: <a href="/el/The_Urantia_Book/121#p8_8">ΒΟ 121:8.8</a>. </li>
</ol>
</div>
