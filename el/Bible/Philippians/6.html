<!--
title: Προς Φιλιππησίους - Κεφάλαιο 6
description: 
published: true
date: 2022-10-6T9:45:48Z
tags: bible, bible—philippians
editor: ckeditor
dateCreated: 2022-8-14T13:24:12Z
-->

<figure class="table chapter-navigator">
  <table>
    <tbody>
      <tr>
        <td><a href="/el/Bible/Philippians/5">Προς Φιλιππησίους - Κεφάλαιο 5</a></td>
        <td><a href="/el/Bible/Philippians/Index">Δείκτης</a></td>
        <td> </td>
      </tr>
    </tbody>
  </table>
</figure>
<p id="v1"><sup><small>1</small></sup>  Τα τέκνα, υπακούετε εις τους γονείς σας εν Κυρίω· διότι τούτο είναι δίκαιον. </p>
<p id="v2"><sup><small>2</small></sup>  Τίμα τον πατέρα σου και την μητέρα, ήτις είναι εντολή πρώτη με επαγγελίαν, </p>
<p id="v3"><sup><small>3</small></sup>  διά να γείνη εις σε καλόν και να ήσαι μακροχρόνιος επί της γης. </p>
<p id="v4"><sup><small>4</small></sup>  Και οι πατέρες, μη παροργίζετε τα τέκνα σας, αλλ' εκτρέφετε αυτά εν παιδεία Κυρίου. </p>
<p id="v5"><sup><small>5</small></sup>  Οι δούλοι, υπακούετε εις τους κατά σάρκα κυρίους σας μετά φόβου και τρόμου εν απλότητι της καρδίας σας ως εις τον Χριστόν, </p>
<p id="v6"><sup><small>6</small></sup>  μη κατ' οφθαλμοδουλείαν ως ανθρωπάρεσκοι, αλλ' ως δούλοι του Χριστού, εκπληρούντες το θέλημα του Θεού εκ ψυχής, </p>
<p id="v7"><sup><small>7</small></sup>  μετ' ευνοίας δουλεύοντες εις τον Κύριον και ουχί εις ανθρώπους, </p>
<p id="v8"><sup><small>8</small></sup>  εξεύροντες ότι έκαστος ό,τι καλόν πράξη, τούτο θέλει λάβει παρά του Κυρίου, είτε δούλος είτε ελεύθερος. </p>
<p id="v9"><sup><small>9</small></sup>  Και οι κύριοι, τα αυτά πράττετε προς αυτούς, αφίνοντες την απειλήν, εξεύροντες ότι και σεις αυτοί έχετε Κύριον εν ουρανοίς, και προσωποληψία δεν υπάρχει παρ' αυτώ. </p>
<p id="v10"><sup><small>10</small></sup>  Το λοιπόν, αδελφοί μου, ενδυναμούσθε εν Κυρίω και εν τω κράτει της ισχύος αυτού. </p>
<p id="v11"><sup><small>11</small></sup>  Ενδύθητε την πανοπλίαν του Θεού, διά να δυνηθήτε να σταθήτε εναντίον εις τας μεθοδείας του διαβόλου· </p>
<p id="v12"><sup><small>12</small></sup>  διότι δεν είναι η πάλη ημών εναντίον εις αίμα και σάρκα, αλλ' εναντίον εις τας αρχάς, εναντίον εις τας εξουσίας, εναντίον εις τους κοσμοκράτορας του σκότους του αιώνος τούτου· εναντίον εις τα πνεύματα της πονηρίας εν τοις επουρανίοις. </p>
<p id="v13"><sup><small>13</small></sup>  Διά τούτο αναλάβετε την πανοπλίαν του Θεού, διά να δυνηθήτε να αντισταθήτε εν τη ημέρα τη πονηρά και αφού καταπολεμήσητε τα πάντα, να σταθήτε. </p>
<p id="v14"><sup><small>14</small></sup>  Σταθήτε λοιπόν περιεζωσμένοι την οσφύν σας με αλήθειαν και ενδεδυμένοι τον θώρακα της δικαιοσύνης </p>
<p id="v15"><sup><small>15</small></sup>  και έχοντες υποδεδημένους τους πόδας με την ετοιμασίαν του ευαγγελίου της ειρήνης· </p>
<p id="v16"><sup><small>16</small></sup>  επί πάσι δε αναλάβετε την ασπίδα της πίστεως, διά της οποίας θέλετε δυνηθή να σβέσητε πάντα τα βέλη του πονηρού τα πεπυρωμένα· </p>
<p id="v17"><sup><small>17</small></sup>  και λάβετε την περικεφαλαίαν της σωτηρίας και την μάχαιραν του Πνεύματος, ήτις είναι ο λόγος του Θεού, </p>
<p id="v18"><sup><small>18</small></sup>  προσευχόμενοι εν παντί καιρώ μετά πάσης προσευχής και δεήσεως διά του Πνεύματος, και εις αυτό τούτο αγρυπνούντες με πάσαν προσκαρτέρησιν και δέησιν υπέρ πάντων των αγίων, </p>
<p id="v19"><sup><small>19</small></sup>  και υπέρ εμού, διά να δοθή εις εμέ λόγος να ανοίξω το στόμα μου μετά παρρησίας, διά να κάμω γνωστόν το μυστήριον του ευαγγελίου, </p>
<p id="v20"><sup><small>20</small></sup>  υπέρ του οποίου είμαι πρέσβυς, φορών άλυσιν, διά να λαλήσω περί αυτού μετά παρρησίας καθώς πρέπει να λαλήσω. </p>
<p id="v21"><sup><small>21</small></sup>  Αλλά διά να εξεύρητε και σεις τα κατ' εμέ, τι κάμνω, τα πάντα θέλει σας φανερώσει ο Τυχικός ο αγαπητός αδελφός και πιστός διάκονος εν Κυρίω, </p>
<p id="v22"><sup><small>22</small></sup>  τον οποίον έπεμψα προς εσάς δι' αυτό τούτο, διά να μάθητε τα περί ημών και να παρηγορήση τας καρδίας σας. </p>
<p id="v23"><sup><small>23</small></sup>  Ειρήνη εις τους αδελφούς και αγάπη μετά πίστεως από Θεού Πατρός και Κυρίου Ιησού Χριστού. </p>
<p id="v24"><sup><small>24</small></sup>  Η χάρις είη μετά πάντων των αγαπώντων τον Κύριον ημών Ιησούν Χριστόν εν καθαρότητι· αμήν. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/el/Bible/Philippians/5">Προς Φιλιππησίους - Κεφάλαιο 5</a></td>
        <td><a href="/el/Bible/Philippians/Index">Δείκτης</a></td>
        <td> </td>
      </tr>
    </tbody>
  </table>
</figure>
