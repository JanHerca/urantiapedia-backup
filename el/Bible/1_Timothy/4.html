<!--
title: Προς Τιμόθεον Α' - Κεφάλαιο 4
description: 
published: true
date: 2022-10-6T9:45:48Z
tags: bible, bible—1 timothy
editor: ckeditor
dateCreated: 2022-8-14T13:24:12Z
-->

<figure class="table chapter-navigator">
  <table>
    <tbody>
      <tr>
        <td><a href="/el/Bible/1_Timothy/3">Προς Τιμόθεον Α' - Κεφάλαιο 3</a></td>
        <td><a href="/el/Bible/1_Timothy/Index">Δείκτης</a></td>
        <td><a href="/el/Bible/1_Timothy/5">Προς Τιμόθεον Α' - Κεφάλαιο 5</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Το δε Πνεύμα ρητώς λέγει ότι εν υστέροις καιροίς θέλουσιν αποστατήσει τινές από της πίστεως, προσέχοντες εις πνεύματα πλάνης και εις διδασκαλίας δαιμονίων, </p>
<p id="v2"><sup><small>2</small></sup>  διά της υποκρίσεως ψευδολόγων, εχόντων την εαυτών συνείδησιν κεκαυτηριασμένην, </p>
<p id="v3"><sup><small>3</small></sup>  εμποδιζόντων τον γάμον, προσταζόντων αποχήν βρωμάτων, τα οποία ο Θεός έκτισε διά να μεταλαμβάνωσι μετά ευχαριστίας οι πιστοί και οι γνωρίσαντες την αλήθειαν. </p>
<p id="v4"><sup><small>4</small></sup>  Διότι παν κτίσμα Θεού είναι καλόν, και ουδέν απορρίψιμον, όταν λαμβάνηται μετά ευχαριστίας· </p>
<p id="v5"><sup><small>5</small></sup>  διότι αγιάζεται διά του λόγου του Θεού και διά της προσευχής. </p>
<p id="v6"><sup><small>6</small></sup>  Ταύτα συμβουλεύων εις τους αδελφούς, θέλεις είσθαι καλός διάκονος του Ιησού Χριστού, εντρεφόμενος εν τοις λόγοις της πίστεως και της καλής διδασκαλίας, την οποίαν παρηκολούθησας. </p>
<p id="v7"><sup><small>7</small></sup>  Τους δε βεβήλους και γραώδεις μύθους παραιτού και γύμναζε σεαυτόν εις την ευσέβειαν· </p>
<p id="v8"><sup><small>8</small></sup>  διότι η σωματική γυμνασία είναι προς ολίγον ωφέλιμος αλλ' η ευσέβεια είναι προς πάντα ωφέλιμος, έχουσα επαγγελίαν της παρούσης ζωής και της μελλούσης. </p>
<p id="v9"><sup><small>9</small></sup>  Πιστός ο λόγος και πάσης αποδοχής άξιος· </p>
<p id="v10"><sup><small>10</small></sup>  επειδή διά τούτο και κοπιάζομεν και ονειδιζόμεθα, διότι ελπίζομεν εις τον ζώντα Θεόν, όστις είναι ο Σωτήρ πάντων ανθρώπων, μάλιστα των πιστών. </p>
<p id="v11"><sup><small>11</small></sup>  Παράγγελλε ταύτα και δίδασκε. </p>
<p id="v12"><sup><small>12</small></sup>  Μηδείς ας μη καταφρονή την νεότητά σου, αλλά γίνου τύπος των πιστών εις λόγον, εις συναναστροφήν, εις αγάπην, εις πνεύμα, εις πίστιν, εις καθαρότητα. </p>
<p id="v13"><sup><small>13</small></sup>  Έως να έλθω, καταγίνου εις την ανάγνωσιν, εις την προτροπήν, εις την διδασκαλίαν· </p>
<p id="v14"><sup><small>14</small></sup>  μη αμέλει το χάρισμα, το οποίον είναι εν σοι, το οποίον εδόθη εις σε διά προφητείας μετά επιθέσεως των χειρών του πρεσβυτερίου. </p>
<p id="v15"><sup><small>15</small></sup>  Ταύτα μελέτα, εις ταύτα μένε, διά να ήναι φανερά εις πάντας η προκοπή σου. </p>
<p id="v16"><sup><small>16</small></sup>  Πρόσεχε εις σεαυτόν και εις την διδασκαλίαν, επίμενε εις αυτά· διότι τούτο πράττων και σεαυτόν θέλεις σώσει και τους ακούοντάς σε. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/el/Bible/1_Timothy/3">Προς Τιμόθεον Α' - Κεφάλαιο 3</a></td>
        <td><a href="/el/Bible/1_Timothy/Index">Δείκτης</a></td>
        <td><a href="/el/Bible/1_Timothy/5">Προς Τιμόθεον Α' - Κεφάλαιο 5</a></td>
      </tr>
    </tbody>
  </table>
</figure>
