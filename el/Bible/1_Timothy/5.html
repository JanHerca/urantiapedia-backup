<!--
title: Προς Τιμόθεον Α' - Κεφάλαιο 5
description: 
published: true
date: 2022-8-14T13:24:12Z
tags: 
editor: ckeditor
dateCreated: 2022-8-14T13:24:12Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/el/Bible/1_Timothy/4">Προς Τιμόθεον Α' - Κεφάλαιο 4</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/el/Bible/1_Timothy/Index">Δείκτης</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/el/Bible/1_Timothy/6">Προς Τιμόθεον Α' - Κεφάλαιο 6</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Πρεσβύτερον μη επιπλήξης, αλλά πρότρεπε ως πατέρα, τους νεωτέρους ως αδελφούς, </p>
<p id="v2"><sup><small>2</small></sup>  τας πρεσβυτέρας ως μητέρας, τας νεωτέρας ως αδελφάς μετά πάσης καθαρότητος. </p>
<p id="v3"><sup><small>3</small></sup>  Τας χήρας τίμα τας αληθώς χήρας. </p>
<p id="v4"><sup><small>4</small></sup>  Εάν δε τις χήρα έχη τέκνα ή έκγονα, ας μανθάνωσι πρώτον να καθιστώσιν ευσεβή τον ίδιον αυτών οίκον και να αποδίδωσιν αμοιβάς εις τους προγόνους αυτών. Διότι τούτο είναι καλόν και ευπρόσδεκτον ενώπιον του Θεού. </p>
<p id="v5"><sup><small>5</small></sup>  Η δε αληθώς χήρα και μεμονωμένη ελπίζει επί τον Θεόν και εμμένει εις τας δεήσεις και τας προσευχάς νύκτα και ημέραν· </p>
<p id="v6"><sup><small>6</small></sup>  η δεδομένη όμως εις τας ηδονάς ενώ ζη είναι νεκρά. </p>
<p id="v7"><sup><small>7</small></sup>  Και ταύτα παράγγελλε, διά να ήναι άμεμπτοι. </p>
<p id="v8"><sup><small>8</small></sup>  Αλλ' εάν τις δεν προνοή περί των εαυτού και μάλιστα των οικείων, ηρνήθη την πίστιν και είναι απίστου χειρότερος. </p>
<p id="v9"><sup><small>9</small></sup>  Ας καταγράφηται χήρα ουχί ολιγώτερον των εξήκοντα ετών, ήτις υπήρξεν ενός ανδρός γυνή, </p>
<p id="v10"><sup><small>10</small></sup>  ήτις μαρτυρείται διά τα καλά αυτής έργα, εάν ανέθρεψε τέκνα, εάν περιέθαλψε ξένους, εάν πόδας αγίων ένιψεν, εάν θλιβομένους εβοήθησεν, εάν επηκολούθησεν εις παν έργον αγαθόν. </p>
<p id="v11"><sup><small>11</small></sup>  Τας δε νεωτέρας χήρας απόβαλλε· διότι αφού εντρυφήσωσι κατά του Χριστού, θέλουσι να υπανδρεύωνται, </p>
<p id="v12"><sup><small>12</small></sup>  έχουσαι την καταδίκην, διότι ηθέτησαν την πρώτην πίστιν· </p>
<p id="v13"><sup><small>13</small></sup>  και ενταυτώ μανθάνουσι να ήναι αργαί, περιερχόμεναι τας οικίας, και ουχί μόνον αργαί, αλλά και φλύαροι και περίεργοι, λαλούσαι τα μη πρέποντα. </p>
<p id="v14"><sup><small>14</small></sup>  Θέλω λοιπόν αι νεώτεραι να υπανδρεύωνται, να τεκνοποιώσι, να κυβερνώσιν οίκον, να μη δίδωσι μηδεμίαν αφορμήν εις τον εναντίον να λοιδορή. </p>
<p id="v15"><sup><small>15</small></sup>  Διότι εξετράπησαν ήδη τινές οπίσω του Σατανά. </p>
<p id="v16"><sup><small>16</small></sup>  Εάν τις πιστός ή πιστή έχη χήρας, ας προμηθεύη εις αυτάς τα αναγκαία, και ας μη επιβαρύνηται η εκκλησία, διά να δύναται να βοηθή τας αληθώς χήρας. </p>
<p id="v17"><sup><small>17</small></sup>  Οι καλώς προϊστάμενοι πρεσβύτεροι ας αξιόνωνται διπλής τιμής, μάλιστα όσοι κοπιάζουσιν εις λόγον και διδασκαλίαν· </p>
<p id="v18"><sup><small>18</small></sup>  διότι λέγει η γραφή· Δεν θέλεις εμφράξει το στόμα βοός αλωνίζοντος· και, Άξιος είναι ο εργάτης του μισθού αυτού. </p>
<p id="v19"><sup><small>19</small></sup>  Κατηγορίαν εναντίον πρεσβυτέρου μη παραδέχου, εκτός διά στόματος δύο ή τριών μαρτύρων. </p>
<p id="v20"><sup><small>20</small></sup>  Τους αμαρτάνοντας έλεγχε ενώπιον πάντων, διά να έχωσι φόβον και οι λοιποί. </p>
<p id="v21"><sup><small>21</small></sup>  Διαμαρτύρομαι ενώπιον του Θεού και του Κυρίου Ιησού Χριστού και των εκλεκτών αγγέλων, να φυλάξης ταύτα, χωρίς προτιμήσεως, μηδέν πράττων κατά χάριν. </p>
<p id="v22"><sup><small>22</small></sup>  Μη επίθετε χείρας ταχέως εις μηδένα, μηδέ γίνου κοινωνός αλλοτρίων αμαρτιών· φύλαττε σεαυτόν καθαρόν. </p>
<p id="v23"><sup><small>23</small></sup>  Μη υδροπότει πλέον, αλλά μεταχειρίζου ολίγον οίνον διά τον στόμαχόν σου και τας συχνάς σου ασθενείας. </p>
<p id="v24"><sup><small>24</small></sup>  Τινών ανθρώπων αι αμαρτίαι είναι φανεραί, και προπορεύονται αυτών εις την κρίσιν, εις τινάς δε και επακολουθούσιν· </p>
<p id="v25"><sup><small>25</small></sup>  ωσαύτως και τα καλά έργα τινών είναι φανερά, και όσα είναι κατ' άλλον τρόπον δεν δύνανται να κρυφθώσι. </p>
