<!--
title: Παροιμίαι - Κεφάλαιο 6
description: 
published: true
date: 2022-10-6T9:45:47Z
tags: bible, bible—proverbs
editor: ckeditor
dateCreated: 2022-8-14T13:24:11Z
-->

<figure class="table chapter-navigator">
  <table>
    <tbody>
      <tr>
        <td><a href="/el/Bible/Proverbs/5">Παροιμίαι - Κεφάλαιο 5</a></td>
        <td><a href="/el/Bible/Proverbs/Index">Δείκτης</a></td>
        <td><a href="/el/Bible/Proverbs/7">Παροιμίαι - Κεφάλαιο 7</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Υιέ μου, εάν έγεινας εγγυητής διά τον φίλον σου, εάν έδωκας την χείρα σου εις ξένον, </p>
<p id="v2"><sup><small>2</small></sup>  επαγιδεύθης διά των λόγων του στόματός σου, επιάσθης διά των λόγων του στόματός σου· </p>
<p id="v3"><sup><small>3</small></sup>  Κάμε λοιπόν τούτο, υιέ μου, και σώζου, επειδή ήλθες εις τας χείρας του φίλου σου· ύπαγε, μη αποκάμης, και βίαζε τον φίλον σου. </p>
<p id="v4"><sup><small>4</small></sup>  Μη δώσης ύπνον εις τους οφθαλμούς σου, μηδέ νυσταγμόν εις τα βλεφαρά σου· </p>
<p id="v5"><sup><small>5</small></sup>  Σώζου, ως δορκάδιον εκ χειρός του κυνηγού και ως πτηνόν εκ χειρός του ιξευτού. </p>
<p id="v6"><sup><small>6</small></sup>  Ύπαγε προς τον μύρμηκα, ω οκνηρέ· παρατήρησον τας οδούς αυτού και γίνου σοφός· </p>
<p id="v7"><sup><small>7</small></sup>  όστις μη έχων άρχοντα, επιστάτην ή κυβερνήτην, </p>
<p id="v8"><sup><small>8</small></sup>  ετοιμάζει την τροφήν αυτού το θέρος, συνάγει τας τροφάς αυτού εν τω θερισμώ. </p>
<p id="v9"><sup><small>9</small></sup>  Έως πότε θέλεις κοιμάσθαι, οκνηρέ; πότε θέλεις σηκωθή εκ του ύπνου σου; </p>
<p id="v10"><sup><small>10</small></sup>  Ολίγος ύπνος, ολίγος νυσταγμός, ολίγη συμπλοκή των χειρών εις τον ύπνον· </p>
<p id="v11"><sup><small>11</small></sup>  Έπειτα η πτωχεία σου έρχεται ως ταχυδρόμος, και η ένδειά σου ως ανήρ ένοπλος. </p>
<p id="v12"><sup><small>12</small></sup>  Ο αχρείος άνθρωπος, ο κακότροπος άνθρωπος, περιπατεί με στόμα διεστραμμένον· </p>
<p id="v13"><sup><small>13</small></sup>  Κάμνει νεύμα διά των οφθαλμών αυτού, σημαίνει διά των ποδών αυτού, διδάσκει διά των δακτύλων αυτού· </p>
<p id="v14"><sup><small>14</small></sup>  μετά διεστραμμένης καρδίας μηχανάται κακά εν παντί καιρώ· εγείρει έριδας· </p>
<p id="v15"><sup><small>15</small></sup>  διά τούτο εξαίφνης θέλει επέλθει η απώλεια αυτού· εξαίφνης θέλει συντριφθή ανιάτως. </p>
<p id="v16"><sup><small>16</small></sup>  Ταύτα τα εξ μισεί ο Κύριος, επτά μάλιστα βδελύττεται η ψυχή αυτού· </p>
<p id="v17"><sup><small>17</small></sup>  οφθαλμούς υπερηφάνους, γλώσσαν ψευδή και χείρας εκχεούσας αίμα αθώον, </p>
<p id="v18"><sup><small>18</small></sup>  καρδίαν μηχανευομένην λογισμούς κακούς, πόδας τρέχοντας ταχέως εις το κακοποιείν, </p>
<p id="v19"><sup><small>19</small></sup>  μάρτυρα ψευδή λαλούντα ψεύδος και τον εμβάλλοντα έριδας μεταξύ αδελφών. </p>
<p id="v20"><sup><small>20</small></sup>  Υιέ μου, φύλαττε την εντολήν του πατρός σου, και μη απορρίψης τον νόμον της μητρός σου. <sup id="cite1"><a href="#fn1">[1]</a></sup></p>
<p id="v21"><sup><small>21</small></sup>  Περίαψον αυτά διαπαντός επί της καρδίας σου, περίδεσον αυτά περί τον τράχηλόν σου. </p>
<p id="v22"><sup><small>22</small></sup>  Όταν περιπατής, θέλει σε οδηγεί· όταν κοιμάσαι, θέλει σε φυλάττει· και όταν εξυπνήσης, θέλει συνομιλεί μετά σου. </p>
<p id="v23"><sup><small>23</small></sup>  Διότι λύχνος είναι η εντολή και φως ο νόμος, και οι έλεγχοι της παιδείας οδός ζωής· </p>
<p id="v24"><sup><small>24</small></sup>  διά να σε φυλάττωσιν από κακής γυναικός, από κολακείας γλώσσης γυναικός αλλοτρίας. </p>
<p id="v25"><sup><small>25</small></sup>  Μη ορεχθής το κάλλος αυτής εν τη καρδία σου· και ας μη σε θηρεύση διά των βλεφάρων αυτής. </p>
<p id="v26"><sup><small>26</small></sup>  Διότι εξ αιτίας γυναικός πόρνης καταντά τις έως τμήματος άρτου, η δε μοιχαλίς θηρεύει την πολύτιμον ψυχήν. </p>
<p id="v27"><sup><small>27</small></sup>  Δύναταί τις να βάλη πυρ εις τον κόλπον αυτού, και τα ιμάτια αυτού να μη καώσι; </p>
<p id="v28"><sup><small>28</small></sup>  Δύναταί τις να περιπατήση επ' ανθράκων πυρός, και οι πόδες αυτού να μη κατακαώσιν; </p>
<p id="v29"><sup><small>29</small></sup>  Ούτω και ο εισερχόμενος προς την γυναίκα του πλησίον αυτού· όστις εγγίζει αυτήν, δεν θέλει αθωωθή. </p>
<p id="v30"><sup><small>30</small></sup>  Τον κλέπτην δεν αποστρέφονται, εάν κλέπτη διά να χορτάση την ψυχήν αυτού, όταν πεινά· </p>
<p id="v31"><sup><small>31</small></sup>  αλλ' εάν πιασθή, θέλει αποδώσει επταπλάσια· θέλει δώσει πάντα τα υπάρχοντα της οικίας αυτού. </p>
<p id="v32"><sup><small>32</small></sup>  Όστις όμως μοιχεύει με γυναίκα, είναι ενδεής φρενών· απώλειαν φέρει εις την ψυχήν αυτού, όστις πράττει τούτο. </p>
<p id="v33"><sup><small>33</small></sup>  Πληγάς και ατιμίαν θέλει υποφέρει· και το όνειδος αυτού δεν θέλει εξαλειφθή. </p>
<p id="v34"><sup><small>34</small></sup>  Διότι η ζηλοτυπία είναι μανία του ανδρός, και δεν θέλει δείξει έλεος εις την ημέραν της εκδικήσεως. </p>
<p id="v35"><sup><small>35</small></sup>  Δεν θέλει δεχθή ουδέν λύτρον· ουδέ θέλει εξιλεωθή, και αν πολλαπλασιάσης τα δώρα. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/el/Bible/Proverbs/5">Παροιμίαι - Κεφάλαιο 5</a></td>
        <td><a href="/el/Bible/Proverbs/Index">Δείκτης</a></td>
        <td><a href="/el/Bible/Proverbs/7">Παροιμίαι - Κεφάλαιο 7</a></td>
      </tr>
    </tbody>
  </table>
</figure>
<h2>Παραπομπές</h2>
<div>
<ol>
  <li id="fn1"><a href="#cite1">↑</a> 6:20-21 <i>Διδασκαλία των γιων</i>: <a href="/el/The_Urantia_Book/95#p4_2">ΒΟ 95:4.2</a>. </li>
</ol>
</div>
