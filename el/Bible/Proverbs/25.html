<!--
title: Παροιμίαι - Κεφάλαιο 25
description: 
published: true
date: 2022-8-14T13:24:11Z
tags: 
editor: ckeditor
dateCreated: 2022-8-14T13:24:11Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/el/Bible/Proverbs/24">Παροιμίαι - Κεφάλαιο 24</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/el/Bible/Proverbs/Index">Δείκτης</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/el/Bible/Proverbs/26">Παροιμίαι - Κεφάλαιο 26</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Και αύται είναι παροιμίαι του Σολομώντος, τας οποίας συνέλεξαν οι άνθρωποι του Εζεκίου, βασιλέως του Ιούδα. </p>
<p id="v2"><sup><small>2</small></sup>  Δόξα του Θεού είναι να καλύπτη το πράγμα· δόξα δε των βασιλέων να εξιχνιάζωσι το πράγμα. </p>
<p id="v3"><sup><small>3</small></sup>  Ο ουρανός κατά το ύψος και η γη κατά το βάθος και η καρδία των βασιλέων είναι ανεξερεύνητα. </p>
<p id="v4"><sup><small>4</small></sup>  Αφαίρεσον την σκωρίαν από του αργύρου, και σκεύος θέλει εξέλθει εις τον χρυσοχόον· </p>
<p id="v5"><sup><small>5</small></sup>  αφαίρεσον τους ασεβείς απ' έμπροσθεν του βασιλέως, και ο θρόνος αυτού θέλει στερεωθή εν δικαιοσύνη. </p>
<p id="v6"><sup><small>6</small></sup>  Μη αλαζονεύου έμπροσθεν του βασιλέως, και μη ίστασαι εν τω τόπω των μεγάλων· </p>
<p id="v7"><sup><small>7</small></sup>  Διότι καλήτερον να σοι είπωσιν, Ανάβα εδώ, παρά να καταβιβασθής επί παρουσία του άρχοντος, τον οποίον είδον οι οφθαλμοί σου. </p>
<p id="v8"><sup><small>8</small></sup>  Μη εξέλθης εις έριδα ταχέως· μήποτε εν τω τέλει απορήσης τι να κάμης, όταν ο πλησίον σου σε καταισχύνη. </p>
<p id="v9"><sup><small>9</small></sup>  Εκδίκασον την δίκην σου μετά του πλησίον σου· και μη ανακάλυπτε το μυστικόν άλλου· </p>
<p id="v10"><sup><small>10</small></sup>  Μήποτε ο ακούων σε ονειδίση και η καταισχύνη σου δεν εξαλειφθή. </p>
<p id="v11"><sup><small>11</small></sup>  Λόγος λαληθείς πρεπόντως είναι μήλα χρυσά εις ποικίλματα αργυρά. </p>
<p id="v12"><sup><small>12</small></sup>  Ως ενώτιον χρυσούν και στολίδιον καθαρού χρυσίου, είναι ο σοφός ο ελέγχων ωτίον υπήκοον. </p>
<p id="v13"><sup><small>13</small></sup>  Ως το ψύχος της χιόνος εν καιρώ του θερισμού, ούτως είναι ο πιστός πρέσβυς εις τους αποστέλλοντας αυτόν· διότι αναπαύει την ψυχήν των κυρίων αυτού. </p>
<p id="v14"><sup><small>14</small></sup>  Ο καυχώμενος εις δώρον ψευδές ομοιάζει σύννεφα και άνεμον χωρίς βροχής. </p>
<p id="v15"><sup><small>15</small></sup>  Δι' υπομονής πείθεται ο ηγεμών· και η γλυκεία γλώσσα συντρίβει οστά. </p>
<p id="v16"><sup><small>16</small></sup>  Εύρηκας μέλι; φάγε όσον σοι είναι αρκετόν, μήποτε υπερεμπλησθής απ' αυτού και εξεμέσης αυτό. </p>
<p id="v17"><sup><small>17</small></sup>  Σπανίως βάλε τον πόδα σου εις τον οίκον του πλησίον σου, μήποτε σε βαρυνθή και σε μισήση. </p>
<p id="v18"><sup><small>18</small></sup>  Ο άνθρωπος, όστις μαρτυρεί κατά του πλησίον αυτού μαρτυρίαν ψευδή, είναι ως ρόπαλον και μάχαιρα και βέλος οξύ. </p>
<p id="v19"><sup><small>19</small></sup>  Πίστις προς άπιστον εν ημέρα συμφοράς είναι ως οδόντιον σεσηπός και πους εξηρθρωμένος. </p>
<p id="v20"><sup><small>20</small></sup>  Ως ο εκδυόμενος ιμάτιον εν ημέρα ψύχους και το όξος επί νίτρον, ούτως είναι ο ψάλλων άσματα εις λελυπημένην καρδίαν. </p>
<p id="v21"><sup><small>21</small></sup>  Εάν πεινά ο εχθρός σου, δος εις αυτόν άρτον να φάγη· και εάν διψά, πότισον αυτόν ύδωρ· <sup id="cite1"><a href="#fn1">[1]</a></sup></p>
<p id="v22"><sup><small>22</small></sup>  διότι θέλεις σωρεύσει άνθρακας πυρός επί την κεφαλήν αυτού, και ο Κύριος θέλει σε ανταμείψει. </p>
<p id="v23"><sup><small>23</small></sup>  Ο βορράς άνεμος εκδιώκει την βροχήν· το δε ωργισμένον πρόσωπον την υποψιθυρίζουσαν γλώσσαν. </p>
<p id="v24"><sup><small>24</small></sup>  Καλήτερον να κατοική τις εν γωνία δώματος, παρά εν οίκω ευρυχώρω μετά γυναικός φιλέριδος. </p>
<p id="v25"><sup><small>25</small></sup>  Ως ύδωρ ψυχρόν εις ψυχήν διψώσαν, ούτως είναι αγγελίαι αγαθαί από μακρυνής γης. </p>
<p id="v26"><sup><small>26</small></sup>  Ο δίκαιος σφάλλων έμπροσθεν του ασεβούς είναι ως πηγή θολερά και βρύσις διαφθαρείσα. </p>
<p id="v27"><sup><small>27</small></sup>  Καθώς δεν είναι καλόν να τρώγη τις πολύ μέλι, ούτω δεν είναι ένδοξον να ζητή την ιδίαν αυτού δόξαν. </p>
<p id="v28"><sup><small>28</small></sup>  Όστις δεν κρατεί το πνεύμα αυτού, είναι ως πόλις κατηδαφισμένη και ατείχιστος. <sup id="cite2"><a href="#fn2">[2]</a></sup></p>
<h2>Παραπομπές</h2>
<div>
<ol>
  <li id="fn1"><a href="#cite1">↑</a> 25:21 <i>Αγαπάτε τους εχθρούς σας</i>: <a href="/el/The_Urantia_Book/131#p10_8">ΒΟ 131:10.8</a>. </li>
  <li id="fn2"><a href="#cite2">↑</a> 25:28 <i>Κανένας έλεγχος του εαυτού</i>: <a href="/el/The_Urantia_Book/149#p4_2">ΒΟ 149:4.2</a>. </li>
</ol>
</div>
