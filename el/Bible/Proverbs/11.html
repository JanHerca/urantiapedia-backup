<!--
title: Παροιμίαι - Κεφάλαιο 11
description: 
published: true
date: 2022-9-13T21:57:44Z
tags: 
editor: ckeditor
dateCreated: 2022-8-14T13:24:11Z
-->

<figure class="table chapter-navigator">
  <table>
    <tbody>
      <tr>
        <td><a href="/el/Bible/Proverbs/10">Παροιμίαι - Κεφάλαιο 10</a></td>
        <td><a href="/el/Bible/Proverbs/Index">Δείκτης</a></td>
        <td><a href="/el/Bible/Proverbs/12">Παροιμίαι - Κεφάλαιο 12</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Δολία πλάστιγξ βδέλυγμα εις τον Κύριον· δίκαιον δε ζύγιον ευαρέστησις αυτού. </p>
<p id="v2"><sup><small>2</small></sup>  Όπου εισέλθη υπερηφανία, εισέρχεται και καταισχύνη· η δε σοφία είναι μετά των ταπεινών. </p>
<p id="v3"><sup><small>3</small></sup>  Η ακεραιότης των ευθέων θέλει οδηγεί αυτούς· η δε υπουλότης των σκολιών θέλει απολέσει αυτούς. </p>
<p id="v4"><sup><small>4</small></sup>  Τα πλούτη δεν ωφελούσιν εν ημέρα οργής· η δε δικαιοσύνη ελευθερόνει εκ θανάτου. </p>
<p id="v5"><sup><small>5</small></sup>  Η δικαιοσύνη του ακεραίου θέλει ορθοτομήσει την οδόν αυτού· ο δε ασεβής θέλει πέσει διά της ασεβείας αυτού. </p>
<p id="v6"><sup><small>6</small></sup>  Η δικαιοσύνη των ευθέων θέλει ελευθερώσει αυτούς· οι δε παραβάται θέλουσι συλληφθή εν τη κακία αυτών. </p>
<p id="v7"><sup><small>7</small></sup>  Όταν ο ασεβής άνθρωπος αποθνήσκη, η ελπίς αυτού απόλλυται· απόλλυται και η προσδοκία των ανόμων. </p>
<p id="v8"><sup><small>8</small></sup>  Ο δίκαιος ελευθερόνεται εκ της θλίψεως, αντ' αυτού δε εισέρχεται ο ασεβής. </p>
<p id="v9"><sup><small>9</small></sup>  Ο υποκριτής διά του στόματος αφανίζει τον πλησίον αυτού· αλλ' οι δίκαιοι θέλουσιν ελευθερωθή διά της γνώσεως. </p>
<p id="v10"><sup><small>10</small></sup>  Εις την ευόδωσιν των δικαίων η πόλις ευφραίνεται· και εις τον όλεθρον των ασεβών αγάλλεται. </p>
<p id="v11"><sup><small>11</small></sup>  Διά της ευλογίας των ευθέων υψόνεται πόλις· διά του στόματος δε των ασεβών καταστρέφεται. </p>
<p id="v12"><sup><small>12</small></sup>  Ο ενδεής φρενών περιφρονεί τον πλησίον αυτού· ο δε φρόνιμος άνθρωπος σιωπά. </p>
<p id="v13"><sup><small>13</small></sup>  Ο σπερμολόγος περιέρχεται αποκαλύπτων τα μυστικά· ο δε την ψυχήν πιστός κρύπτει το πράγμα. </p>
<p id="v14"><sup><small>14</small></sup>  Όπου δεν είναι κυβέρνησις, ο λαός πίπτει· εκ του πλήθους δε των συμβούλων προέρχεται σωτηρία. </p>
<p id="v15"><sup><small>15</small></sup>  Όστις εγγυάται δι' άλλον, θέλει πάθει κακόν· και όστις μισεί την εγγύησιν, είναι ασφαλής. </p>
<p id="v16"><sup><small>16</small></sup>  Η εύκοσμος γυνή απολαμβάνει τιμήν· οι δε καρτερικοί απολαμβάνουσι πλούτη. </p>
<p id="v17"><sup><small>17</small></sup>  Ο ελεήμων άνθρωπος αγαθοποιεί την ψυχήν αυτού· ο δε ανελεήμων θλίβει την σάρκα αυτού. </p>
<p id="v18"><sup><small>18</small></sup>  Ο ασεβής εργάζεται έργον ψευδές· εις δε τον σπείροντα δικαιοσύνην θέλει είσθαι μισθός ασφαλής. </p>
<p id="v19"><sup><small>19</small></sup>  Καθώς η δικαιοσύνη τείνει εις ζωήν, ούτως ο κυνηγών το κακόν τρέχει εις τον θάνατον αυτού. </p>
<p id="v20"><sup><small>20</small></sup>  Οι διεστραμμένοι την καρδίαν είναι βδέλυγμα εις τον Κύριον· αλλ' οι άμεμπτοι την οδόν είναι δεκτοί εις αυτόν. </p>
<p id="v21"><sup><small>21</small></sup>  Και χειρ με χείρα εάν συνάπτηται, ο ασεβής δεν θέλει μένει ατιμώρητος· το δε σπέρμα των δικαίων θέλει ελευθερωθή. </p>
<p id="v22"><sup><small>22</small></sup>  Ως έρρινον χρυσούν εις χοίρου μύτην, ούτω γυνή ώραία χωρίς φρονήσεως. </p>
<p id="v23"><sup><small>23</small></sup>  Η επιθυμία των δικαίων είναι μόνον το καλόν· η προσδοκία δε των ασεβών οργή. </p>
<p id="v24"><sup><small>24</small></sup>  Οι μεν σκορπίζουσι, και όμως περισσεύονται· οι δε παρά το δέον φείδονται, και όμως έρχονται εις ένδειαν. </p>
<p id="v25"><sup><small>25</small></sup>  Η αγαθοποιός ψυχή θέλει παχυνθή· και όστις ποτίζει, θέλει ποτισθή και αυτός. </p>
<p id="v26"><sup><small>26</small></sup>  Όστις κρατεί σίτον, θέλει είσθαι λαοκατάρατος· ευλογία δε θέλει είσθαι επί την κεφαλήν του πωλούντος. </p>
<p id="v27"><sup><small>27</small></sup>  Όστις προθυμείται εις το καλόν, θέλει απολαύσει χάριν· αλλ' όστις ζητεί το κακόν, θέλει επέλθει επ' αυτόν. </p>
<p id="v28"><sup><small>28</small></sup>  Όστις ελπίζει επί τον πλούτον αυτού, ούτος θέλει πέσει· οι δε δίκαιοι ως βλαστός θέλουσιν ανθήσει. </p>
<p id="v29"><sup><small>29</small></sup>  Όστις ταράττει τον οίκον αυτού, θέλει κληρονομήσει άνεμον· και ο άφρων θέλει είσθαι δούλος εις τον φρόνιμον. </p>
<p id="v30"><sup><small>30</small></sup>  Ο καρπός του δικαίου είναι δένδρον ζωής· και όστις κερδίζει ψυχάς, είναι σοφός. </p>
<p id="v31"><sup><small>31</small></sup>  Αν ο δίκαιος παιδεύηται επί της γης, πολλώ μάλλον ο ασεβής και ο αμαρτωλός. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/el/Bible/Proverbs/10">Παροιμίαι - Κεφάλαιο 10</a></td>
        <td><a href="/el/Bible/Proverbs/Index">Δείκτης</a></td>
        <td><a href="/el/Bible/Proverbs/12">Παροιμίαι - Κεφάλαιο 12</a></td>
      </tr>
    </tbody>
  </table>
</figure>
