<!--
title: Παροιμίαι - Κεφάλαιο 8
description: 
published: true
date: 2022-8-14T13:24:11Z
tags: 
editor: ckeditor
dateCreated: 2022-8-14T13:24:11Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/el/Bible/Proverbs/7">Παροιμίαι - Κεφάλαιο 7</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/el/Bible/Proverbs/Index">Δείκτης</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/el/Bible/Proverbs/9">Παροιμίαι - Κεφάλαιο 9</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Δεν κράζει η σοφία; και δεν εκπέμπει την φωνήν αυτής η σύνεσις; </p>
<p id="v2"><sup><small>2</small></sup>  Ίσταται επί της κορυφής των υψηλών τόπων, υπέρ την οδόν, εν τω μέσω των τριόδων. </p>
<p id="v3"><sup><small>3</small></sup>  Κράζει πλησίον των πυλών, εν τη εισόδω της πόλεως, εν τη εισόδω των θυρών· </p>
<p id="v4"><sup><small>4</small></sup>  προς εσάς, άνθρωποι, κράζω· και η φωνή μου εκπέμπεται προς τους υιούς των ανθρώπων. </p>
<p id="v5"><sup><small>5</small></sup>  Απλοί, νοήσατε φρόνησιν· και άφρονες, αποκτήσατε νοήμονα καρδίαν. </p>
<p id="v6"><sup><small>6</small></sup>  Ακούσατε· διότι θέλω λαλήσει πράγματα έξοχα, και τα χείλη μου θέλουσι προφέρει ορθά. </p>
<p id="v7"><sup><small>7</small></sup>  Διότι αλήθειαν θέλει λαλήσει ο λάρυγξ μου· τα δε χείλη μου βδελύττονται την ασέβειαν. </p>
<p id="v8"><sup><small>8</small></sup>  Πάντες οι λόγοι του στόματός μου είναι μετά δικαιοσύνης· δεν υπάρχει εν αυτοίς δόλιον διεστραμμένον· </p>
<p id="v9"><sup><small>9</small></sup>  Πάντες είναι σαφείς εις τον νοούντα και ορθοί εις τους ευρίσκοντας γνώσιν. </p>
<p id="v10"><sup><small>10</small></sup>  Λάβετε την παιδείαν μου, και μη αργύριον· και γνώσιν, μάλλον παρά χρυσίον εκλεκτόν. </p>
<p id="v11"><sup><small>11</small></sup>  Διότι η σοφία είναι καλητέρα λίθων πολυτίμων· και πάντα τα επιθυμητά πράγματα δεν είναι αντάξια αυτής. </p>
<p id="v12"><sup><small>12</small></sup>  Εγώ η σοφία κατοικώ μετά της φρονήσεως, και εφευρίσκω γνώσιν συνετών βουλευμάτων. </p>
<p id="v13"><sup><small>13</small></sup>  Ο φόβος του Κυρίου είναι να μισή τις το κακόν· αλαζονείαν και αυθάδειαν και πονηράν οδόν και διεστραμμένον στόμα εγώ μισώ. </p>
<p id="v14"><sup><small>14</small></sup>  Εμού είναι η βουλή και η ασφάλεια· εγώ είμαι η σύνεσις· εμού η δύναμις. </p>
<p id="v15"><sup><small>15</small></sup>  Δι' εμού οι βασιλείς βασιλεύουσι, και οι άρχοντες θεσπίζουσι δικαιοσύνην. </p>
<p id="v16"><sup><small>16</small></sup>  Δι' εμού οι ηγεμόνες ηγεμονεύουσι, και οι μεγιστάνες, πάντες οι κριταί της γής· </p>
<p id="v17"><sup><small>17</small></sup>  Εγώ τους εμέ αγαπώντας αγαπώ· και οι ζητούντές με θέλουσι με ευρεί. </p>
<p id="v18"><sup><small>18</small></sup>  Πλούτος και δόξα είναι μετ' εμού, αγαθά διαμένοντα και δικαιοσύνη. </p>
<p id="v19"><sup><small>19</small></sup>  Οι καρποί μου είναι καλήτεροι χρυσίου και χρυσίου καθαρού· και τα γεννήματά μου, εκλεκτού αργυρίου. </p>
<p id="v20"><sup><small>20</small></sup>  Περιπατώ εν οδώ δικαιοσύνης, αναμέσον των τρίβων της κρίσεως, </p>
<p id="v21"><sup><small>21</small></sup>  διά να κάμω τους αγαπώντάς με να κληρονομήσωσιν αγαθά, και να γεμίσω τους θησαυρούς αυτών. </p>
<p id="v22"><sup><small>22</small></sup>  Ο Κύριος με είχεν εν τη αρχή των οδών αυτού, προ των έργων αυτού, απ' αιώνος. </p>
<p id="v23"><sup><small>23</small></sup>  Προ του αιώνος με έχρισεν, απ' αρχής, πριν υπάρξη η γη. </p>
<p id="v24"><sup><small>24</small></sup>  Εγεννήθην ότε δεν ήσαν αι άβυσσοι, ότε δεν υπήρχον αι πηγαί αι αναβρύουσαι ύδατα· </p>
<p id="v25"><sup><small>25</small></sup>  Πριν τα όρη θεμελιωθώσι, προ των λόφων, εγώ εγεννήθην· </p>
<p id="v26"><sup><small>26</small></sup>  ενώ δεν είχεν έτι κάμει την γην ούτε πεδιάδας, ούτε κορυφάς χωμάτων της οικουμένης. </p>
<p id="v27"><sup><small>27</small></sup>  Ότε ητοίμαζε τους ουρανούς, εγώ ήμην εκεί· ότε περιέγραφε καμάραν υπεράνω του προσώπου της αβύσσου· </p>
<p id="v28"><sup><small>28</small></sup>  ότε εστερέονε τον αιθέρα επάνω· ότε ωχύρονε τας πηγάς της αβύσσου· </p>
<p id="v29"><sup><small>29</small></sup>  ότε επέβαλλε τον νόμον αυτού εις την θάλασσαν, να μη παραβώσι τα ύδατα το πρόσταγμα αυτού· ότε διέταττε τα θεμέλια της γής· </p>
<p id="v30"><sup><small>30</small></sup>  τότε ήμην πλησίον αυτού δημιουργούσα· και εγώ ήμην καθ' ημέραν η τρυφή αυτού, ευφραινομένη πάντοτε ενώπιον αυτού, </p>
<p id="v31"><sup><small>31</small></sup>  ευφραινομένη εν τη οικουμένη της γης αυτού· και η τρυφή μου ήτο μετά των υιών των ανθρώπων. <sup id="cite1"><a href="#fn1">[1]</a></sup></p>
<p id="v32"><sup><small>32</small></sup>  Τώρα λοιπόν ακούσατέ μου, ω τέκνα· διότι μακάριοι οι φυλάττοντες τας οδούς μου. </p>
<p id="v33"><sup><small>33</small></sup>  Ακούσατε παιδείαν και γένεσθε σοφοί, και μη αποδοκιμάζετε αυτήν. </p>
<p id="v34"><sup><small>34</small></sup>  Μακάριος ο άνθρωπος, όστις μου ακούση, αγρυπνών καθ' ημέραν εν ταις πύλαις μου, περιμένων εις τους παραστάτας των θυρών μου· </p>
<p id="v35"><sup><small>35</small></sup>  διότι όστις εύρη εμέ, θέλει ευρεί ζωήν, και θέλει λάβει χάριν παρά Κυρίου. </p>
<p id="v36"><sup><small>36</small></sup>  Όστις όμως αμαρτήση εις εμέ, την εαυτού ψυχήν αδικεί· πάντες οι μισούντές με αγαπώσι θάνατον. <sup id="cite2"><a href="#fn2">[2]</a></sup></p>
<h2>Παραπομπές</h2>
<div>
<ol>
  <li id="fn1"><a href="#cite1">↑</a> 8:31 <i>Χαίρεται με τα παιδιά Του</i>: <a href="/el/The_Urantia_Book/1#p5_4">ΒΟ 1:5.4</a>. </li>
  <li id="fn2"><a href="#cite2">↑</a> 8:36 <i>Η αμαρτία εναντίον του Θεού, αδικεί την ίδια την ψυχή</i>: <a href="/el/The_Urantia_Book/131#p2_8">ΒΟ 131:2.8</a>. </li>
</ol>
</div>
