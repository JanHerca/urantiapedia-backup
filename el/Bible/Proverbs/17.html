<!--
title: Παροιμίαι - Κεφάλαιο 17
description: 
published: true
date: 2022-8-14T13:24:11Z
tags: 
editor: ckeditor
dateCreated: 2022-8-14T13:24:11Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/el/Bible/Proverbs/16">Παροιμίαι - Κεφάλαιο 16</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/el/Bible/Proverbs/Index">Δείκτης</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/el/Bible/Proverbs/18">Παροιμίαι - Κεφάλαιο 18</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Καλήτερον ξηρόν ψωμίον και ειρήνη μετ' αυτού, παρά οίκον πλήρη θυμάτων μετά έριδος. <sup id="cite3"><a href="#fn3">[3]</a></sup></p>
<p id="v2"><sup><small>2</small></sup>  Ο φρόνιμος υπηρέτης θέλει εξουσιάζει επί υιού αισχύνης και θέλει συμμοιρασθή την κληρονομίαν μεταξύ αδελφών. </p>
<p id="v3"><sup><small>3</small></sup>  Το χωνευτήριον δοκιμάζει τον άργυρον και η κάμινος τον χρυσόν, ο δε Κύριος τας καρδίας. </p>
<p id="v4"><sup><small>4</small></sup>  Ο κακοποιός υπακούει εις τα άνομα χείλη· ο ψεύστης δίδει ακρόασιν εις την κακήν γλώσσαν. </p>
<p id="v5"><sup><small>5</small></sup>  Όστις περιγελά τον πτωχόν, ονειδίζει τον Ποιητήν αυτού· όστις χαίρει εις συμφοράς, δεν θέλει μείνει ατιμώρητος. </p>
<p id="v6"><sup><small>6</small></sup>  Τέκνα τέκνων είναι ο στέφανος των γερόντων· και η δόξα των τέκνων οι πατέρες αυτών. <sup id="cite1"><a href="#fn1">[1]</a></sup></p>
<p id="v7"><sup><small>7</small></sup>  Χείλη υπεροχής δεν αρμόζουσιν εις τον άφρονα· πολύ ολιγώτερον χείλη ψεύδους εις τον άρχοντα. </p>
<p id="v8"><sup><small>8</small></sup>  Το δώρον είναι ως λίθος πολύτιμος εις τους οφθαλμούς του δωροδοκουμένου· όπου τούτο εμφανισθή, κατορθόνει. </p>
<p id="v9"><sup><small>9</small></sup>  Όστις κρύπτει παράβασιν, ζητεί φιλίαν· αλλ' όστις επαναλέγει το πράγμα, χωρίζει τους στενωτέρους φίλους. </p>
<p id="v10"><sup><small>10</small></sup>  Περισσότερον τύπτει ο έλεγχος τον φρόνιμον, παρά εκατόν μαστιγώσεις τον άφρονα. </p>
<p id="v11"><sup><small>11</small></sup>  Ο κακός ζητεί μόνον στάσεις· διά τούτο άγγελος σκληρός θέλει πεμφθή κατ' αυτού. </p>
<p id="v12"><sup><small>12</small></sup>  Ας απαντήση τον άνθρωπον άρκτος στερηθείσα των τέκνων αυτής και ουχί άφρων εν τη μωρία αυτού. </p>
<p id="v13"><sup><small>13</small></sup>  Όστις αποδίδει κακόν αντί καλού, κακόν δεν θέλει αναχωρήσει από του οίκου αυτού. </p>
<p id="v14"><sup><small>14</small></sup>  Όστις αρχίζει φιλονεικίαν, είναι ως ο εκφράττων ύδατα· όθεν παύσον από της φιλονεικίας πριν εξαφθή. </p>
<p id="v15"><sup><small>15</small></sup>  Ο δικαιόνων τον ασεβή και ο καταδικάζων τον δίκαιον, αμφότεροι είναι βδέλυγμα εις τον Κύριον. </p>
<p id="v16"><sup><small>16</small></sup>  Τι χρησιμεύουσι τα χρήματα εις την χείρα του άφρονος, διά να αγοράση σοφίαν, αφού δεν έχει γνώσιν; </p>
<p id="v17"><sup><small>17</small></sup>  Εν παντί καιρώ αγαπά ο φίλος, και ο αδελφός γεννάται διά καιρόν ανάγκης. </p>
<p id="v18"><sup><small>18</small></sup>  Άνθρωπος ενδεής φρενών δίδει χείρα και εγγυάται διά τον φίλον αυτού. </p>
<p id="v19"><sup><small>19</small></sup>  Ο αγαπών έριδας αγαπά αμαρτήματα· ο υπερυψόνων την πύλην αυτού ζητεί όλεθρον. </p>
<p id="v20"><sup><small>20</small></sup>  Ο σκολιός την καρδίαν δεν ευρίσκει καλόν· και ο διεστραμμένος την γλώσσαν αυτού πίπτει εις συμφοράν. </p>
<p id="v21"><sup><small>21</small></sup>  Όστις γεννά άφρονα, γεννά αυτόν διά λύπην αυτού· και ο πατήρ του ανοήτου δεν απολαμβάνει χαράν. </p>
<p id="v22"><sup><small>22</small></sup>  Η ευφραινομένη καρδία δίδει ευεξίαν ως ιατρικόν· το δε κατατεθλιμμένον πνεύμα ξηραίνει τα οστά. <sup id="cite2"><a href="#fn2">[2]</a></sup></p>
<p id="v23"><sup><small>23</small></sup>  Ο ασεβής δέχεται δώρον από του κόλπου, διά να διαστρέψη τας οδούς της κρίσεως. </p>
<p id="v24"><sup><small>24</small></sup>  Επί του προσώπου του συνετού είναι σοφία· αλλ' οι οφθαλμοί του άφρονος βλέπουσιν εις τα άκρα της γης. </p>
<p id="v25"><sup><small>25</small></sup>  Ο άφρων υιός είναι βαρυθυμία εις τον πατέρα αυτού και πικρία εις την γεννήσασαν αυτόν. </p>
<p id="v26"><sup><small>26</small></sup>  Δεν είναι ποτέ καλόν να επιβάλληται ποινή εις τον δίκαιον, να επιβουλεύηταί τις τους άρχοντας διά την ευθύτητα αυτών. </p>
<p id="v27"><sup><small>27</small></sup>  Ο κρατών τους λόγους αυτού είναι γνωστικός· ο μακρόθυμος άνθρωπος είναι φρόνιμος. </p>
<p id="v28"><sup><small>28</small></sup>  Και αυτός ο άφρων, όταν σιωπά λογίζεται σοφός· και ο κλείων τα χείλη αυτού, συνετός. </p>
<h2>Παραπομπές</h2>
<div>
<ol>
  <li id="fn1"><a href="#cite1">↑</a> 17:6 <i>Αγάπη για τα εγγόνια</i>: <a href="/el/The_Urantia_Book/84#p7_10">ΒΟ 84:7.10</a>.  <i>Αγάπη των εγγονών</i>: <a href="/el/The_Urantia_Book/66#p7_4">ΒΟ 66:7.4</a>. </li>
  <li id="fn2"><a href="#cite2">↑</a> 17:22 <i>Η χαρούμενη καρδιά είναι καλό φάρμακο</i>: <a href="/el/The_Urantia_Book/149#p5_2">ΒΟ 149:5.2</a>.  <i>Καλή καρδιά καλό φάρμακο</i>: <a href="/el/The_Urantia_Book/131#p2_9">ΒΟ 131:2.9</a>. </li>
  <li id="fn3"><a href="#cite3">↑</a> 17 <i>Από το βιβλίο της σοφίας</i>: <a href="/el/The_Urantia_Book/95#p4_5">ΒΟ 95:4.5</a>. </li>
</ol>
</div>
