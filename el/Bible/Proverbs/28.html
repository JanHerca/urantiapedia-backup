<!--
title: Παροιμίαι - Κεφάλαιο 28
description: 
published: true
date: 2022-10-6T9:45:47Z
tags: bible, bible—proverbs
editor: ckeditor
dateCreated: 2022-8-14T13:24:11Z
-->

<figure class="table chapter-navigator">
  <table>
    <tbody>
      <tr>
        <td><a href="/el/Bible/Proverbs/27">Παροιμίαι - Κεφάλαιο 27</a></td>
        <td><a href="/el/Bible/Proverbs/Index">Δείκτης</a></td>
        <td><a href="/el/Bible/Proverbs/29">Παροιμίαι - Κεφάλαιο 29</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Οι ασεβείς φεύγουσιν ουδενός διώκοντος· οι δε δίκαιοι έχουσι θάρρος ως λέων. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Διά τα αμαρτήματα του τόπου πολλοί είναι οι άρχοντες αυτού· δι' ανθρώπου όμως συνετού και νοήμονος το πολίτευμα αυτού θέλει διαρκεί. </p>
<p id="v3"><sup><small>3</small></sup>  Πτωχός άνθρωπος και δυναστεύων πτωχούς είναι ως βροχή κατακλύζουσα, ήτις δεν δίδει άρτον. </p>
<p id="v4"><sup><small>4</small></sup>  Όσοι εγκαταλείπουσι τον νόμον, εγκωμιάζουσι τους ασεβείς· αλλ' οι φυλάττοντες τον νόμον αντιμάχονται εις αυτούς. </p>
<p id="v5"><sup><small>5</small></sup>  Οι κακοί άνθρωποι δεν θέλουσι νοήσει κρίσιν· αλλ' οι ζητούντες τον Κύριον θέλουσι νοήσει τα πάντα. </p>
<p id="v6"><sup><small>6</small></sup>  Καλήτερος ο πτωχός ο περιπατών εν τη ακεραιότητι αυτού, παρά τον διεστραμμένον τας οδούς αυτού, και αν ήναι πλούσιος. </p>
<p id="v7"><sup><small>7</small></sup>  Ο φυλάττων τον νόμον είναι υιός συνετός· ο δε φίλος των ασώτων καταισχύνει τον πατέρα αυτού. </p>
<p id="v8"><sup><small>8</small></sup>  Ο αυξάνων την περιουσίαν αυτού διά τόκου και πλεονεξίας συνάγει αυτήν διά τον ελεούντα τους πτωχούς. </p>
<p id="v9"><sup><small>9</small></sup>  Του εκκλίνοντος το ωτίον αυτού από του να ακούη τον νόμον, και αυτή η προσευχή αυτού θέλει είσθαι βδέλυγμα. <sup id="cite2"><a href="#fn2">[2]</a></sup></p>
<p id="v10"><sup><small>10</small></sup>  Ο αποπλανών τους ευθείς εις οδόν κακήν αυτός θέλει πέσει εις τον ίδιον αυτού λάκκον· αλλ' οι άμεμπτοι θέλουσι κληρονομήσει αγαθά. </p>
<p id="v11"><sup><small>11</small></sup>  Ο πλούσιος άνθρωπος νομίζει εαυτόν σοφόν· αλλ' ο συνετός πτωχός εξελέγχει αυτόν. </p>
<p id="v12"><sup><small>12</small></sup>  Όταν οι δίκαιοι θριαμβεύωσι, μεγάλη είναι η δόξα· αλλ' όταν οι ασεβείς υψόνωνται, οι άνθρωποι κρύπτονται. </p>
<p id="v13"><sup><small>13</small></sup>  Ο κρύπτων τας αμαρτίας αυτού δεν θέλει ευοδωθή· ο δε εξομολογούμενος και παραιτών αυτάς θέλει ελεηθή. <sup id="cite3"><a href="#fn3">[3]</a></sup></p>
<p id="v14"><sup><small>14</small></sup>  Μακάριος ο άνθρωπος ο φοβούμενος πάντοτε· όστις όμως σκληρύνει την καρδίαν αυτού, θέλει πέσει εις συμφοράν. </p>
<p id="v15"><sup><small>15</small></sup>  Λέων βρυχώμενος και άρκτος πεινώσα είναι διοικητής ασεβής επί λαόν πενιχρόν. </p>
<p id="v16"><sup><small>16</small></sup>  Ο ηγεμών ο στερούμενος συνέσεως πληθύνει τας καταδυναστείας· ο δε μισών την αρπαγήν θέλει μακρύνει τας ημέρας αυτού. </p>
<p id="v17"><sup><small>17</small></sup>  Ο άνθρωπος ο ένοχος αίματος ανθρώπου θέλει σπεύσει εις τον λάκκον· ουδείς θέλει κρατήσει αυτόν. </p>
<p id="v18"><sup><small>18</small></sup>  Ο περιπατών εν ακεραιότητι θέλει σωθή· ο δε διεστραμμένος εν ταις οδοίς αυτού θέλει πέσει διά μιας. </p>
<p id="v19"><sup><small>19</small></sup>  Ο εργαζόμενος την γην αυτού θέλει χορτασθή άρτον· ο δε ακολουθών τους ματαιόφρονας θέλει εμπλησθή πτωχείας. </p>
<p id="v20"><sup><small>20</small></sup>  Ο πιστός άνθρωπος θέλει έχει πολλήν ευλογίαν· αλλ' όστις σπεύδει να πλουτήση, δεν θέλει μείνει ατιμώρητος. </p>
<p id="v21"><sup><small>21</small></sup>  Να ήναι τις προσωπολήπτης, δεν είναι καλόν· διότι ο τοιούτος άνθρωπος δι' εν κομμάτιον άρτου θέλει ανομήσει. </p>
<p id="v22"><sup><small>22</small></sup>  Ο έχων πονηρόν οφθαλμόν σπεύδει να πλουτήση, και δεν καταλαμβάνει ότι η ένδεια θέλει ελθεί επ' αυτόν. <sup id="cite4"><a href="#fn4">[4]</a></sup></p>
<p id="v23"><sup><small>23</small></sup>  Ο ελέγχων άνθρωπον ύστερον θέλει ευρεί περισσοτέραν χάριν, παρά τον κολακεύοντα διά της γλώσσης. </p>
<p id="v24"><sup><small>24</small></sup>  Ο κλέπτων τον πατέρα αυτού ή την μητέρα αυτού, και λέγων, Τούτο δεν είναι αμαρτία, αυτός είναι σύντροφος του ληστού. </p>
<p id="v25"><sup><small>25</small></sup>  Ο αλαζών την καρδίαν διεγείρει έριδας· ο δε θαρρών επί Κύριον θέλει παχυνθή. </p>
<p id="v26"><sup><small>26</small></sup>  Ο θαρρών επί την ιδίαν αυτού καρδίαν είναι άφρων· αλλ' ο περιπατών εν σοφία, ούτος θέλει σωθή. </p>
<p id="v27"><sup><small>27</small></sup>  Όστις δίδει εις τους πτωχούς, δεν θέλει ελθεί εις ένδειαν· αλλ' όστις αποστρέφει τους οφθαλμούς αυτού, θέλει έχει πολλάς κατάρας. </p>
<p id="v28"><sup><small>28</small></sup>  Όταν οι ασεβείς υψόνωνται, οι άνθρωποι κρύπτονται· αλλ' εν τη απωλεία εκείνων οι δίκαιοι πληθύνονται. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/el/Bible/Proverbs/27">Παροιμίαι - Κεφάλαιο 27</a></td>
        <td><a href="/el/Bible/Proverbs/Index">Δείκτης</a></td>
        <td><a href="/el/Bible/Proverbs/29">Παροιμίαι - Κεφάλαιο 29</a></td>
      </tr>
    </tbody>
  </table>
</figure>
<h2>Παραπομπές</h2>
<div>
<ol>
  <li id="fn1"><a href="#cite1">↑</a> 28:1 <i>Οι κακοί φεύγουν όταν κανείς δεν τους καταδιώκει</i>: <a href="/el/The_Urantia_Book/149#p5_3">ΒΟ 149:5.3</a>. </li>
  <li id="fn2"><a href="#cite2">↑</a> 28:9 <i>Στρεφόμενο αυτί ένα βδέλυγμα</i>: <a href="/el/The_Urantia_Book/146#p2_3">ΒΟ 146:2.3</a>. </li>
  <li id="fn3"><a href="#cite3">↑</a> 28:13 <i>Αν εξομολογηθείς τις αμαρτίες, συγχωρούνται</i>: <a href="/el/The_Urantia_Book/156#p2_7">ΒΟ 156:2.7</a>. </li>
  <li id="fn4"><a href="#cite4">↑</a> 28:22 <i>Κακό μάτι</i>: <a href="/el/The_Urantia_Book/87#p5_4">ΒΟ 87:5.4</a>. </li>
</ol>
</div>
