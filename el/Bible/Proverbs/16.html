<!--
title: Παροιμίαι - Κεφάλαιο 16
description: 
published: true
date: 2022-8-14T13:24:11Z
tags: 
editor: ckeditor
dateCreated: 2022-8-14T13:24:11Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/el/Bible/Proverbs/15">Παροιμίαι - Κεφάλαιο 15</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/el/Bible/Proverbs/Index">Δείκτης</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/el/Bible/Proverbs/17">Παροιμίαι - Κεφάλαιο 17</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Του ανθρώπου είναι αι προπαρασκευαί της καρδίας· παρά δε του Κυρίου η απόκρισις της γλώσσης. </p>
<p id="v2"><sup><small>2</small></sup>  Πάσαι αι οδοί του ανθρώπου φαίνονται ορθαί εις τους οφθαλμούς αυτού· πλην ο Κύριος σταθμίζει τα πνεύματα. </p>
<p id="v3"><sup><small>3</small></sup>  Αφιέρονε τα έργα σου εις τον Κύριον, και αι βουλαί σου θέλουσι στερεωθή. </p>
<p id="v4"><sup><small>4</small></sup>  Ο Κύριος έκαμε τα πάντα δι' εαυτόν, έτι και τον ασεβή διά την ημέραν την κακήν. </p>
<p id="v5"><sup><small>5</small></sup>  Βδέλυγμα εις τον Κύριον είναι πας υψηλοκάρδιος· και χειρ με χείρα αν συνάπτηται, δεν θέλει μένει ατιμώρητος. </p>
<p id="v6"><sup><small>6</small></sup>  Διά χάριτος και αληθείας καθαρίζεται η ανομία· και διά του φόβου του Κυρίου εκκλίνουσιν οι άνθρωποι από του κακού. </p>
<p id="v7"><sup><small>7</small></sup>  Όταν ο Κύριος αρέσκηται εις τας οδούς του ανθρώπου, και τους εχθρούς αυτού ειρηνεύει μετ' αυτού. </p>
<p id="v8"><sup><small>8</small></sup>  Καλήτερον ολίγον μετά δικαιοσύνης, παρά εισοδήματα μεγάλα μετά αδικίας. <sup id="cite1"><a href="#fn1">[1]</a></sup></p>
<p id="v9"><sup><small>9</small></sup>  Η καρδία του ανθρώπου βουλεύεται την οδόν αυτού· αλλ' ο Κύριος διευθύνει τα βήματα αυτού. </p>
<p id="v10"><sup><small>10</small></sup>  Χρησμός είναι εις τα χείλη του βασιλέως· το στόμα αυτού δεν σφάλλει εν τη κρίσει. </p>
<p id="v11"><sup><small>11</small></sup>  Δικαία στάθμη και πλάστιγξ είναι του Κυρίου· πάντα τα ζύγια του σακκίου είναι έργου αυτού. </p>
<p id="v12"><sup><small>12</small></sup>  Βδέλυγμα είναι εις τους βασιλείς να πράττωσιν ανομίαν· διότι ο θρόνος στερεόνεται μετά της δικαιοσύνης. </p>
<p id="v13"><sup><small>13</small></sup>  Τα δίκαια χείλη είναι ευπρόσδεκτα εις τους βασιλείς, και αγαπώσι τον λαλούντα ορθά. </p>
<p id="v14"><sup><small>14</small></sup>  Θυμός βασιλέως είναι άγγελος θανάτου· αλλ' ο σοφός άνθρωπος καταπραΰνει αυτόν. </p>
<p id="v15"><sup><small>15</small></sup>  Εις το φως του προσώπου του βασιλέως είναι ζωή· και η εύνοια αυτού είναι ως νέφος οψίμου βροχής. </p>
<p id="v16"><sup><small>16</small></sup>  Πόσον καλητέρα είναι η απόκτησις της σοφίας παρά το χρυσίον και προκριτωτέρα η απόκτησις της συνέσεως παρά το αργύριον </p>
<p id="v17"><sup><small>17</small></sup>  Η οδός των ευθέων είναι να εκκλίνωσιν από του κακού· όστις φυλάττει την οδόν αυτού, διατηρεί την ψυχήν αυτού. </p>
<p id="v18"><sup><small>18</small></sup>  Η υπερηφανία προηγείται του ολέθρου, και υψηλοφροσύνη του πνεύματος προηγείται της πτώσεως. <sup id="cite2"><a href="#fn2">[2]</a></sup></p>
<p id="v19"><sup><small>19</small></sup>  Καλήτερον να ήναι τις ταπεινόφρων μετά των ταπεινών, παρά να μοιράζη λάφυρα μετά των υπερηφάνων. </p>
<p id="v20"><sup><small>20</small></sup>  Ο συνετός εις τα πράγματα θέλει ευρεί καλόν· και ο ελπίζων επί τον Κύριον είναι μακάριος. </p>
<p id="v21"><sup><small>21</small></sup>  Ο σοφός την καρδίαν θέλει ονομάζεσθαι φρόνιμος· και η γλυκύτης των χειλέων προσθέτει μάθησιν. </p>
<p id="v22"><sup><small>22</small></sup>  Η σύνεσις είναι πηγή ζωής εις τον έχοντα αυτήν· η δε παιδεία των αφρόνων μωρία. </p>
<p id="v23"><sup><small>23</small></sup>  Η καρδία του σοφού συνετίζει το στόμα αυτού, και εις τα χείλη αυτού προσθέτει μάθησιν. </p>
<p id="v24"><sup><small>24</small></sup>  Κηρήθρα μέλιτος οι ευάρεστοι λόγοι· γλυκύτης εις την ψυχήν και ίασις εις τα οστά. </p>
<p id="v25"><sup><small>25</small></sup>  Υπάρχει οδός ήτις φαίνεται ορθή εις τον άνθρωπον, αλλά τα τέλη αυτής είναι οδοί θανάτου. <sup id="cite3"><a href="#fn3">[3]</a></sup></p>
<p id="v26"><sup><small>26</small></sup>  Ο εργαζόμενος εργάζεται δι' εαυτόν· διότι το στόμα αυτού αναγκάζει αυτόν. </p>
<p id="v27"><sup><small>27</small></sup>  Ο αχρείος άνθρωπος σκάπτει κακόν· και εις τα χείλη αυτού είναι ως πυρ καίον. </p>
<p id="v28"><sup><small>28</small></sup>  Ο διεστραμμένος άνθρωπος διασπείρει έριδας· και ο ψιθυριστής διαχωρίζει τους στενωτέρους φίλους. </p>
<p id="v29"><sup><small>29</small></sup>  Ο βίαιος άνθρωπος αποπλανά τον πλησίον αυτού και φέρει αυτόν εις οδόν ουχί καλήν· </p>
<p id="v30"><sup><small>30</small></sup>  Κλείων τους οφθαλμούς αυτού μηχανάται διεστραμμένα· δαγκάνων τα χείλη αυτού εκτελεί το κακόν. </p>
<p id="v31"><sup><small>31</small></sup>  Η πολιά είναι στέφανος δόξης, ευρισκομένη εν τη οδώ της δικαιοσύνης. </p>
<p id="v32"><sup><small>32</small></sup>  Καλήτερος ο μακρόθυμος παρά τον δυνατόν· και ο εξουσιάζων το πνεύμα αυτού παρά τον εκπορθούντα πόλιν. <sup id="cite4"><a href="#fn4">[4]</a></sup></p>
<p id="v33"><sup><small>33</small></sup>  Ο κλήρος ρίπτεται εις την κάλπην· όλη όμως η κρίσις αυτού είναι παρά Κυρίου. <sup id="cite5"><a href="#fn5">[5]</a></sup></p>
<h2>Παραπομπές</h2>
<div>
<ol>
  <li id="fn1"><a href="#cite1">↑</a> 16:8 <i>Καλύτερα λίγο με δικαιοσύνη</i>: <a href="/el/The_Urantia_Book/149#p5_2">ΒΟ 149:5.2</a>. </li>
  <li id="fn2"><a href="#cite2">↑</a> 16:18 <i>Η υπερηφάνεια προηγείται της πτώσης</i>: <a href="/el/The_Urantia_Book/111#p6_10">ΒΟ 111:6.10</a>.  <i>Η υπερηφάνεια προηγείται της καταστροφής</i>: <a href="/el/The_Urantia_Book/131#p2_6">ΒΟ 131:2.6</a>. </li>
  <li id="fn3"><a href="#cite3">↑</a> 16:25 <i>Ένας τρόπος που φαίνεται σωστός</i>: <a href="/el/The_Urantia_Book/139#p12_5">ΒΟ 139:12.5</a>. </li>
  <li id="fn4"><a href="#cite4">↑</a> 16:32 <i># 1 Παίρνει μια πόλη</i>: <a href="/el/The_Urantia_Book/28#p6_20">ΒΟ 28:6.20</a>.  <i>Αυτός που κυβερνά το δικό του πνεύμα, ισχυρός</i>: <a href="/el/The_Urantia_Book/131#p2_6">ΒΟ 131:2.6</a>.  <i>Αυτός που κυβερνά τον εαυτό του είναι μεγάλος</i>: <a href="/el/The_Urantia_Book/143#p2_3">ΒΟ 143:2.3</a>. </li>
  <li id="fn5"><a href="#cite5">↑</a> 16:33 <i>Ο Θεός ως Διαθέτης</i>: <a href="/el/The_Urantia_Book/2#p1_2">ΒΟ 2:1.2</a>. </li>
</ol>
</div>
