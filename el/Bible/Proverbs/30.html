<!--
title: Παροιμίαι - Κεφάλαιο 30
description: 
published: true
date: 2022-10-6T9:45:47Z
tags: bible, bible—proverbs
editor: ckeditor
dateCreated: 2022-8-14T13:24:11Z
-->

<figure class="table chapter-navigator">
  <table>
    <tbody>
      <tr>
        <td><a href="/el/Bible/Proverbs/29">Παροιμίαι - Κεφάλαιο 29</a></td>
        <td><a href="/el/Bible/Proverbs/Index">Δείκτης</a></td>
        <td><a href="/el/Bible/Proverbs/31">Παροιμίαι - Κεφάλαιο 31</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Οι λόγοι του Αγούρ, υιού του Ιακαί· τουτέστιν ο χρησμός, τον οποίον ο άνθρωπος ελάλησε προς τον Ιθιήλ, προς τον Ιθιήλ και τον Ούκαλ. </p>
<p id="v2"><sup><small>2</small></sup>  Βεβαίως εγώ είμαι ο αφρονέστερος των ανθρώπων, και φρόνησις ανθρώπου δεν υπάρχει εν εμοί· </p>
<p id="v3"><sup><small>3</small></sup>  και δεν έμαθον την σοφίαν, ούτε εξεύρω την γνώσιν των αγίων. </p>
<p id="v4"><sup><small>4</small></sup>  Τις ανέβη εις τον ουρανόν και κατέβη; τις συνήγαγε τον άνεμον εν ταις χερσίν αυτού; τις εδέσμευσε τα ύδατα εν ιματίω; τις εστερέωσε πάντα τα άκρα της γης; τι το όνομα αυτού; και τι το όνομα του υιού αυτού, εάν εξεύρης; </p>
<p id="v5"><sup><small>5</small></sup>  Πας λόγος Θεού είναι δεδοκιμασμένος· είναι ασπίς εις τους πεποιθότας επ' αυτόν. <sup id="cite1"><a href="#fn1">[1]</a></sup></p>
<p id="v6"><sup><small>6</small></sup>  Μη προσθέσης εις τους λόγους αυτού· μήποτε σε εξελέγξη, και ευρεθής ψεύστης. </p>
<p id="v7"><sup><small>7</small></sup>  Δύο ζητώ παρά σού· μη αρνηθής ταύτα εις εμέ πριν αποθάνω. </p>
<p id="v8"><sup><small>8</small></sup>  Ματαιότητα και λόγον ψευδή απομάκρυνε απ' εμού· πτωχείαν και πλούτον μη δώσης εις εμέ· τρέφε με με αυτάρκη τροφήν. </p>
<p id="v9"><sup><small>9</small></sup>  Μήποτε χορτασθώ και σε αρνηθώ και είπω, Τις είναι ο Κύριος; ή μήποτε ευρεθείς πτωχός κλέψω και λάβω το όνομα του Θεού μου επί ματαίω. </p>
<p id="v10"><sup><small>10</small></sup>  Μη καταλάλει υπηρέτην προς τον κύριον αυτού· μήποτε σε καταρασθή και ευρεθής ένοχος. </p>
<p id="v11"><sup><small>11</small></sup>  Υπάρχει γενεά, ήτις καταράται τον πατέρα αυτής και δεν ευλογεί την μητέρα αυτής· </p>
<p id="v12"><sup><small>12</small></sup>  Υπάρχει γενεά καθαρά εις τους οφθαλμούς αυτής, αλλά δεν είναι πεπλυμένη από της ακαθαρσίας αυτής. </p>
<p id="v13"><sup><small>13</small></sup>  Υπάρχει γενεά, της οποίας πόσον υψηλοί είναι οι οφθαλμοί και τα βλέφαρα αυτής επηρμένα. </p>
<p id="v14"><sup><small>14</small></sup>  Υπάρχει γενεά, της οποίας οι οδόντες είναι ρομφαίαι και οι μυλόδοντες μάχαιραι, διά να κατατρώγωσι τους πτωχούς της γης και τους ενδεείς εκ μέσου των ανθρώπων. </p>
<p id="v15"><sup><small>15</small></sup>  Η βδέλλα έχει δύο θυγατέρας, αίτινες φωνάζουσι, Φέρε, φέρε. Τα τρία ταύτα δεν χορταίνουσι ποτέ, μάλιστα τέσσαρα δεν λέγουσι ποτέ, Αρκεί. </p>
<p id="v16"><sup><small>16</small></sup>  Ο άδης, και η στείρα μήτρα· η γη, ήτις δεν χορταίνει από ύδατος, και το πυρ, το οποίον δεν λέγει, Αρκεί. </p>
<p id="v17"><sup><small>17</small></sup>  Τον οφθαλμόν, όστις εμπαίζει τον πατέρα αυτού και καταφρονεί να υπακούση εις την μητέρα αυτού, οι κόρακες της φάραγγος θέλουσιν εκβάλει και οι νεοσσοί των αετών θέλουσι φάγει. </p>
<p id="v18"><sup><small>18</small></sup>  Τα τρία ταύτα είναι θαυμαστά εις εμέ, μάλιστα τέσσαρα δεν εννοώ· </p>
<p id="v19"><sup><small>19</small></sup>  Τα ίχνη του αετού εις τον ουρανόν· τα ίχνη του όφεως επί του βράχου· τα ίχνη του πλοίου εν μέσω της θαλάσσης· και τα ίχνη του ανθρώπου εν τη νεότητι. </p>
<p id="v20"><sup><small>20</small></sup>  Τοιαύτη είναι η οδός της μοιχαλίδος γυναικός· τρώγει και σπογγίζει το στόμα αυτής, και λέγει, Δεν έπραξα ανομίαν. </p>
<p id="v21"><sup><small>21</small></sup>  Διά τρία η γη ταράττεται, μάλιστα διά τέσσαρα, τα οποία δεν δύναται να υποφέρη· </p>
<p id="v22"><sup><small>22</small></sup>  Διά τον δούλον, όταν βασιλεύση· και τον άφρονα, όταν χορτασθή άρτον· </p>
<p id="v23"><sup><small>23</small></sup>  διά την μισητήν γυναίκα, όταν υπανδρευθή· και την δούλην, όταν εκδιώξη την κυρίαν αυτής. </p>
<p id="v24"><sup><small>24</small></sup>  Τα τέσσαρα ταύτα είναι ελάχιστα επί της γης, είναι όμως σοφώτατα· </p>
<p id="v25"><sup><small>25</small></sup>  οι μύρμηκες, οίτινες είναι λαός αδύνατος αλλ' εν τω θέρει ετοιμάζουσι την τροφήν αυτών· </p>
<p id="v26"><sup><small>26</small></sup>  οι χοιρογρύλλιοι, οίτινες είναι λαός ανίσχυρος αλλά κάμνουσι τους οίκους αυτών επί βράχου· </p>
<p id="v27"><sup><small>27</small></sup>  αι ακρίδες, αίτινες δεν έχουσι βασιλέα αλλ' εκβαίνουσι πάσαι ομού κατά τάγματα· </p>
<p id="v28"><sup><small>28</small></sup>  ο ασκάλαβος, όστις βαστάζεται εν ταις χερσίν αυτού, και διατρίβει εν τοις παλατίοις των βασιλέων. </p>
<p id="v29"><sup><small>29</small></sup>  Τα τρία ταύτα βαδίζουσι καλώς, μάλιστα τέσσαρα περιπατούσιν ευπρεπώς· </p>
<p id="v30"><sup><small>30</small></sup>  Ο λέων, όστις είναι ο ισχυρότερος των ζώων, και δεν στρέφει από προσώπου τινός· </p>
<p id="v31"><sup><small>31</small></sup>  Ο αλέκτωρ, ο τράγος έτι· και ο βασιλεύς, περικεκυκλωμένος υπό του λαού αυτού. </p>
<p id="v32"><sup><small>32</small></sup>  Εάν έπραξας αφρόνως υψόνων σεαυτόν, και εάν εβουλεύθης κακόν, βάλε χείρα επί στόματος. </p>
<p id="v33"><sup><small>33</small></sup>  Διότι όστις κτυπά το γάλα, εκβάλλει βούτυρον· και όστις εκθλίβει την ρίνα, εκβάλλει αίμα· και όστις ερεθίζει οργήν, εξάγει μάχας. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/el/Bible/Proverbs/29">Παροιμίαι - Κεφάλαιο 29</a></td>
        <td><a href="/el/Bible/Proverbs/Index">Δείκτης</a></td>
        <td><a href="/el/Bible/Proverbs/31">Παροιμίαι - Κεφάλαιο 31</a></td>
      </tr>
    </tbody>
  </table>
</figure>
<h2>Παραπομπές</h2>
<div>
<ol>
  <li id="fn1"><a href="#cite1">↑</a> 30:5-6 <i>Η Γραφή δεν είναι αλάνθαστη (Κόντρα)</i>: <a href="/el/The_Urantia_Book/159#p4_6">ΒΟ 159:4.6</a>. </li>
</ol>
</div>
