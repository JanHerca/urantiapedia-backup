<!--
title: Παροιμίαι - Κεφάλαιο 24
description: 
published: true
date: 2022-10-6T9:45:47Z
tags: bible, bible—proverbs
editor: ckeditor
dateCreated: 2022-8-14T13:24:11Z
-->

<figure class="table chapter-navigator">
  <table>
    <tbody>
      <tr>
        <td><a href="/el/Bible/Proverbs/23">Παροιμίαι - Κεφάλαιο 23</a></td>
        <td><a href="/el/Bible/Proverbs/Index">Δείκτης</a></td>
        <td><a href="/el/Bible/Proverbs/25">Παροιμίαι - Κεφάλαιο 25</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Μη ζήλευε τους κακούς ανθρώπους, μηδέ επιθύμει να ήσαι μετ' αυτών· <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  διότι η καρδία αυτών μελετά καταδυνάστευσιν, και τα χείλη αυτών λαλούσι κακουργίας. </p>
<p id="v3"><sup><small>3</small></sup>  Διά της σοφίας οικοδομείται οίκος και διά της συνέσεως στερεόνεται. </p>
<p id="v4"><sup><small>4</small></sup>  Και διά της γνώσεως τα ταμεία θέλουσι γεμισθή από παντός πολυτίμου και ευφροσύνου πλούτου. </p>
<p id="v5"><sup><small>5</small></sup>  Ο σοφός άνθρωπος ισχύει, και ο άνθρωπος ο φρόνιμος αυξάνει δύναμιν. </p>
<p id="v6"><sup><small>6</small></sup>  Διότι διά σοφών βουλών θέλεις κάμει τον πόλεμόν σου· εκ του πλήθους δε των συμβούλων προέρχεται σωτηρία. </p>
<p id="v7"><sup><small>7</small></sup>  Η σοφία είναι παραπολύ υψηλή διά τον άφρονα· δεν θέλει ανοίξει το στόμα αυτού εν τη πύλη. </p>
<p id="v8"><sup><small>8</small></sup>  Όστις μελετά να πράξη κακόν, θέλει ονομασθή ανήρ κακεντρεχής. </p>
<p id="v9"><sup><small>9</small></sup>  Η μελέτη της αφροσύνης είναι αμαρτία· και ο χλευαστής βδέλυγμα εις τους ανθρώπους. </p>
<p id="v10"><sup><small>10</small></sup>  Εάν μικροψυχήσης εν τη ημέρα της συμφοράς, μικρά είναι η δύναμίς σου. </p>
<p id="v11"><sup><small>11</small></sup>  Ελευθέρονε τους συρομένους εις θάνατον, και μη αποσύρου από των όντων εις ακμήν σφαγής. </p>
<p id="v12"><sup><small>12</small></sup>  Εάν είπης, Ιδού, ημείς δεν εξεύρομεν τούτο· δεν γνωρίζει ο σταθμίζων τας καρδίας; και ο φυλάττων την ψυχήν σου και αποδίδων εις έκαστον κατά τα έργα αυτού, δεν εξεύρει; </p>
<p id="v13"><sup><small>13</small></sup>  Υιέ μου, φάγε μέλι, διότι είναι καλόν· και κηρήθραν, διότι είναι γλυκεία επί του ουρανίσκον σου· </p>
<p id="v14"><sup><small>14</small></sup>  Τοιαύτη θέλει είσθαι εις την ψυχήν σου η γνώσις της σοφίας· όταν εύρης αυτήν, τότε θέλεις λάβει αμοιβήν, και η ελπίς σου δεν θέλει εκκοπή. </p>
<p id="v15"><sup><small>15</small></sup>  Μη στήνε παγίδα, ω άνομε, κατά της κατοικίας του δικαίου· μη ταράξης τον τόπον της αναπαύσεως αυτού· </p>
<p id="v16"><sup><small>16</small></sup>  διότι ο δίκαιος πίπτει επτάκις και σηκόνεται· αλλ' οι ασεβείς θέλουσι πέσει εις όλεθρον. </p>
<p id="v17"><sup><small>17</small></sup>  Εις την πτώσιν του εχθρού σου μη χαρής· και εις το ολίσθημα αυτού ας μη ευφραίνεται η καρδία σου· <sup id="cite2"><a href="#fn2">[2]</a></sup></p>
<p id="v18"><sup><small>18</small></sup>  Μήποτε ο Κύριος ίδη και φανή τούτο κακόν εις τους οφθαλμούς αυτού και μεταστρέψη τον θυμόν αυτού απ' αυτού. </p>
<p id="v19"><sup><small>19</small></sup>  Μη αγανάκτει περί των πονηρευομένων· μη ζήλευε τους ασεβείς· </p>
<p id="v20"><sup><small>20</small></sup>  διότι δεν θέλει έχει τέλος αγαθόν ο κακός· ο λύχνος των ασεβών θέλει σβεσθή. </p>
<p id="v21"><sup><small>21</small></sup>  Υιέ μου, φοβού τον Κύριον και τον βασιλέα· και μη έχε συγκοινωνίαν μετά στασιαστών· </p>
<p id="v22"><sup><small>22</small></sup>  διότι η συμφορά αυτών θέλει επέλθει εξαίφνης· και τις γνωρίζει αμφοτέρων τας τιμωρίας; </p>
<p id="v23"><sup><small>23</small></sup>  Ταύτα προσέτι είναι διά τους σοφούς. Η προσωποληψία εν τη κρίσει δεν είναι καλόν. </p>
<p id="v24"><sup><small>24</small></sup>  Τον λέγοντα προς τον ασεβή, Είσαι δίκαιος, τούτον οι λαοί θέλουσι καταρασθή και τα έθνη θέλουσι βδελύττεσθαι· </p>
<p id="v25"><sup><small>25</small></sup>  αλλ' εις τους ελέγχοντας αυτόν θέλει είσθαι χάρις, και ευλογία αγαθών θέλει ελθεί επ' αυτούς. </p>
<p id="v26"><sup><small>26</small></sup>  Όστις αποκρίνεται λόγους ορθούς, είναι ως ο φιλών τα χείλη. </p>
<p id="v27"><sup><small>27</small></sup>  Διάταττε το έργον σου έξω και προετοίμαζε αυτό εις σεαυτόν εν τω αγρώ· και έπειτα οικοδόμησον τον οίκόν σου. </p>
<p id="v28"><sup><small>28</small></sup>  Μη ήσο μάρτυς άδικος κατά του πλησίον σου, μηδέ απάτα διά των χειλέων σου. </p>
<p id="v29"><sup><small>29</small></sup>  Μη είπης, Καθώς έκαμεν εις εμέ, ούτω θέλω κάμει εις αυτόν· θέλω αποδώσει εις τον άνθρωπον κατά το έργον αυτού. </p>
<p id="v30"><sup><small>30</small></sup>  Διέβαινον διά του αγρού του οκνηρού και διά του αμπελώνος του ανθρώπου του ενδεούς φρενών· </p>
<p id="v31"><sup><small>31</small></sup>  και ιδού, πανταχού είχον βλαστήσει άκανθαι· κνίδαι είχον σκεπάσει το πρόσωπον αυτού, και το λιθόφραγμα αυτού ήτο κατακεκρημνισμένον. </p>
<p id="v32"><sup><small>32</small></sup>  Τότε εγώ θεωρήσας εσυλλογίσθην εν τη καρδία μου· είδον, και έλαβον διδασκαλίαν. </p>
<p id="v33"><sup><small>33</small></sup>  Ολίγος ύπνος, ολίγος νυσταγμός, ολίγη συμπλοκή των χειρών εις τον ύπνον· </p>
<p id="v34"><sup><small>34</small></sup>  έπειτα η πτωχεία σου έρχεται ως ταχυδρόμος, και η ένδειά σου ως ανήρ ένοπλος. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/el/Bible/Proverbs/23">Παροιμίαι - Κεφάλαιο 23</a></td>
        <td><a href="/el/Bible/Proverbs/Index">Δείκτης</a></td>
        <td><a href="/el/Bible/Proverbs/25">Παροιμίαι - Κεφάλαιο 25</a></td>
      </tr>
    </tbody>
  </table>
</figure>
<h2>Παραπομπές</h2>
<div>
<ol>
  <li id="fn1"><a href="#cite1">↑</a> 24:1-22 <i>Από το βιβλίο της σοφίας</i>: <a href="/el/The_Urantia_Book/95#p4_5">ΒΟ 95:4.5</a>. </li>
  <li id="fn2"><a href="#cite2">↑</a> 24:17 <i>Αγαπάτε τους εχθρούς σας</i>: <a href="/el/The_Urantia_Book/131#p10_8">ΒΟ 131:10.8</a>. </li>
</ol>
</div>
