<!--
title: Παροιμίαι - Κεφάλαιο 23
description: 
published: true
date: 2022-8-14T13:24:11Z
tags: 
editor: ckeditor
dateCreated: 2022-8-14T13:24:11Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/el/Bible/Proverbs/22">Παροιμίαι - Κεφάλαιο 22</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/el/Bible/Proverbs/Index">Δείκτης</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/el/Bible/Proverbs/24">Παροιμίαι - Κεφάλαιο 24</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Όταν καθήσης να φάγης μετά άρχοντος, παρατήρει επιμελώς τα παρατιθέμενα έμπροσθέν σου· <sup id="cite5"><a href="#fn5">[5]</a></sup></p>
<p id="v2"><sup><small>2</small></sup>  και βάλε μάχαιραν εις τον λαιμόν σου, εάν ήσαι αδηφάγος· </p>
<p id="v3"><sup><small>3</small></sup>  μη επιθύμει τα εδέσματα αυτού· διότι ταύτα είναι τροφή δολιότητος. </p>
<p id="v4"><sup><small>4</small></sup>  Μη μερίμνα διά να γείνης πλούσιος· άπεχε από της σοφίας σου. </p>
<p id="v5"><sup><small>5</small></sup>  Θέλεις επιστήσει τους οφθαλμούς σου εις το μη υπάρχον; διότι ο πλούτος κατασκευάζει βεβαίως εις εαυτόν πτέρυγας ως αετού και πετά προς τον ουρανόν. <sup id="cite1"><a href="#fn1">[1]</a></sup></p>
<p id="v6"><sup><small>6</small></sup>  Μη τρώγε τον άρτον του φθονερού, μηδέ επιθύμει τα εδέσματα αυτού· <sup id="cite2"><a href="#fn2">[2]</a></sup></p>
<p id="v7"><sup><small>7</small></sup>  διότι καθώς φρονεί εν τη ψυχή αυτού, τοιούτος είναι· φάγε και πίε, λέγει προς σέ· αλλ' η καρδία αυτού δεν είναι μετά σου. <sup id="cite3"><a href="#fn3">[3]</a></sup></p>
<p id="v8"><sup><small>8</small></sup>  Το ψωμίον, το οποίον έφαγες, θέλεις εξεμέσει και θέλεις χάσει τας γλυκείας συνομιλίας σου. </p>
<p id="v9"><sup><small>9</small></sup>  Μη λάλει εις τα ώτα του άφρονος· διότι θέλει καταφρονήσει την σοφίαν των λόγων σου. </p>
<p id="v10"><sup><small>10</small></sup>  Μη μετακίνει όρια αρχαία· και μη εισέλθης εις τους αγρούς των ορφανών· <sup id="cite4"><a href="#fn4">[4]</a></sup></p>
<p id="v11"><sup><small>11</small></sup>  διότι ο Λυτρωτής αυτών είναι ισχυρός· αυτός θέλει εκδικάσει την δίκην αυτών εναντίον σου. </p>
<p id="v12"><sup><small>12</small></sup>  Προσκόλλησον την καρδίαν σου εις την παιδείαν και τα ώτα σου εις τους λόγους της γνώσεως. </p>
<p id="v13"><sup><small>13</small></sup>  Μη φείδου να παιδεύης το παιδίον· διότι εάν κτυπήσης αυτό διά της ράβδου, δεν θέλει αποθάνει· </p>
<p id="v14"><sup><small>14</small></sup>  συ κτυπών αυτό διά της ράβδου, θέλεις ελευθερώσει την ψυχήν αυτού εκ του άδου. </p>
<p id="v15"><sup><small>15</small></sup>  Υιέ μου, εάν η καρδία σου γείνη σοφή, θέλει ευφραίνεσθαι και η καρδία εμού· </p>
<p id="v16"><sup><small>16</small></sup>  και τα νεφρά μου θέλουσιν αγάλλεσθαι, όταν τα χείλη σου λαλώσιν ορθά. </p>
<p id="v17"><sup><small>17</small></sup>  Ας μη ζηλεύη η καρδία σου τους αμαρτωλούς· αλλ' έσο εν τω φόβω του Κυρίου όλην την ημέραν· </p>
<p id="v18"><sup><small>18</small></sup>  διότι βεβαίως είναι αμοιβή, και η ελπίς σου δεν θέλει εκκοπή. </p>
<p id="v19"><sup><small>19</small></sup>  Άκουε συ, υιέ μου, και γίνου σοφός, και κατεύθυνε την καρδίαν σου εις την οδόν. </p>
<p id="v20"><sup><small>20</small></sup>  Μη έσο μεταξύ οινοποτών, μεταξύ κρεοφάγων ασώτων· </p>
<p id="v21"><sup><small>21</small></sup>  διότι ο μέθυσος και ο άσωτος θέλουσι πτωχεύσει· και ο υπνώδης θέλει ενδυθή ράκη. </p>
<p id="v22"><sup><small>22</small></sup>  Υπάκουε εις τον πατέρα σου, όστις σε εγέννησε· και μη καταφρόνει την μητέρα σου, όταν γηράση. </p>
<p id="v23"><sup><small>23</small></sup>  Αγόραζε την αλήθειαν και μη πώλει· την σοφίαν και την παιδείαν και την σύνεσιν. </p>
<p id="v24"><sup><small>24</small></sup>  Ο πατήρ του δικαίου θέλει χαρή σφόδρα· και όστις γεννά σοφόν υιόν, θέλει ευφραίνεσθαι εις αυτόν. </p>
<p id="v25"><sup><small>25</small></sup>  Ο πατήρ σου και η μήτηρ σου θέλουσιν ευφραίνεσθαι· μάλιστα εκείνη, ήτις σε εγέννησε, θέλει χαίρει. </p>
<p id="v26"><sup><small>26</small></sup>  Υιέ μου, δος την καρδίαν σου εις εμέ, και ας προσέχωσιν οι οφθαλμοί σου εις τας οδούς μου· </p>
<p id="v27"><sup><small>27</small></sup>  διότι η πόρνη είναι λάκκος βαθύς· και η αλλοτρία γυνή στενόν φρέαρ. </p>
<p id="v28"><sup><small>28</small></sup>  Αυτή προσέτι ενεδρεύει ως ληστής και πληθύνει τους παραβάτας μεταξύ των ανθρώπων. </p>
<p id="v29"><sup><small>29</small></sup>  Εις τίνα είναι ουαί; εις τίνα στεναγμοί; εις τίνα έριδες; εις τίνα ματαιολογίαι; εις τίνα κτυπήματα άνευ αιτίας; εις τίνα φλόγωσις οφθαλμών; </p>
<p id="v30"><sup><small>30</small></sup>  Εις τους εγχρονίζοντας εν τω οίνω· εις εκείνους οίτινες διάγουσιν ανιχνεύοντες οινοποσίας. </p>
<p id="v31"><sup><small>31</small></sup>  Μη θεώρει τον οίνον ότι κοκκινίζει, ότι δίδει το χρώμα αυτού εις το ποτήριον, ότι καταβαίνει ευαρέστως. </p>
<p id="v32"><sup><small>32</small></sup>  Εν τω τέλει αυτού δάκνει ως όφις και κεντρόνει ως βασιλίσκος· </p>
<p id="v33"><sup><small>33</small></sup>  οι οφθαλμοί σου θέλουσι κυττάξει αλλοτρίας γυναίκας, και η καρδία σου θέλει λαλήσει αισχρά· </p>
<p id="v34"><sup><small>34</small></sup>  και θέλεις είσθαι ως κοιμώμενος εν μέσω θαλάσσης, και ως κοιτώμενος επί κορυφής, καταρτίου· </p>
<p id="v35"><sup><small>35</small></sup>  με έτυπτον, θέλεις ειπεί, και δεν επόνεσα· με έδειραν, και δεν ησθάνθην· πότε θέλω εγερθή, διά να υπάγω να ζητήσω αυτόν πάλιν; </p>
<h2>Παραπομπές</h2>
<div>
<ol>
  <li id="fn1"><a href="#cite1">↑</a> 23:5 <i>Τα πλούτη παίρνουν φτερά και πετούν</i>: <a href="/el/The_Urantia_Book/95#p4_3">ΒΟ 95:4.3</a>. </li>
  <li id="fn2"><a href="#cite2">↑</a> 23:6 <i>Κακό μάτι</i>: <a href="/el/The_Urantia_Book/87#p5_4">ΒΟ 87:5.4</a>. </li>
  <li id="fn3"><a href="#cite3">↑</a> 23:7 <i>Ο άνθρωπος είναι αυτό που σκέφτεται</i>: <a href="/el/The_Urantia_Book/131#p2_8">ΒΟ 131:2.8</a>. </li>
  <li id="fn4"><a href="#cite4">↑</a> 23:10 <i>Σεβασμός στα ορόσημα</i>: <a href="/el/The_Urantia_Book/69#p9_13">ΒΟ 69:9.13</a>. </li>
  <li id="fn5"><a href="#cite5">↑</a> 23 <i>Από το βιβλίο της σοφίας</i>: <a href="/el/The_Urantia_Book/95#p4_5">ΒΟ 95:4.5</a>. </li>
</ol>
</div>
