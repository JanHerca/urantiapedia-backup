<!--
title: Προς Κολοσσαείς - Κεφάλαιο 2
description: 
published: true
date: 2022-9-13T21:57:44Z
tags: 
editor: ckeditor
dateCreated: 2022-8-14T13:24:12Z
-->

<figure class="table chapter-navigator">
  <table>
    <tbody>
      <tr>
        <td><a href="/el/Bible/Colossians/1">Προς Κολοσσαείς - Κεφάλαιο 1</a></td>
        <td><a href="/el/Bible/Colossians/Index">Δείκτης</a></td>
        <td><a href="/el/Bible/Colossians/3">Προς Κολοσσαείς - Κεφάλαιο 3</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Διότι θέλω να εξεύρητε οποίον μέγαν αγώνα έχω διά σας και τους εν Λαοδικεία και τους όσοι δεν είδον το πρόσωπόν μου σωματικώς, </p>
<p id="v2"><sup><small>2</small></sup>  διά να παρηγορηθώσιν αι καρδίαι αυτών, ενωθέντων ομού εν αγάπη και εις πάντα πλούτον της πληροφορίας της συνέσεως, ώστε να γνωρίσωσι το μυστήριον του Θεού και Πατρός και του Χριστού, <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  εν τω οποίω είναι κεκρυμμένοι πάντες οι θησαυροί της σοφίας και της γνώσεως. <sup id="cite2"><a href="#fn2">[2]</a></sup></p>
<p id="v4"><sup><small>4</small></sup>  Λέγω δε τούτο, διά να μη σας εξαπατά τις με πιθανολογίαν· </p>
<p id="v5"><sup><small>5</small></sup>  διότι αν και κατά το σώμα ήμαι απών, με το πνεύμα όμως είμαι μεθ' υμών, χαίρων και βλέπων την τάξιν σας και την σταθερότητα της εις Χριστόν πίστεώς σας. </p>
<p id="v6"><sup><small>6</small></sup>  Καθώς λοιπόν παρελάβετε τον Χριστόν Ιησούν τον Κύριον, εν αυτώ περιπατείτε, </p>
<p id="v7"><sup><small>7</small></sup>  ερριζωμένοι και εποικοδομούμενοι εν αυτώ και στερεούμενοι εν τη πίστει καθώς εδιδάχθητε, περισσεύοντες εν αυτή μετά ευχαριστίας. </p>
<p id="v8"><sup><small>8</small></sup>  Βλέπετε μη σας εξαπατήση τις διά της φιλοσοφίας και της ματαίας απάτης, κατά την παράδοσιν των ανθρώπων, κατά τα στοιχεία του κόσμου και ουχί κατά Χριστόν· </p>
<p id="v9"><sup><small>9</small></sup>  διότι εν αυτώ κατοικεί παν το πλήρωμα της θεότητος σωματικώς, <sup id="cite3"><a href="#fn3">[3]</a></sup></p>
<p id="v10"><sup><small>10</small></sup>  και είσθε πλήρεις εν αυτώ, όστις είναι η κεφαλή πάσης αρχής και εξουσίας, </p>
<p id="v11"><sup><small>11</small></sup>  εις τον οποίον και περιετμήθητε με περιτομήν αχειροποίητον, απεκδυθέντες το σώμα των αμαρτιών της σαρκός διά της περιτομής του Χριστού, </p>
<p id="v12"><sup><small>12</small></sup>  συνταφέντες μετ' αυτού εν τω βαπτίσματι, διά του οποίου και συνανέστητε διά της πίστεως της ενεργείας του Θεού, όστις ανέστησεν αυτόν εκ των νεκρών. </p>
<p id="v13"><sup><small>13</small></sup>  Και εσάς, όντας νεκρούς εις τα αμαρτήματα και την ακροβυστίαν της σαρκός σας, συνεζωοποίησε μετ' αυτού, συγχωρήσας εις εσάς πάντα τα πταίσματα, </p>
<p id="v14"><sup><small>14</small></sup>  εξαλείψας το καθ' ημών χειρόγραφον, συνιστάμενον εις διατάγματα, το οποίον ήτο εναντίον εις ημάς, και αφήρεσεν αυτό εκ του μέσου, προσηλώσας αυτό επί του σταυρού· </p>
<p id="v15"><sup><small>15</small></sup>  και απογυμνώσας τας αρχάς και τας εξουσίας, παρεδειγμάτισε παρρησία, θριαμβεύσας κατ' αυτών επ' αυτού. </p>
<p id="v16"><sup><small>16</small></sup>  Ας μη σας κρίνη λοιπόν μηδείς διά φαγητόν ή διά ποτόν ή διά λόγον εορτής ή νεομηνίας ή σαββάτων, <sup id="cite4"><a href="#fn4">[4]</a></sup></p>
<p id="v17"><sup><small>17</small></sup>  τα οποία είναι σκιά των μελλόντων, το σώμα όμως είναι του Χριστού. <sup id="cite5"><a href="#fn5">[5]</a></sup></p>
<p id="v18"><sup><small>18</small></sup>  Ας μη σας στερήση μηδείς του βραβείου με προσποίησιν ταπεινοφροσύνης και με θρησκείαν των αγγέλων, εμβατεύων εις πράγματα τα οποία δεν είδε, ματαίως φυσιούμενος υπό του νοός της σαρκός αυτού, <sup id="cite6"><a href="#fn6">[6]</a></sup></p>
<p id="v19"><sup><small>19</small></sup>  και μη κρατών την κεφαλήν, τον Χριστόν, εκ του οποίου όλον το σώμα διά των αρμών και συνδέσμων διατηρούμενον και συνδεόμενον αυξάνει κατά την αύξησιν του Θεού. </p>
<p id="v20"><sup><small>20</small></sup>  Εάν λοιπόν απεθάνετε μετά του Χριστού από των στοιχείων του κόσμου, διά τι ως ζώντες εν τω κόσμω υπόκεισθε εις διατάγματα, </p>
<p id="v21"><sup><small>21</small></sup>  Μη πιάσης, μη γευθής, μη εγγίσης, </p>
<p id="v22"><sup><small>22</small></sup>  τα οποία πάντα φθείρονται διά της χρήσεως, κατά τα εντάλματα και τας διδασκαλίας των ανθρώπων; </p>
<p id="v23"><sup><small>23</small></sup>  τα οποία έχουσι φαινόμενον μόνον σοφίας εις εθελοθρησκείαν και ταπεινοφροσύνην και σκληραγωγίαν του σώματος, εις ουδεμίαν τιμήν έχοντα την ευχαρίστησιν της σαρκός. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/el/Bible/Colossians/1">Προς Κολοσσαείς - Κεφάλαιο 1</a></td>
        <td><a href="/el/Bible/Colossians/Index">Δείκτης</a></td>
        <td><a href="/el/Bible/Colossians/3">Προς Κολοσσαείς - Κεφάλαιο 3</a></td>
      </tr>
    </tbody>
  </table>
</figure>
<h2>Παραπομπές</h2>
<div>
<ol>
  <li id="fn1"><a href="#cite1">↑</a> 2:2 <i>Βαθιά βεβαιότητα</i>: <a href="/el/The_Urantia_Book/5#p4_2">ΒΟ 5:4.2</a>. </li>
  <li id="fn2"><a href="#cite2">↑</a> 2:3 <i>Θησαυροί σοφίας και γνώσης</i>: <a href="/el/The_Urantia_Book/128#p1_10">ΒΟ 128:1.10</a>.  <i>Σε Αυτόν ήταν κρυμμένοι θησαυροί</i>: <a href="/el/The_Urantia_Book/128#p7_2">ΒΟ 128:7.2</a>. </li>
  <li id="fn3"><a href="#cite3">↑</a> 2:9-15 <i>Ύψωση του αναστημένου Χριστού</i>: <a href="/el/The_Urantia_Book/196#p2_5">ΒΟ 196:2.5</a>. </li>
  <li id="fn4"><a href="#cite4">↑</a> 2:16-17 <i>Το φυσικό ως σκιά του πνευματικού</i>: <a href="/el/The_Urantia_Book/170#p5_2">ΒΟ 170:5.2</a>. </li>
  <li id="fn5"><a href="#cite5">↑</a> 2:17-19 <i>Η θεσμοθετημένη εκκλησία του Παύλου</i>: <a href="/el/The_Urantia_Book/170#p5_7">ΒΟ 170:5.7</a>. </li>
  <li id="fn6"><a href="#cite6">↑</a> 2:18 <i>Διατηρήστε την αιώνια ανταμοιβή</i>: <a href="/el/The_Urantia_Book/174#p0_2">ΒΟ 174:0.2</a>. </li>
</ol>
</div>
