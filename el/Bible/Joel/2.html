<!--
title: Ιωήλ - Κεφάλαιο 2
description: 
published: true
date: 2022-10-6T9:45:47Z
tags: bible, bible—joel
editor: ckeditor
dateCreated: 2022-8-14T13:24:12Z
-->

<figure class="table chapter-navigator">
  <table>
    <tbody>
      <tr>
        <td><a href="/el/Bible/Joel/1">Ιωήλ - Κεφάλαιο 1</a></td>
        <td><a href="/el/Bible/Joel/Index">Δείκτης</a></td>
        <td><a href="/el/Bible/Joel/3">Ιωήλ - Κεφάλαιο 3</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Σαλπίσατε σάλπιγγα εν Σιών, και αλαλάξατε εν τω όρει τω αγίω μου· ας τρομάξωσι πάντες οι κατοικούντες την γήν· διότι έρχεται η ημέρα του Κυρίου, διότι είναι εγγύς· </p>
<p id="v2"><sup><small>2</small></sup>  ημέρα σκότους και γνόφου, ημέρα νεφέλης και ομίχλης· ως αυγή εξαπλούται επί τα όρη λαός πολύς και ισχυρός· όμοιος αυτού δεν εστάθη απ' αιώνος ουδέ μετ' αυτόν θέλει σταθή πλέον ποτέ εις γενεάς γενεών. </p>
<p id="v3"><sup><small>3</small></sup>  Πυρ κατατρώγει έμπροσθεν αυτού και φλόξ κατακαίει όπισθεν αυτού· η γη είναι ως ο παράδεισος της Εδέμ έμπροσθεν αυτού, και όπισθεν αυτού πεδιάς ηφανισμένη· και βεβαίως δεν θέλει εκφύγει απ' αυτού ουδέν. <sup id="cite1"><a href="#fn1">[1]</a></sup></p>
<p id="v4"><sup><small>4</small></sup>  Η θέα αυτών είναι ως θέα ίππων, και ως ιππείς, ούτω θέλουσι τρέχει. </p>
<p id="v5"><sup><small>5</small></sup>  Ως κρότος αμαξών θέλουσι πηδά επί τας κορυφάς των ορέων, ως ήχος φλογός πυρός, ήτις κατατρώγει την καλάμην, ως ισχυρός λαός παρατεταγμένος εις μάχην. </p>
<p id="v6"><sup><small>6</small></sup>  Ενώπιον αυτού οι λαοί θέλουσι κατατρομάξει· πάντα τα πρόσωπα θέλουσιν αποσβολωθή. </p>
<p id="v7"><sup><small>7</small></sup>  Θέλουσι τρέξει ως μαχηταί, ως άνδρες πολεμισταί θέλουσιν αναβή το τείχος, και θέλουσιν υπάγει έκαστος εις την οδόν αυτού και δεν θέλουσι χαλάσει τας τάξεις αυτών. </p>
<p id="v8"><sup><small>8</small></sup>  Και δεν θέλουσι σπρώξει ο εις τον άλλον· θέλουσι περιπατεί έκαστος εις την οδόν αυτού, και πίπτοντες επί τα βέλη δεν θέλουσι πληγωθή. </p>
<p id="v9"><sup><small>9</small></sup>  Θέλουσι περιτρέχει εν τη πόλει, θέλουσι δράμει επί το τείχος, θέλουσιν αναβαίνει επί τας οικίας, θέλουσιν εμβαίνει διά των θυρίδων ως κλέπτης. </p>
<p id="v10"><sup><small>10</small></sup>  Η γη θέλει σεισθή έμπροσθεν αυτών, οι ουρανοί θέλουσι τρέμει, ο ήλιος και η σελήνη θέλουσι συσκοτάσει, και τα άστρα θέλουσι σύρει οπίσω το φέγγος αυτών. </p>
<p id="v11"><sup><small>11</small></sup>  Και ο Κύριος θέλει εκπέμψει την φωνήν αυτού έμπροσθεν του στρατεύματος αυτού· διότι το στρατόπεδον αυτού είναι μέγα σφόδρα, διότι ο εκτελών τον λόγον αυτού είναι ισχυρός, διότι η ημέρα του Κυρίου είναι μεγάλη και τρομερά σφόδρα και τις δύναται να υποφέρη αυτήν; </p>
<p id="v12"><sup><small>12</small></sup>  Και τώρα διά τούτο, λέγει Κύριος, επιστρέψατε προς εμέ εξ όλης της καρδίας υμών και εν νηστεία και εν κλαυθμώ και εν πένθει. </p>
<p id="v13"><sup><small>13</small></sup>  Και διαρρήξατε την καρδίαν σας και μη τα ιμάτιά σας και επιστρέψατε προς Κύριον τον Θεόν σας· διότι είναι ελεήμων και οικτίρμων, μακρόθυμος και πολυέλεος και μεταμελούμενος διά το κακόν. <sup id="cite2"><a href="#fn2">[2]</a></sup></p>
<p id="v14"><sup><small>14</small></sup>  Τις οίδεν, αν θέλη επιστρέψει και μεταμεληθή και αφήσει ευλογίαν κατόπιν αυτού, προσφοράν και σπονδήν εις Κύριον τον Θεόν υμών; </p>
<p id="v15"><sup><small>15</small></sup>  Σαλπίσατε σάλπιγγα εν Σιών, αγιάσατε νηστείαν, κηρύξατε σύναξιν επίσημον. </p>
<p id="v16"><sup><small>16</small></sup>  Συναθροίσατε τον λαόν, αγιάσατε την σύναξιν, συνάξατε τους πρεσβυτέρους, συναθροίσατε τα νήπια και τα θηλάζοντα μαστούς· ας εξέλθη ο νυμφίος εκ του κοιτώνος αυτού και η νύμφη εκ του θαλάμου αυτής. </p>
<p id="v17"><sup><small>17</small></sup>  Ας κλαύσωσιν οι ιερείς, οι λειτουργοί του Κυρίου, μεταξύ της στοάς και του θυσιαστηρίου, και ας είπωσι, Φείσαι, Κύριε, του λαού σου και μη δώσης την κληρονομίαν σου εις όνειδος, ώστε να κυριεύσωσιν αυτούς τα έθνη· διά τι να είπωσι μεταξύ των λαών, Που είναι ο Θεός αυτών; </p>
<p id="v18"><sup><small>18</small></sup>  Και ο Κύριος θέλει ζηλοτυπήσει διά την γην αυτού και θέλει φεισθή του λαού αυτού. <sup id="cite3"><a href="#fn3">[3]</a></sup></p>
<p id="v19"><sup><small>19</small></sup>  Ναι, ο Κύριος θέλει αποκριθή και ειπεί προς τον λαόν αυτού, Ιδού, εγώ θέλω εξαποστείλει προς υμάς τον σίτον και τον οίνον και το έλαιον και θέλετε εμπλησθή απ' αυτών, και δεν θέλω σας κάμει πλέον όνειδος μεταξύ των εθνών. </p>
<p id="v20"><sup><small>20</small></sup>  Αλλά θέλω απομακρύνει από σας τον εκ του βορρά πολέμιον, και θέλω εξώσει αυτόν εις γην άνυδρον και έρημον, με το πρόσωπον αυτού προς την ανατολικήν θάλασσαν, το δε όπισθεν αυτού μέρος προς την θάλασσαν την δυτικήν, και η δυσωδία αυτού θέλει αναβή και η κακή οσμή αυτού θέλει υψωθή, διότι έπραξε μεγάλα. </p>
<p id="v21"><sup><small>21</small></sup>  Μη φοβού, γή· χαίρε και ευφραίνου· διότι ο Κύριος θέλει κάμει μεγαλεία. </p>
<p id="v22"><sup><small>22</small></sup>  Μη τρομάζετε, κτήνη της πεδιάδος· διότι αι βοσκαί της ερήμου βλαστάνουσι, διότι το δένδρον φέρει τον καρπόν αυτού, η συκή και η άμπελος εκδίδουσι την δύναμιν αυτών. </p>
<p id="v23"><sup><small>23</small></sup>  Και, τα τέκνα της Σιών, χαίρετε και ευφραίνεσθε εις Κύριον τον Θεόν σας· διότι έδωκεν εις εσάς την πρώϊμον βροχήν εγκαίρως και θέλει βρέξει εις εσάς βροχήν πρώϊμον και όψιμον ως πρότερον. </p>
<p id="v24"><sup><small>24</small></sup>  Και τα αλώνια θέλουσι γεμισθή από σίτου και οι ληνοί θέλουσιν υπερεκχειλίσει από οίνου και ελαίου. </p>
<p id="v25"><sup><small>25</small></sup>  Και θέλω αναπληρώσει εις εσάς τα έτη, τα οποία κατέφαγεν η ακρίς, ο βρούχος και η ερυσίβη και η κάμπη, το στράτευμά μου το μέγα, το οποίον εξαπέστειλα εναντίον σας. </p>
<p id="v26"><sup><small>26</small></sup>  Και θέλετε φάγει αφθόνως και χορτασθή και αινέσει το όνομα Κυρίου του Θεού σας· όστις έκαμε θαυμάσια με σάς· και ο λαός μου δεν θέλει καταισχυνθή εις τον αιώνα. </p>
<p id="v27"><sup><small>27</small></sup>  Και θέλετε γνωρίσει ότι εγώ είμαι εν μέσω του Ισραήλ και εγώ είμαι Κύριος ο Θεός σας και δεν είναι άλλος ουδείς· και ο λαός μου δεν θέλει καταισχυνθή εις τον αιώνα. </p>
<p id="v28"><sup><small>28</small></sup>  Και μετά ταύτα θέλω εκχέει το πνεύμά μου επί πάσαν σάρκα· και θέλουσι προφητεύσει οι υιοί σας και αι θυγατέρες σας· οι πρεσβύτεροί σας θέλουσιν ενυπνιασθή ενύπνια, οι νεανίσκοι σας θέλουσιν ιδεί οράσεις. <sup id="cite4"><a href="#fn4">[4]</a></sup> <sup id="cite5"><a href="#fn5">[5]</a></sup></p>
<p id="v29"><sup><small>29</small></sup>  Και έτι επί τους δούλους μου και επί τας δούλας μου εν ταις ημέραις εκείναις θέλω εκχέει το πνεύμά μου. </p>
<p id="v30"><sup><small>30</small></sup>  Και θέλω δείξει τέρατα εν τοις ουρανοίς και επί της γης, αίμα και πυρ και ατμίδα καπνού. </p>
<p id="v31"><sup><small>31</small></sup>  Ο ήλιος θέλει μεταστραφή εις σκότος και η σελήνη εις αίμα, πριν έλθη η ημέρα του Κυρίου η μεγάλη και επιφανής. </p>
<p id="v32"><sup><small>32</small></sup>  Και πας όστις επικαλεσθή το όνομα του Κυρίου, θέλει σωθή· διότι εν τω όρει Σιών και εν Ιερουσαλήμ θέλει είσθαι σωτηρία, καθώς είπεν ο Κύριος, και εις τους υπολοίπους τους οποίους ο Κύριος θέλει προσκαλέσει. <sup id="cite6"><a href="#fn6">[6]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td><a href="/el/Bible/Joel/1">Ιωήλ - Κεφάλαιο 1</a></td>
        <td><a href="/el/Bible/Joel/Index">Δείκτης</a></td>
        <td><a href="/el/Bible/Joel/3">Ιωήλ - Κεφάλαιο 3</a></td>
      </tr>
    </tbody>
  </table>
</figure>
<h2>Παραπομπές</h2>
<div>
<ol>
  <li id="fn1"><a href="#cite1">↑</a> 2:3 <i>Ο κήπος της Εδέμ</i>: <a href="/el/The_Urantia_Book/43#p6_2">ΒΟ 43:6.2</a>. </li>
  <li id="fn2"><a href="#cite2">↑</a> 2:13 <i>Ο Θεός είπε να είναι θυμωμένος</i>: <a href="/el/The_Urantia_Book/4#p3_2">ΒΟ 4:3.2</a>. </li>
  <li id="fn3"><a href="#cite3">↑</a> 2:18 <i>Ο Θεός είπε να ζηλέψει για</i>: <a href="/el/The_Urantia_Book/4#p3_1">ΒΟ 4:3.1</a>.  <i>Ζηλευτή για</i>: <a href="/el/The_Urantia_Book/96#p4_6">ΒΟ 96:4.6</a>. </li>
  <li id="fn4"><a href="#cite4">↑</a> 2:28 <i>Ρυθμιστές μετά την Πεντηκοστή</i>: <a href="/el/The_Urantia_Book/108#p2_3">ΒΟ 108:2.3</a>. </li>
  <li id="fn5"><a href="#cite5">↑</a> 2:28-29 <i>Ρίξτε πνεύμα σε κάθε σάρκα</i>: <a href="/el/The_Urantia_Book/190#p5_4">ΒΟ 190:5.4</a>.  <i>Πνεύμα της αλήθειας</i>: <a href="/el/The_Urantia_Book/137#p8_7">ΒΟ 137:8.7</a>.  <i>Νέο πνεύμα, που ζει στις καρδιές των ανθρώπων</i>: <a href="/el/The_Urantia_Book/121#p7_5">ΒΟ 121:7.5</a>.  <i>Θα στείλω το πνεύμα μου</i>: <a href="/el/The_Urantia_Book/180#p4_5">ΒΟ 180:4.5</a>.  <i>Πνεύμα της αλήθειας</i>: <a href="/el/The_Urantia_Book/120#p2_4">ΒΟ 120:2.4</a>.  <i>Το Πνεύμα της Αλήθειας απονέμεται σε όλους</i>: <a href="/el/The_Urantia_Book/194#p3_6">ΒΟ 194:3.6</a>.  <i>Το Πνεύμα της Αλήθειας θα είναι μαζί σας</i>: <a href="/el/The_Urantia_Book/181#p2_24">ΒΟ 181:2.24</a>.  <i>Πνεύμα της αλήθειας</i>: <a href="/el/The_Urantia_Book/34#p7_1">ΒΟ 34:7.1</a>.  <i>Πνεύμα της αλήθειας</i>: <a href="/el/The_Urantia_Book/146#p3_6">ΒΟ 146:3.6</a>.  <i>Ένας άλλος δάσκαλος, το Πνεύμα της Αλήθειας</i>: <a href="/el/The_Urantia_Book/176#p4_3">ΒΟ 176:4.3</a>.  <i>Ο Ιησούς θα εκχύσει το πνεύμα Του</i>: <a href="/el/The_Urantia_Book/141#p4_5">ΒΟ 141:4.5</a>.  <i>Πνεύμα της αλήθειας</i>: <a href="/el/The_Urantia_Book/180#p6_3">ΒΟ 180:6.3</a>.  <i>Πνεύμα της αλήθειας</i>: <a href="/el/The_Urantia_Book/34#p4_1">ΒΟ 34:4.1</a>.  <i>Πνεύμα της αλήθειας</i>: <a href="/el/The_Urantia_Book/34#p5_5">ΒΟ 34:5.5</a>.  <i>Ο Υιός χύνει πνεύμα πάνω στη σάρκα</i>: <a href="/el/The_Urantia_Book/20#p1_6">ΒΟ 20:1.6</a>.  <i>Πνεύμα της αλήθειας</i>: <a href="/el/The_Urantia_Book/32#p5_8">ΒΟ 32:5.8</a>.  <i>Πνεύμα της αλήθειας</i>: <a href="/el/The_Urantia_Book/21#p5_7">ΒΟ 21:5.7</a>.  <i>Πνεύμα της αλήθειας</i>: <a href="/el/The_Urantia_Book/20#p6_8">ΒΟ 20:6.8</a>.  <i>Πνεύμα που εκχέεται σε κάθε σάρκα</i>: <a href="/el/The_Urantia_Book/52#p5_6">ΒΟ 52:5.6</a>.  <i>Χύστε το πνεύμα μου σε κάθε σάρκα</i>: <a href="/el/The_Urantia_Book/181#p1_4">ΒΟ 181:1.4</a>.  <i>Υπόσχεση του παρηγορητή</i>: <a href="/el/The_Urantia_Book/180#p3_3">ΒΟ 180:3.3</a>.  <i>Στείλτε το Πνεύμα της Αλήθειας</i>: <a href="/el/The_Urantia_Book/193#p5_2">ΒΟ 193:5.2</a>.  <i>Πνεύμα της αλήθειας</i>: <a href="/el/The_Urantia_Book/120#p2_6">ΒΟ 120:2.6</a>.  <i>Ακολουθήστε το νέο δάσκαλο στις καρδιές</i>: <a href="/el/The_Urantia_Book/181#p2_14">ΒΟ 181:2.14</a>.  <i>Πνεύμα στον άνθρωπο (Πνεύμα της Αλήθειας)</i>: <a href="/el/The_Urantia_Book/103#p1_6">ΒΟ 103:1.6</a>.  <i>Πνεύμα της αλήθειας</i>: <a href="/el/The_Urantia_Book/191#p6_3">ΒΟ 191:6.3</a>. </li>
  <li id="fn6"><a href="#cite6">↑</a> 2:32 <i>Όποιος θέλει σώζεται</i>: <a href="/el/The_Urantia_Book/131#p10_7">ΒΟ 131:10.7</a>.  <i>Όποιος θέλει μπορεί να έρθει</i>: <a href="/el/The_Urantia_Book/139#p12_7">ΒΟ 139:12.7</a>.  <i>Όποιος θέλει μπορεί να έρθει</i>: <a href="/el/The_Urantia_Book/166#p3_7">ΒΟ 166:3.7</a>.  <i>Όποιος επικαλείται τον Κύριο σώζεται</i>: <a href="/el/The_Urantia_Book/2#p4_1">ΒΟ 2:4.1</a>.  <i>Όποιος θέλει μπορεί να έρθει</i>: <a href="/el/The_Urantia_Book/2#p5_2">ΒΟ 2:5.2</a>.  <i>Όποιος θέλει μπορεί να έρθει</i>: <a href="/el/The_Urantia_Book/165#p3_8">ΒΟ 165:3.8</a>.  <i>Όποιος θέλει μπορεί να έρθει</i>: <a href="/el/The_Urantia_Book/32#p5_8">ΒΟ 32:5.8</a>.  <i>Όποιος θέλει μπορεί να έρθει</i>: <a href="/el/The_Urantia_Book/100#p7_6">ΒΟ 100:7.6</a>. </li>
</ol>
</div>
