<!--
title: Ψαλμοί - Κεφάλαιο 50
description: 
published: true
date: 2022-9-13T21:57:44Z
tags: 
editor: ckeditor
dateCreated: 2022-8-14T13:24:11Z
-->

<figure class="table chapter-navigator">
  <table>
    <tbody>
      <tr>
        <td><a href="/el/Bible/Psalms/49">Ψαλμοί - Κεφάλαιο 49</a></td>
        <td><a href="/el/Bible/Psalms/Index">Δείκτης</a></td>
        <td><a href="/el/Bible/Psalms/51">Ψαλμοί - Κεφάλαιο 51</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  «Ψαλμός του Ασάφ.» Ο Θεός των θεών, ο Κύριος ελάλησε, και εκάλεσε την γην, από ανατολής ηλίου έως δύσεως αυτού. </p>
<p id="v2"><sup><small>2</small></sup>  Εκ της Σιών, ήτις είναι η εντέλεια της ώραιότητος, έλαμψεν ο Θεός. </p>
<p id="v3"><sup><small>3</small></sup>  Θέλει ελθεί ο Θεός ημών και δεν θέλει σιωπήσει· πυρ κατατρώγον θέλει είσθαι έμπροσθεν αυτού και πέριξ αυτού σφοδρά ανεμοζάλη, </p>
<p id="v4"><sup><small>4</small></sup>  θέλει προσκαλέσει τους ουρανούς άνωθεν και την γην, διά να κρίνη τον λαόν αυτού. </p>
<p id="v5"><sup><small>5</small></sup>  Συναθροίσατέ μοι τους οσίους μου, οίτινες έκαμον μετ' εμού συνθήκην επί θυσίας. </p>
<p id="v6"><sup><small>6</small></sup>  Και οι ουρανοί θέλουσιν αναγγέλλει την δικαιοσύνην αυτού· διότι ο Θεός, αυτός είναι ο Κριτής. Διάψαλμα. </p>
<p id="v7"><sup><small>7</small></sup>  Άκουσον, λαέ μου, και θέλω λαλήσει· Ισραήλ, και θέλω διαμαρτυρήσει κατά σού· Ο Θεός, ο Θεός σου είμαι εγώ. </p>
<p id="v8"><sup><small>8</small></sup>  Δεν θέλω σε ελέγξει διά τας θυσίας σου, τα δε ολοκαυτώματά σου είναι διαπαντός ενώπιόν μου. </p>
<p id="v9"><sup><small>9</small></sup>  Δεν θέλω δεχθή εκ του οίκου σου μόσχον, τράγους εκ των ποιμνίων σου. </p>
<p id="v10"><sup><small>10</small></sup>  Διότι εμού είναι πάντα τα θηρία του δάσους, τα κτήνη τα επί χιλίων ορέων. </p>
<p id="v11"><sup><small>11</small></sup>  Γνωρίζω πάντα τα πετεινά των ορέων, και τα θηρία του αγρού είναι μετ' εμού. </p>
<p id="v12"><sup><small>12</small></sup>  Εάν πεινάσω, δεν θέλω ειπεί τούτο προς σέ· διότι εμού είναι η οικουμένη και το πλήρωμα αυτής. </p>
<p id="v13"><sup><small>13</small></sup>  Μήπως εγώ θέλω φάγει κρέας ταύρων ή πίει αίμα τράγων; </p>
<p id="v14"><sup><small>14</small></sup>  Θυσίασον εις τον Θεόν θυσίαν αινέσεως, και απόδος εις τον Ύψιστον τας ευχάς σου· </p>
<p id="v15"><sup><small>15</small></sup>  και επικαλού εμέ εν ημέρα θλίψεως, θέλω σε ελευθερώσει, και θέλεις με δοξάσει. <sup id="cite1"><a href="#fn1">[1]</a></sup></p>
<p id="v16"><sup><small>16</small></sup>  Προς δε τον ασεβή είπεν ο Θεός· Τι προς σε, να διηγήσαι τα διατάγματά μου και να αναλαμβάνης την διαθήκην μου εν τω στόματί σου; </p>
<p id="v17"><sup><small>17</small></sup>  Συ δε μισείς παιδείαν και απορρίπτεις οπίσω σου τους λόγους μου. </p>
<p id="v18"><sup><small>18</small></sup>  Εάν ίδης κλέπτην, τρέχεις μετ' αυτού· και μετά των μοιχών είναι η μερίς σου. </p>
<p id="v19"><sup><small>19</small></sup>  Παραδίδεις το στόμα σου εις την κακίαν, και η γλώσσα σου περιπλέκει δολιότητα. </p>
<p id="v20"><sup><small>20</small></sup>  Καθήμενος λαλείς κατά του αδελφού σου· βάλλεις σκάνδαλον κατά του υιού της μητρός σου. </p>
<p id="v21"><sup><small>21</small></sup>  Ταύτα έπραξας, και εσιώπησα· υπέλαβες ότι είμαι τω όντι όμοιός σου· θέλω σε ελέγξει, και θέλω παραστήσει πάντα έμπροσθεν των οφθαλμών σου. </p>
<p id="v22"><sup><small>22</small></sup>  Θέσατε λοιπόν τούτο εις τον νούν σας, οι λησμονούντες τον Θεόν, μήποτε σας αρπάσω, και ουδείς ο λυτρώσων. </p>
<p id="v23"><sup><small>23</small></sup>  Ο προσφέρων θυσίαν αινέσεως, ούτος με δοξάζει· και εις τον ευθετούντα την οδόν αυτού θέλω δείξει την σωτηρίαν του Θεού. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/el/Bible/Psalms/49">Ψαλμοί - Κεφάλαιο 49</a></td>
        <td><a href="/el/Bible/Psalms/Index">Δείκτης</a></td>
        <td><a href="/el/Bible/Psalms/51">Ψαλμοί - Κεφάλαιο 51</a></td>
      </tr>
    </tbody>
  </table>
</figure>
<h2>Παραπομπές</h2>
<div>
<ol>
  <li id="fn1"><a href="#cite1">↑</a> 50:15 <i>Όποιος θέλει μπορεί να έρθει</i>: <a href="/el/The_Urantia_Book/139#p12_7">ΒΟ 139:12.7</a>.  <i>Όποιος θέλει μπορεί να έρθει</i>: <a href="/el/The_Urantia_Book/2#p5_2">ΒΟ 2:5.2</a>.  <i>Όποιος θέλει μπορεί να έρθει</i>: <a href="/el/The_Urantia_Book/165#p3_8">ΒΟ 165:3.8</a>.  <i>Όποιος θέλει μπορεί να έρθει</i>: <a href="/el/The_Urantia_Book/166#p3_7">ΒΟ 166:3.7</a>.  <i>Όποιος θέλει μπορεί να έρθει</i>: <a href="/el/The_Urantia_Book/100#p7_6">ΒΟ 100:7.6</a>.  <i>Όποιος θέλει μπορεί να έρθει</i>: <a href="/el/The_Urantia_Book/32#p5_8">ΒΟ 32:5.8</a>.  <i>Όποιος θέλει σώζεται</i>: <a href="/el/The_Urantia_Book/131#p10_7">ΒΟ 131:10.7</a>.  <i>Όποιος επικαλείται τον Κύριο σώζεται</i>: <a href="/el/The_Urantia_Book/2#p4_1">ΒΟ 2:4.1</a>. </li>
</ol>
</div>
