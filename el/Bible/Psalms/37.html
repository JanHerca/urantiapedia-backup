<!--
title: Ψαλμοί - Κεφάλαιο 37
description: 
published: true
date: 2022-8-14T13:24:11Z
tags: 
editor: ckeditor
dateCreated: 2022-8-14T13:24:11Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/el/Bible/Psalms/36">Ψαλμοί - Κεφάλαιο 36</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/el/Bible/Psalms/Index">Δείκτης</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/el/Bible/Psalms/38">Ψαλμοί - Κεφάλαιο 38</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  «Ψαλμός του Δαβίδ.» Μη αγανάκτει διά τους πονηρευομένους, μηδέ ζήλευε τους εργάτας της ανομίας. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Διότι ως χόρτος ταχέως θέλουσι κοπή, και ως χλωρά βοτάνη θέλουσι καταμαρανθή. </p>
<p id="v3"><sup><small>3</small></sup>  Έλπιζε επί Κύριον και πράττε το αγαθόν· κατοίκει την γην και νέμου την αλήθειαν· </p>
<p id="v4"><sup><small>4</small></sup>  και ευφραίνου εν Κυρίω, και θέλει σοι δώσει τα ζητήματα της καρδίας σου. <sup id="cite2"><a href="#fn2">[2]</a></sup></p>
<p id="v5"><sup><small>5</small></sup>  Ανάθες εις τον Κύριον την οδόν σου και έλπιζε επ' αυτόν, και αυτός θέλει ενεργήσει· <sup id="cite3"><a href="#fn3">[3]</a></sup></p>
<p id="v6"><sup><small>6</small></sup>  και θέλει εξάξει ως φως την δικαιοσύνην σου και την κρίσιν σου ως μεσημβρίαν. </p>
<p id="v7"><sup><small>7</small></sup>  Αναπαύου επί τον Κύριον και πρόσμενε αυτόν· μη αγανάκτει διά τον κατευοδούμενον εν τη οδώ αυτού, διά άνθρωπον πράττοντα παρανομίας. </p>
<p id="v8"><sup><small>8</small></sup>  Παύσον από θυμού και άφες την οργήν· μηδόλως αγανάκτει ώστε να πράττης πονηρά. </p>
<p id="v9"><sup><small>9</small></sup>  Διότι οι πονηρευόμενοι θέλουσιν εξολοθρευθή· οι δε προσμένοντες τον Κύριον, ούτοι θέλουσι κληρονομήσει την γην. </p>
<p id="v10"><sup><small>10</small></sup>  Διότι έτι μικρόν και ο ασεβής δεν θέλει υπάρχει· και θέλεις ζητήσει τον τόπον αυτού, και δεν θέλει ευρεθή· </p>
<p id="v11"><sup><small>11</small></sup>  οι πραείς όμως θέλουσι κληρονομήσει την γήν· και θέλουσι κατατρυφά εν πολλή ειρήνη. <sup id="cite4"><a href="#fn4">[4]</a></sup></p>
<p id="v12"><sup><small>12</small></sup>  Ο ασεβής μηχανάται κατά του δικαίου, και τρίζει κατ' αυτού τους οδόντας αυτού. </p>
<p id="v13"><sup><small>13</small></sup>  Ο Κύριος θέλει γελάσει επ' αυτώ, επειδή βλέπει ότι έρχεται η ημέρα αυτού. </p>
<p id="v14"><sup><small>14</small></sup>  Οι ασεβείς εξέσπασαν ρομφαίαν και ενέτειναν το τόξον αυτών, διά να καταβάλωσι τον πτωχόν και τον πένητα, διά να σφάξωσι τους περιπατούντας εν ευθύτητι. </p>
<p id="v15"><sup><small>15</small></sup>  Η ρομφαία αυτών θέλει εμβή εις την καρδίαν αυτών, και τα τόξα αυτών θέλουσι συντριφθή. </p>
<p id="v16"><sup><small>16</small></sup>  Κάλλιον το ολίγον του δικαίου παρά ο πλούτος πολλών ασεβών. <sup id="cite5"><a href="#fn5">[5]</a></sup></p>
<p id="v17"><sup><small>17</small></sup>  Διότι οι βραχίονες των ασεβών θέλουσι συντριφθή· τους δε δικαίους υποστηρίζει ο Κύριος. <sup id="cite6"><a href="#fn6">[6]</a></sup></p>
<p id="v18"><sup><small>18</small></sup>  Γινώσκει ο Κύριος τας ημέρας των αμέμπτων· και η κληρονομία αυτών θέλει είσθαι εις τον αιώνα· </p>
<p id="v19"><sup><small>19</small></sup>  δεν θέλουσι καταισχυνθή εν καιρώ πονηρώ· και εν ημέραις πείνης θέλουσι χορτασθή. </p>
<p id="v20"><sup><small>20</small></sup>  Οι δε ασεβείς θέλουσιν εξολοθρευθή· και οι εχθροί του Κυρίου, ως το πάχος των αρνίων, θέλουσιν αναλωθή· εις καπνόν θέλουσι διαλυθή. </p>
<p id="v21"><sup><small>21</small></sup>  Δανείζεται ο ασεβής και δεν αποδίδει, ο δε δίκαιος ελεεί και δίδει. </p>
<p id="v22"><sup><small>22</small></sup>  Διότι οι ευλογημένοι αυτού θέλουσι κληρονομήσει την γήν· οι δε κατηραμένοι αυτού θέλουσιν εξολοθρευθή. </p>
<p id="v23"><sup><small>23</small></sup>  Όταν υπό Κυρίου κατευθύνωνται τα διαβήματα του ανθρώπου, η οδός αυτού είναι αρεστή εις αυτόν. </p>
<p id="v24"><sup><small>24</small></sup>  Εάν πέση, δεν θέλει συντριφθή· διότι ο Κύριος υποστηρίζει την χείρα αυτού. </p>
<p id="v25"><sup><small>25</small></sup>  Νέος ήμην και ήδη εγήρασα, και δεν είδον δίκαιον εγκαταλελειμμένον ουδέ το σπέρμα αυτού ζητούν άρτον. </p>
<p id="v26"><sup><small>26</small></sup>  Όλην την ημέραν ελεεί και δανείζει, και το σπέρμα αυτού είναι εις ευλογίαν. </p>
<p id="v27"><sup><small>27</small></sup>  Έκκλινον από του κακού και πράττε το αγαθόν, και θέλεις διαμένει εις τον αιώνα. </p>
<p id="v28"><sup><small>28</small></sup>  Διότι ο Κύριος αγαπά κρίσιν, και δεν εγκαταλείπει τους οσίους αυτού· εις τον αιώνα θέλουσι διαφυλαχθή· το δε σπέρμα των ασεβών θέλει εξολοθρευθή. </p>
<p id="v29"><sup><small>29</small></sup>  Οι δίκαιοι θέλουσι κληρονομήσει την γην, και επ' αυτής θέλουσι κατοικεί εις τον αιώνα. </p>
<p id="v30"><sup><small>30</small></sup>  Το στόμα του δικαίου μελετά σοφίαν, και η γλώσσα αυτού λαλεί κρίσιν. </p>
<p id="v31"><sup><small>31</small></sup>  Ο νόμος του Θεού αυτού είναι εν τη καρδία αυτού· τα διαβήματα αυτού δεν θέλουσιν ολισθήσει. </p>
<p id="v32"><sup><small>32</small></sup>  Κατασκοπεύει ο αμαρτωλός τον δίκαιον και ζητεί να θανατώση αυτόν. </p>
<p id="v33"><sup><small>33</small></sup>  Ο Κύριος δεν θέλει αφήσει αυτόν εις τας χείρας αυτού, ουδέ θέλει καταδικάσει αυτόν όταν κρίνη αυτόν. </p>
<p id="v34"><sup><small>34</small></sup>  Πρόσμενε τον Κύριον και φύλαττε την οδόν αυτού, και θέλει σε υψώσει διά να κληρονομήσης την γήν· όταν εξολοθρευθώσιν οι ασεβείς, θέλεις ιδεί. </p>
<p id="v35"><sup><small>35</small></sup>  Είδον τον ασεβή υπερυψούμενον και εξηπλωμένον ως την χλωράν δάφνην· </p>
<p id="v36"><sup><small>36</small></sup>  αλλ' ηφανίσθη· και ιδού, δεν υπήρχε· και εζήτησα αυτόν, και δεν ευρέθη. </p>
<p id="v37"><sup><small>37</small></sup>  Παρατήρει τον άκακον και βλέπε τον ευθύν, ότι εις τον ειρηνικόν άνθρωπον θέλει είσθαι εγκατάλειμμα· </p>
<p id="v38"><sup><small>38</small></sup>  οι δε παραβάται θέλουσιν όλως εξολοθρευθή· των ασεβών το εγκατάλειμμα θέλει αποκοπή. </p>
<p id="v39"><sup><small>39</small></sup>  Των δικαίων όμως η σωτηρία είναι παρά Κυρίου· αυτός είναι η δύναμις αυτών εν καιρώ θλίψεως. </p>
<p id="v40"><sup><small>40</small></sup>  Και θέλει βοηθήσει αυτούς ο Κύριος, και ελευθερώσει αυτούς· θέλει ελευθερώσει αυτούς από ασεβών και σώσει αυτούς· διότι ήλπισαν επ' αυτόν. </p>
<h2>Παραπομπές</h2>
<div>
<ol>
  <li id="fn1"><a href="#cite1">↑</a> 37:1 <i>Μην στεναχωριέστε εξαιτίας των κακοποιών</i>: <a href="/el/The_Urantia_Book/131#p2_8">ΒΟ 131:2.8</a>. </li>
  <li id="fn2"><a href="#cite2">↑</a> 37:4 <i>Απόλαυση στον Θεό</i>: <a href="/el/The_Urantia_Book/146#p2_9">ΒΟ 146:2.9</a>. </li>
  <li id="fn3"><a href="#cite3">↑</a> 37:5 <i>Εμπιστευτείτε τον Κύριο</i>: <a href="/el/The_Urantia_Book/131#p2_10">ΒΟ 131:2.10</a>.  <i>Εμπιστευτείτε τον Θεό</i>: <a href="/el/The_Urantia_Book/146#p2_9">ΒΟ 146:2.9</a>. </li>
  <li id="fn4"><a href="#cite4">↑</a> 37:11 <i>Πράος κληρονομήστε τη γη, την ειρήνη</i>: <a href="/el/The_Urantia_Book/131#p2_9">ΒΟ 131:2.9</a>. </li>
  <li id="fn5"><a href="#cite5">↑</a> 37:16 <i>Λίγο δίκαιος / καλύτερα</i>: <a href="/el/The_Urantia_Book/149#p5_2">ΒΟ 149:5.2</a>.  <i>Λίγα από τα δίκαια καλύτερα</i>: <a href="/el/The_Urantia_Book/165#p4_8">ΒΟ 165:4.8</a>. </li>
  <li id="fn6"><a href="#cite6">↑</a> 37:17,24 <i>Ο Θεός ως Υπερασπιστής</i>: <a href="/el/The_Urantia_Book/128#p1_10">ΒΟ 128:1.10</a>.  <i>Ο Θεός ως Υπερασπιστής</i>: <a href="/el/The_Urantia_Book/0#p2_9">ΒΟ 0:2.9</a>. </li>
</ol>
</div>
