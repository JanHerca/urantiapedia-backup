<!--
title: Ψαλμοί - Κεφάλαιο 119
description: 
published: true
date: 2022-10-6T9:45:47Z
tags: bible, bible—psalms
editor: ckeditor
dateCreated: 2022-8-14T13:24:11Z
-->

<figure class="table chapter-navigator">
  <table>
    <tbody>
      <tr>
        <td><a href="/el/Bible/Psalms/118">Ψαλμοί - Κεφάλαιο 118</a></td>
        <td><a href="/el/Bible/Psalms/Index">Δείκτης</a></td>
        <td><a href="/el/Bible/Psalms/120">Ψαλμοί - Κεφάλαιο 120</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Άλεφ. Μακάριοι οι άμωμοι εν οδώ· οι περιπατούντες εν τω νόμω του Κυρίου· </p>
<p id="v2"><sup><small>2</small></sup>  Μακάριοι οι φυλάττοντες τα μαρτύρια αυτού, οι εκζητούντες αυτόν εξ όλης καρδίας· </p>
<p id="v3"><sup><small>3</small></sup>  αυτοί βεβαίως δεν πράττουσιν ανομίαν· εν ταις οδοίς αυτού περιπατούσι. </p>
<p id="v4"><sup><small>4</small></sup>  συ προσέταξας να φυλάττωνται ακριβώς αι εντολαί σου. </p>
<p id="v5"><sup><small>5</small></sup>  Είθε να κατευθύνωνται αι οδοί μου, διά να φυλάττω τα διατάγματά σου </p>
<p id="v6"><sup><small>6</small></sup>  Τότε δεν θέλω αισχυνθή, όταν επιβλέπω εις πάντα τα προστάγματά σου. </p>
<p id="v7"><sup><small>7</small></sup>  Θέλω σε δοξολογεί εν ευθύτητι καρδίας, όταν μάθω τας κρίσεις της δικαιοσύνης σου. </p>
<p id="v8"><sup><small>8</small></sup>  Τα διατάγματά σου θέλω φυλάττει· μη με εγκαταλίπης ολοκλήρως. </p>
<p id="v9"><sup><small>9</small></sup>  Βεθ. Τίνι τρόπω θέλει καθαρίζει ο νέος την οδόν αυτού; φυλάττων τους λόγους σου. </p>
<p id="v10"><sup><small>10</small></sup>  Εξ όλης της καρδίας μου σε εξεζήτησα· με μη αφήσης να αποπλανηθώ από των προσταγμάτων σου. </p>
<p id="v11"><sup><small>11</small></sup>  Εν τη καρδία μου εφύλαξα τα λόγιά σου, διά να μη αμαρτάνω εις σε. </p>
<p id="v12"><sup><small>12</small></sup>  Ευλογητός είσαι, Κύριε· δίδαξόν με τα διατάγματά σου. </p>
<p id="v13"><sup><small>13</small></sup>  Διά των χειλέων μου διηγήθην πάσας τας κρίσεις του στόματός σου. </p>
<p id="v14"><sup><small>14</small></sup>  Εν τη οδώ των μαρτυρίων σου ευφράνθην, ως διά πάντα τα πλούτη. </p>
<p id="v15"><sup><small>15</small></sup>  Εις τας εντολάς σου θέλω μελετά, και εις τας οδούς σου θέλω ενατενίζει. </p>
<p id="v16"><sup><small>16</small></sup>  Εις τα διατάγματά σου θέλω εντρυφά· δεν θέλω λησμονήσει τους λόγους σου. </p>
<p id="v17"><sup><small>17</small></sup>  Γίμελ. Αντάμειψον τον δούλον σου· ούτω θέλω ζήσει, και θέλω φυλάξει τον λόγον σου. </p>
<p id="v18"><sup><small>18</small></sup>  Άνοιξον τους οφθαλμούς μου, και θέλω βλέπει τα θαυμάσια τα εκ του νόμου σου. </p>
<p id="v19"><sup><small>19</small></sup>  Πάροικος είμαι εγώ εν τη γή· μη κρύψης απ' εμού τα προστάγματά σου. </p>
<p id="v20"><sup><small>20</small></sup>  Η ψυχή μου λιποθυμεί εκ του πόθου τον οποίον έχω εις τας κρίσεις σου πάντοτε. </p>
<p id="v21"><sup><small>21</small></sup>  Συ επετίμησας τους επικαταράτους υπερηφάνους, τους εκκλίνοντας από των προσταγμάτων σου. </p>
<p id="v22"><sup><small>22</small></sup>  Σήκωσον απ' εμού το όνειδος και την καταφρόνησιν· διότι εφύλαξα τα μαρτύριά σου. </p>
<p id="v23"><sup><small>23</small></sup>  Άρχοντες τωόντι εκάθισαν και ελάλουν εναντίον μου· αλλ' ο δούλός σου εμελέτα εις τα διατάγματά σου. </p>
<p id="v24"><sup><small>24</small></sup>  Τα μαρτυριά σου βεβαίως είναι η τρυφή μου και οι σύμβουλοί μου. </p>
<p id="v25"><sup><small>25</small></sup>  Δάλεθ. Η ψυχή μου εκολλήθη εις το χώμα· ζωοποίησόν με κατά τον λόγον σου. </p>
<p id="v26"><sup><small>26</small></sup>  Εφανέρωσα τας οδούς μου, και μου εισήκουσας· δίδαξόν με τα διατάγματά σου. </p>
<p id="v27"><sup><small>27</small></sup>  Κάμε με να εννοώ την οδόν των εντολών σου, και θέλω μελετά εις τα θαυμάσιά σου. </p>
<p id="v28"><sup><small>28</small></sup>  Η ψυχή μου τήκεται υπό θλίψεως· στερέωσόν με κατά τον λόγον σου. </p>
<p id="v29"><sup><small>29</small></sup>  Απομάκρυνον απ' εμού την οδόν του ψεύδους, και χάρισόν μοι τον νόμον σου. </p>
<p id="v30"><sup><small>30</small></sup>  Την οδόν της αληθείας εξέλεξα· προ οφθαλμών μου έθεσα τας κρίσεις σου. </p>
<p id="v31"><sup><small>31</small></sup>  Προσεκολλήθην εις τα μαρτύριά σου· Κύριε, μη με καταισχύνης. </p>
<p id="v32"><sup><small>32</small></sup>  Την οδόν των προσταγμάτων σου θέλω τρέχει, όταν πλατύνης την καρδίαν μου. </p>
<p id="v33"><sup><small>33</small></sup>  Ε. Δίδαξόν με, Κύριε, την οδόν των διαταγμάτων σου, και θέλω φυλάττει αυτήν μέχρι τέλους. </p>
<p id="v34"><sup><small>34</small></sup>  Συνέτισόν με, και θέλω φυλάττει τον νόμον σου· ναι, θέλω φυλάττει αυτόν εν όλη καρδία. </p>
<p id="v35"><sup><small>35</small></sup>  Οδήγησόν με εις την οδόν των προσταγμάτων σου· διότι ευφραίνομαι εις αυτήν. </p>
<p id="v36"><sup><small>36</small></sup>  Κλίνον την καρδίαν μου εις τα μαρτύριά σου και μη εις πλεονεξίαν. </p>
<p id="v37"><sup><small>37</small></sup>  Απόστρεψον τους οφθαλμούς μου από του να βλέπωσι ματαιότητα· ζωοποίησόν με εν τη οδώ σου. </p>
<p id="v38"><sup><small>38</small></sup>  Εκτέλεσον τον λόγον σου προς τον δούλον σου, όστις είναι δεδομένος εις τον φόβον σου. </p>
<p id="v39"><sup><small>39</small></sup>  Αφαίρεσον το όνειδός μου, το οποίον φοβούμαι· διότι αι κρίσεις σου είναι αγαθαί. </p>
<p id="v40"><sup><small>40</small></sup>  Ιδού, επεθύμησα τας εντολάς σου· ζωοποίησόν με διά της δικαιοσύνης σου. </p>
<p id="v41"><sup><small>41</small></sup>  Βάου. Και ας έλθη επ εμέ το έλεός σου, Κύριε, και η σωτηρία σου κατά τον λόγον σου. </p>
<p id="v42"><sup><small>42</small></sup>  Τότε θέλω αποκριθή προς τον ονειδίζοντά με· διότι ελπίζω επί τον λόγον σου. </p>
<p id="v43"><sup><small>43</small></sup>  Και μη αφαιρέσης ολοτελώς από του στόματός μου τον λόγον της αληθείας· διότι ήλπισα επί τας κρίσεις σου. </p>
<p id="v44"><sup><small>44</small></sup>  Και θέλω φυλάττει τον νόμον σου διαπαντός, εις τον αιώνα του αιώνος. </p>
<p id="v45"><sup><small>45</small></sup>  Και θέλω περιπατεί εν ευρυχωρία· διότι εξεζήτησα τας εντολάς σου. </p>
<p id="v46"><sup><small>46</small></sup>  Και θέλω ομιλεί περί των μαρτυρίων σου έμπροσθεν βασιλέων, και δεν θέλω αισχυνθή. </p>
<p id="v47"><sup><small>47</small></sup>  Και θέλω εντρυφά εις τα προστάγματά σου, τα οποία ηγάπησα. </p>
<p id="v48"><sup><small>48</small></sup>  Και θέλω υψόνει τας χείρας μου προς τα προστάγματά σου, τα οποία ηγάπησα· και θέλω μελετά εις τα διατάγματά σου. </p>
<p id="v49"><sup><small>49</small></sup>  Ζάϊν. Ενθυμήθητι τον λόγον τον προς τον δούλον σου, εις τον οποίον με επήλπισας. </p>
<p id="v50"><sup><small>50</small></sup>  Αύτη είναι η παρηγορία μου εν τη θλίψει μου, ότι ο λόγος σου με εζωοποίησεν. </p>
<p id="v51"><sup><small>51</small></sup>  Οι υπερήφανοι με εχλεύαζον σφόδρα· αλλ' εγώ από του νόμου σου δεν εξέκλινα. </p>
<p id="v52"><sup><small>52</small></sup>  Ενεθυμήθην τας απ' αιώνος κρίσεις σου, Κύριε, και παρηγορήθην. </p>
<p id="v53"><sup><small>53</small></sup>  Φρίκη με κατέλαβεν εξ αιτίας των ασεβών, των εγκαταλειπόντων τον νόμον σου. </p>
<p id="v54"><sup><small>54</small></sup>  Τα διατάγματά σου υπήρξαν εις εμέ ψαλμωδίαι εν τω οίκω της παροικίας μου. </p>
<p id="v55"><sup><small>55</small></sup>  Ενεθυμήθην εν νυκτί το όνομά σου, Κύριε· και εφύλαξα τον νόμον σου. </p>
<p id="v56"><sup><small>56</small></sup>  Τούτο έγεινεν εις εμέ, διότι εφύλαξα τας εντολάς σου. </p>
<p id="v57"><sup><small>57</small></sup>  Χεθ. Συ, Κύριε, μερίς μου είσαι· είπα να φυλάξω τους λόγους σου. </p>
<p id="v58"><sup><small>58</small></sup>  Παρεκάλεσα το πρόσωπόν σου εν όλη καρδία· ελέησόν με κατά τον λόγον σου. </p>
<p id="v59"><sup><small>59</small></sup>  Διελογίσθην τας οδούς μου και έστρεψα τους πόδας μου εις τα μαρτύριά σου. </p>
<p id="v60"><sup><small>60</small></sup>  Έσπευσα και δεν εβράδυνα να φυλάξω τα προστάγματά σου. </p>
<p id="v61"><sup><small>61</small></sup>  Στίφη ασεβών με περιεκύκλωσαν· αλλ' εγώ δεν ελησμόνησα τον νόμον σου. </p>
<p id="v62"><sup><small>62</small></sup>  Το μεσονύκτιον εγείρομαι διά να σε δοξολογώ διά τας κρίσεις της δικαιοσύνης σου. </p>
<p id="v63"><sup><small>63</small></sup>  Εγώ είμαι μέτοχος πάντων των φοβουμένων σε και φυλαττόντων τας εντολάς σου. </p>
<p id="v64"><sup><small>64</small></sup>  Η γη, Κύριε, είναι πλήρης του ελέους σου· δίδαξόν με τα διατάγματά σου. </p>
<p id="v65"><sup><small>65</small></sup>  Τεθ. Συ, Κύριε, ευηργέτησας τον δούλον σου κατά τον λόγον σου. </p>
<p id="v66"><sup><small>66</small></sup>  Δίδαξόν με φρόνησιν και γνώσιν· διότι επίστευσα εις τα προστάγματά σου. </p>
<p id="v67"><sup><small>67</small></sup>  Πριν ταλαιπωρηθώ, εγώ επλανώμην· αλλά τώρα εφύλαξα τον λόγον σου. <sup id="cite4"><a href="#fn4">[4]</a></sup></p>
<p id="v68"><sup><small>68</small></sup>  Συ είσαι αγαθός και αγαθοποιός· δίδαξόν με τα διατάγματά σου. </p>
<p id="v69"><sup><small>69</small></sup>  Οι υπερήφανοι έπλεξαν κατ' εμού ψεύδος· αλλ' εγώ εν όλη καρδία θέλω φυλάττει τας εντολάς σου. </p>
<p id="v70"><sup><small>70</small></sup>  Η καρδία αυτών έπηξεν ως πάχος· αλλ' εγώ εντρυφώ εις τον νόμον σου. </p>
<p id="v71"><sup><small>71</small></sup>  Καλόν έγεινεν εις εμέ ότι εταλαιπωρήθην, διά να μάθω τα διατάγματά σου. <sup id="cite5"><a href="#fn5">[5]</a></sup></p>
<p id="v72"><sup><small>72</small></sup>  Ο νόμος του στόματός σου είναι καλήτερος εις εμέ, υπέρ χιλιάδας χρυσίου και αργυρίου. </p>
<p id="v73"><sup><small>73</small></sup>  Ιώδ. Αι χείρές σου με έκαμαν και με έπλασαν· συνέτισόν με, και θέλω μάθει τα προστάγματά σου. </p>
<p id="v74"><sup><small>74</small></sup>  Οι φοβούμενοί σε θέλουσι με ιδεί και ευφρανθή, διότι ήλπισα επί τον λόγον σου. </p>
<p id="v75"><sup><small>75</small></sup>  Γνωρίζω, Κύριε, ότι αι κρίσεις σου είναι δικαιοσύνη, και ότι πιστώς με εταλαιπώρησας. </p>
<p id="v76"><sup><small>76</small></sup>  Ας με παρηγορήση, δέομαι, το έλεός σου, κατά τον λόγον σου τον προς τον δούλον σου. </p>
<p id="v77"><sup><small>77</small></sup>  Ας έλθωσιν επ' εμέ οι οικτιρμοί σου, διά να ζώ· διότι ο νόμος σου είναι η τρυφή μου. </p>
<p id="v78"><sup><small>78</small></sup>  Ας αισχυνθώσιν οι υπερήφανοι, διότι ζητούσιν αδίκως να με ανατρέψωσιν· αλλ' εγώ θέλω μελετά εις τας εντολάς σου. </p>
<p id="v79"><sup><small>79</small></sup>  Ας επιστρέψωσιν εις εμέ οι φοβούμενοί σε, και οι γνωρίζοντες τα μαρτύριά σου· </p>
<p id="v80"><sup><small>80</small></sup>  Ας ήναι η καρδία μου άμωμος εις τα διατάγματά σου, διά να μη αισχυνθώ. </p>
<p id="v81"><sup><small>81</small></sup>  Καφ. Λιποθυμεί η ψυχή μου διά την σωτηρίαν σου· επί τον λόγον σου ελπίζω. </p>
<p id="v82"><sup><small>82</small></sup>  Οι οφθαλμοί μου απέκαμον διά τον λόγον σου, λέγοντες, Πότε θέλεις με παρηγορήσει; </p>
<p id="v83"><sup><small>83</small></sup>  Διότι έγεινα ως ασκός εν τω καπνώ· αλλά τα διατάγματά σου δεν ελησμόνησα. </p>
<p id="v84"><sup><small>84</small></sup>  Πόσαι είναι αι ημέραι του δούλου σου; πότε θέλεις κάμει κρίσιν εναντίον των καταδιωκόντων με; </p>
<p id="v85"><sup><small>85</small></sup>  Οι υπερήφανοι, οι εναντίοι του νόμου σου, έσκαψαν εις εμέ λάκκους. </p>
<p id="v86"><sup><small>86</small></sup>  Πάντα τα προστάγματά σου είναι αλήθεια· αδίκως με κατατρέχουσι· βοήθησόν μοι. </p>
<p id="v87"><sup><small>87</small></sup>  Παρ' ολίγον με κατέστρεψαν εις την γήν· αλλ' εγώ δεν εγκατέλιπον τας εντολάς σου. </p>
<p id="v88"><sup><small>88</small></sup>  Ζωοποίησόν με κατά το έλεός σου· και θέλω φυλάξει τα μαρτύρια του στόματός σου. </p>
<p id="v89"><sup><small>89</small></sup>  Λάμεδ. Εις τον αιώνα, Κύριε, διαμένει ο λόγος σου εν τω ουρανώ· <sup id="cite6"><a href="#fn6">[6]</a></sup></p>
<p id="v90"><sup><small>90</small></sup>  η αλήθειά σου εις γενεάν και γενεάν· εθεμελίωσας την γην, και διαμένει. </p>
<p id="v91"><sup><small>91</small></sup>  Κατά τας διατάξεις σου διαμένουσιν έως της σήμερον, διότι τα σύμπαντα είναι δούλοι σου. </p>
<p id="v92"><sup><small>92</small></sup>  Εάν ο νόμος σου δεν ήτο η τρυφή μου, τότε ήθελον χαθή εν τη θλίψει μου. </p>
<p id="v93"><sup><small>93</small></sup>  Εις τον αιώνα δεν θέλω λησμονήσει τας εντολάς σου, διότι εν αυταίς με εζωοποίησας. <sup id="cite7"><a href="#fn7">[7]</a></sup></p>
<p id="v94"><sup><small>94</small></sup>  Σος είμαι εγώ· σώσον με· διότι τας εντολάς σου εξεζήτησα. </p>
<p id="v95"><sup><small>95</small></sup>  Οι ασεβείς με περιέμενον διά να με αφανίσωσιν· αλλ' εγώ θέλω προσέχει εις τα μαρτύριά σου. </p>
<p id="v96"><sup><small>96</small></sup>  Εις πάσαν τελειότητα είδον όριον· αλλ' ο νόμος σου είναι πλατύς σφόδρα. </p>
<p id="v97"><sup><small>97</small></sup>  Μεμ. Πόσον αγαπώ τον νόμον σου· όλην την ημέραν είναι μελέτη μου. </p>
<p id="v98"><sup><small>98</small></sup>  Διά των προσταγμάτων σου με έκαμες σοφώτερον των εχθρών μου, διότι είναι πάντοτε μετ' εμού. </p>
<p id="v99"><sup><small>99</small></sup>  Είμαι συνετώτερος πάντων των διδασκόντων με· διότι τα μαρτύριά σου είναι μελέτη μου. </p>
<p id="v100"><sup><small>100</small></sup>  Είμαι συνετώτερος των γερόντων· διότι εφύλαξα τας εντολάς σου. </p>
<p id="v101"><sup><small>101</small></sup>  Από πάσης οδού πονηράς εκώλυσα τους πόδας μου, διά να φυλάξω τον λόγον σου. </p>
<p id="v102"><sup><small>102</small></sup>  Από των κρίσεών σου δεν εξέκλινα· διότι συ με εδίδαξας. </p>
<p id="v103"><sup><small>103</small></sup>  Πόσον γλυκείς είναι οι λόγοι σου εις τον ουρανίσκον μου· είναι υπέρ μέλι εις το στόμα μου. <sup id="cite1"><a href="#fn1">[1]</a></sup></p>
<p id="v104"><sup><small>104</small></sup>  Εκ των εντολών σου έγεινα συνετός· διά τούτο εμίσησα πάσαν οδόν ψεύδους. </p>
<p id="v105"><sup><small>105</small></sup>  Νούν. Λύχνος εις τους πόδας μου είναι ο λόγος σου και φως εις τας τρίβους μου. </p>
<p id="v106"><sup><small>106</small></sup>  Ώμοσα και θέλω εμμένει να φυλάττω τας κρίσεις της δικαιοσύνης σου. </p>
<p id="v107"><sup><small>107</small></sup>  Εταλαιπωρήθην σφόδρα· Κύριε, ζωοποίησόν με κατά τον λόγον σου. </p>
<p id="v108"><sup><small>108</small></sup>  Πρόσδεξαι, δέομαι, τας προαιρετικάς προσφοράς του στόματός μου, Κύριε· και δίδαξόν με τας κρίσεις σου. </p>
<p id="v109"><sup><small>109</small></sup>  Η ψυχή μου είναι πάντοτε εν κινδύνω· τον νόμον σου όμως δεν ελησμόνησα. </p>
<p id="v110"><sup><small>110</small></sup>  Οι ασεβείς έστησαν εις εμέ παγίδα· αλλ' εγώ από των εντολών σου δεν εξέκλινα. </p>
<p id="v111"><sup><small>111</small></sup>  Τα μαρτύριά σου εκληρονόμησα εις τον αιώνα· διότι ταύτα είναι η αγαλλίασις της καρδίας μου. </p>
<p id="v112"><sup><small>112</small></sup>  Έκλινα την καρδίαν μου εις το να κάμνω τα διατάγματά σου πάντοτε μέχρι τέλους. </p>
<p id="v113"><sup><small>113</small></sup>  Σάμεχ. Εμίσησα τους διεστραμμένους στοχασμούς· τον δε νόμον σου ηγάπησα. </p>
<p id="v114"><sup><small>114</small></sup>  Συ είσαι η σκέπη μου και η ασπίς μου· επί τον λόγον σου ελπίζω. </p>
<p id="v115"><sup><small>115</small></sup>  Απομακρύνθητε απ' εμού οι πονηρευόμενοι· διότι θέλω φυλάττει τα προστάγματα του Θεού μου. </p>
<p id="v116"><sup><small>116</small></sup>  Υποστήριζέ με κατά τον λόγον σου και θέλω ζή· και μη με καταισχύνης εις την ελπίδα μου. </p>
<p id="v117"><sup><small>117</small></sup>  Υποστήριζέ με και θέλω σωθή· και θέλω προσέχει διαπαντός εις τα διατάγματά σου. </p>
<p id="v118"><sup><small>118</small></sup>  Συ κατεπάτησας πάντας τους εκκλίνοντας από των διαταγμάτων σου· διότι ματαία είναι η δολιότης αυτών. </p>
<p id="v119"><sup><small>119</small></sup>  Αποσκυβαλίζεις πάντας τους πονηρούς της γής· διά τούτο ηγάπησα τα μαρτύριά σου. </p>
<p id="v120"><sup><small>120</small></sup>  Έφριξεν η σαρξ μου από του φόβου σου, και από των κρίσεών σου εφοβήθην. </p>
<p id="v121"><sup><small>121</small></sup>  Νγάϊν. Έκαμα κρίσιν και δικαιοσύνην· μη με παραδώσης εις τους αδικούντάς με. </p>
<p id="v122"><sup><small>122</small></sup>  Γενού εγγυητής του δούλου σου εις καλόν· ας μη με καταθλίψωσιν οι υπερήφανοι. </p>
<p id="v123"><sup><small>123</small></sup>  Οι οφθαλμοί μου απέκαμον διά την σωτηρίαν σου και διά τον λόγον της δικαιοσύνης σου. </p>
<p id="v124"><sup><small>124</small></sup>  Κάμε μετά του δούλου σου κατά το έλεός σου και δίδαξόν με τα διατάγματά σου. </p>
<p id="v125"><sup><small>125</small></sup>  Δούλος σου είμαι εγώ· συνέτισόν με, και θέλω γνωρίσει τα μαρτύριά σου. </p>
<p id="v126"><sup><small>126</small></sup>  Καιρός είναι διά να ενεργήση ο Κύριος· ηκύρωσαν τον νόμον σου. </p>
<p id="v127"><sup><small>127</small></sup>  Διά τούτο ηγάπησα τα προστάγματά σου υπέρ χρυσίον, και υπέρ χρυσίον καθαρόν. </p>
<p id="v128"><sup><small>128</small></sup>  Διά τούτο εγνώρισα ορθάς πάσας τας εντολάς σου περί παντός πράγματος· και εμίσησα πάσαν οδόν ψεύδους. </p>
<p id="v129"><sup><small>129</small></sup>  Πε. Θαυμαστά είναι τα μαρτύριά σου· διά τούτο εφύλαξεν αυτά η ψυχή μου. </p>
<p id="v130"><sup><small>130</small></sup>  Η φανέρωσις των λόγων σου φωτίζει· συνετίζει τους απλούς. </p>
<p id="v131"><sup><small>131</small></sup>  Ήνοιξε το στόμα μου και ανεστέναξα· διότι επεθύμησα τα προστάγματά σου. </p>
<p id="v132"><sup><small>132</small></sup>  Επίβλεψον επ' εμέ και ελέησόν με, καθώς συνειθίζεις προς τους αγαπώντας το όνομά σου. </p>
<p id="v133"><sup><small>133</small></sup>  Στερέωσον τα βήματά μου εις τον λόγον σου· και ας μη με κατακυριεύση μηδεμία ανομία. </p>
<p id="v134"><sup><small>134</small></sup>  Λύτρωσόν με από καταδυναστείας ανθρώπων, και θέλω φυλάττει τας εντολάς σου. </p>
<p id="v135"><sup><small>135</small></sup>  Επίφανον το πρόσωπόν σου επί τον δούλον σου, και δίδαξόν με τα διατάγματά σου. </p>
<p id="v136"><sup><small>136</small></sup>  Ρύακας υδάτων κατεβίβασαν οι οφθαλμοί μου, επειδή δεν φυλάττουσι τον νόμον σου. </p>
<p id="v137"><sup><small>137</small></sup>  Τσάδε. Δίκαιος είσαι, Κύριε, και ευθείαι αι κρίσεις σου. </p>
<p id="v138"><sup><small>138</small></sup>  Τα μαρτύριά σου, τα οποία διέταξας, είναι δικαιοσύνη και υπερτάτη αλήθεια. </p>
<p id="v139"><sup><small>139</small></sup>  Ο ζήλος μου με κατέφαγε, διότι ελησμόνησαν τους λόγους σου οι εχθροί μου. </p>
<p id="v140"><sup><small>140</small></sup>  Ο λόγος σου είναι κεκαθαρισμένος σφόδρα· διά τούτο ο δούλός σου αγαπά αυτόν. </p>
<p id="v141"><sup><small>141</small></sup>  Μικρός είμαι και εξουδενωμένος· δεν ελησμόνησα όμως τας εντολάς σου. </p>
<p id="v142"><sup><small>142</small></sup>  Η δικαιοσύνη σου είναι δικαιοσύνη εις τον αιώνα, και ο νόμος σου αλήθεια. </p>
<p id="v143"><sup><small>143</small></sup>  Θλίψεις και στενοχωρίαι με εύρηκαν· τα προστάγματά σου όμως είναι η χαρά μου. </p>
<p id="v144"><sup><small>144</small></sup>  Τα μαρτύριά σου είναι δικαιοσύνη εις τον αιώνα· Συνέτισόν με και θέλω ζήσει. </p>
<p id="v145"><sup><small>145</small></sup>  Κοφ. Έκραξα εν όλη καρδία· άκουσόν μου, Κύριε, και θέλω φυλάξει τα διατάγματά σου. </p>
<p id="v146"><sup><small>146</small></sup>  Έκραξα προς σέ· σώσον με, και θέλω φυλάξει τα μαρτύριά σου. </p>
<p id="v147"><sup><small>147</small></sup>  Προέλαβον την αυγήν και έκραξα· ήλπισα επί τον λόγον σου. </p>
<p id="v148"><sup><small>148</small></sup>  Οι οφθαλμοί μου προλαμβάνουσι τας νυκτοφυλακάς, διά να μελετώ εις τον λόγον σου. </p>
<p id="v149"><sup><small>149</small></sup>  Άκουσον της φωνής μου κατά το έλεός σου· ζωοποίησόν με, Κύριε, κατά την κρίσιν σου. </p>
<p id="v150"><sup><small>150</small></sup>  Επλησίασαν οι ακολουθούντες την πονηρίαν· εξέκλιναν από του νόμου σου. </p>
<p id="v151"><sup><small>151</small></sup>  Συ, Κύριε, είσαι πλησίον, και πάντα τα προστάγματά σου είναι αλήθεια. </p>
<p id="v152"><sup><small>152</small></sup>  Προ πολλού εγνώρισα εκ των μαρτυρίων σου, ότι εις τον αιώνα εθεμελίωσας αυτά. </p>
<p id="v153"><sup><small>153</small></sup>  Ρες. Ιδέ την θλίψιν μου και ελευθέρωσόν με· διότι δεν ελησμόνησα τον νόμον σου. </p>
<p id="v154"><sup><small>154</small></sup>  Δίκασον την δίκην μου και λύτρωσόν με· ζωοποίησόν με κατά τον λόγον σου. </p>
<p id="v155"><sup><small>155</small></sup>  Μακράν από ασεβών η σωτηρία· διότι δεν εκζητούσι τα διατάγματά σου. </p>
<p id="v156"><sup><small>156</small></sup>  Μεγάλοι οι οικτιρμοί σου, Κύριε· ζωοποίησόν με κατά τας κρίσεις σου. </p>
<p id="v157"><sup><small>157</small></sup>  Πολλοί είναι οι καταδιώκοντές με και οι θλίβοντές με· αλλ' από των μαρτυρίων σου δεν εξέκλινα. </p>
<p id="v158"><sup><small>158</small></sup>  Είδον τους παραβάτας και εταράχθην· διότι δεν εφύλαξαν τον λόγον σου. </p>
<p id="v159"><sup><small>159</small></sup>  Ιδέ πόσον αγαπώ τας εντολάς σου· Κύριε, ζωοποίησόν με κατά το έλεός σου. </p>
<p id="v160"><sup><small>160</small></sup>  Το κεφάλαιον του λόγου σου είναι η αλήθεια· και εις τον αιώνα μένουσι πάσαι αι κρίσεις της δικαιοσύνης σου. </p>
<p id="v161"><sup><small>161</small></sup>  Σχίν. Άρχοντες με κατεδίωξαν αναιτίως· αλλ' η καρδία μου τρέμει από του λόγου σου. </p>
<p id="v162"><sup><small>162</small></sup>  Αγάλλομαι εις τον λόγον σου, ως ο ευρίσκων λάφυρα πολλά. </p>
<p id="v163"><sup><small>163</small></sup>  Μισώ και βδελύττομαι το ψεύδος· τον νόμον σου αγαπώ. </p>
<p id="v164"><sup><small>164</small></sup>  Επτάκις της ημέρας σε αινώ, διά τας κρίσεις της δικαιοσύνης σου. </p>
<p id="v165"><sup><small>165</small></sup>  Ειρήνην πολλήν έχουσιν οι αγαπώντες τον νόμον σου· και εις αυτούς δεν υπάρχει πρόσκομμα. <sup id="cite2"><a href="#fn2">[2]</a></sup></p>
<p id="v166"><sup><small>166</small></sup>  Ήλπισα επί την σωτηρίαν σου, Κύριε· και έπραξα τα προστάγματά σου. </p>
<p id="v167"><sup><small>167</small></sup>  Εφύλαξεν η ψυχή μου τα μαρτύριά σου· και ηγάπησα αυτά σφόδρα. </p>
<p id="v168"><sup><small>168</small></sup>  Εφύλαξα τας εντολάς σου και τα μαρτύριά σου· διότι πάσαι αι οδοί μου είναι ενώπιόν σου. </p>
<p id="v169"><sup><small>169</small></sup>  Ταυ. Ας πλησιάση η κραυγή μου ενώπιόν σου, Κύριε· συνέτισόν με κατά τον λόγον σου. </p>
<p id="v170"><sup><small>170</small></sup>  Ας έλθη η δέησίς μου ενώπιόν σου· λύτρωσόν με κατά τον λόγον σου. </p>
<p id="v171"><sup><small>171</small></sup>  Τα χείλη μου θέλουσι προφέρει ύμνον, όταν με διδάξης τα διατάγματά σου. </p>
<p id="v172"><sup><small>172</small></sup>  Η γλώσσα μου θέλει λαλεί τον λόγον σου· διότι πάντα τα προστάγματά σου είναι δικαιοσύνη. <sup id="cite3"><a href="#fn3">[3]</a></sup></p>
<p id="v173"><sup><small>173</small></sup>  Ας ήναι η χειρ σου εις βοήθειάν μου· διότι εξέλεξα τας εντολάς σου. </p>
<p id="v174"><sup><small>174</small></sup>  Επεθύμησα την σωτηρίαν σου, Κύριε· και ο νόμος σου είναι τρυφή μου. </p>
<p id="v175"><sup><small>175</small></sup>  Ας ζήση η ψυχή μου και θέλει σε αινεί· και αι κρίσεις σου ας με βοηθώσι. </p>
<p id="v176"><sup><small>176</small></sup>  Περιεπλανήθην ως πρόβατον απολωλός· ζήτησον τον δούλον σου· διότι δεν ελησμόνησα τα προστάγματά σου. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/el/Bible/Psalms/118">Ψαλμοί - Κεφάλαιο 118</a></td>
        <td><a href="/el/Bible/Psalms/Index">Δείκτης</a></td>
        <td><a href="/el/Bible/Psalms/120">Ψαλμοί - Κεφάλαιο 120</a></td>
      </tr>
    </tbody>
  </table>
</figure>
<h2>Παραπομπές</h2>
<div>
<ol>
  <li id="fn1"><a href="#cite1">↑</a> 119:103 <i>Πνευματική γεύση</i>: <a href="/el/The_Urantia_Book/2#p7_6">ΒΟ 2:7.6</a>. </li>
  <li id="fn2"><a href="#cite2">↑</a> 119:165 <i>Μεγάλη ειρήνη στους λάτρεις του δικαίου</i>: <a href="/el/The_Urantia_Book/131#p2_12">ΒΟ 131:2.12</a>.  <i>Διαρκής ειρήνη</i>: <a href="/el/The_Urantia_Book/5#p4_2">ΒΟ 5:4.2</a>. </li>
  <li id="fn3"><a href="#cite3">↑</a> 119:172 <i># 2 Οι νόμοι του Θεού είναι δίκαιοι</i>: <a href="/el/The_Urantia_Book/4#p1_3">ΒΟ 4:1.3</a>. </li>
  <li id="fn4"><a href="#cite4">↑</a> 119:67 <i>Μέρος 1: Πριν ταλαιπωρηθεί, παραπλανήθηκε</i>: <a href="/el/The_Urantia_Book/148#p5_5">ΒΟ 148:5.5</a>. </li>
  <li id="fn5"><a href="#cite5">↑</a> 119:71 <i>Μέρος 2: Η θλίψη είναι καλή για μένα</i>: <a href="/el/The_Urantia_Book/148#p5_5">ΒΟ 148:5.5</a>. </li>
  <li id="fn6"><a href="#cite6">↑</a> 119:89-90 <i>Λόγος που εγκαθίσταται στον ουρανό</i>: <a href="/el/The_Urantia_Book/4#p1_3">ΒΟ 4:1.3</a>. </li>
  <li id="fn7"><a href="#cite7">↑</a> 119:93 <i>Ζωτική σπίθα-μυστήριο ζωής</i>: <a href="/el/The_Urantia_Book/36#p3_4">ΒΟ 36:3.4</a>. </li>
</ol>
</div>
