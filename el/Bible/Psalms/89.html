<!--
title: Ψαλμοί - Κεφάλαιο 89
description: 
published: true
date: 2022-8-14T13:24:11Z
tags: 
editor: ckeditor
dateCreated: 2022-8-14T13:24:11Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/el/Bible/Psalms/88">Ψαλμοί - Κεφάλαιο 88</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/el/Bible/Psalms/Index">Δείκτης</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/el/Bible/Psalms/90">Ψαλμοί - Κεφάλαιο 90</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  «Μασχίλ του Εθάν του Εζραΐτου.» Τα ελέη του Κυρίου εις τον αιώνα θέλω ψάλλει· διά του στόματός μου θέλω αναγγέλλει την αλήθειάν σου εις γενεάν και γενεάν. </p>
<p id="v2"><sup><small>2</small></sup>  Διότι είπα, το έλεός σου θέλει θεμελιωθή εις τον αιώνα· εν τοις ουρανοίς θέλεις στερεώσει την αλήθειάν σου. </p>
<p id="v3"><sup><small>3</small></sup>  Έκαμα διαθήκην μετά του εκλεκτού μου· ώμοσα προς Δαβίδ τον δούλον μου· </p>
<p id="v4"><sup><small>4</small></sup>  Διαπαντός θέλω στερεώσει το σπέρμα σου, και θέλω οικοδομήσει τον θρόνον σου εις γενεάν και γενεάν. Διάψαλμα. </p>
<p id="v5"><sup><small>5</small></sup>  Και οι ουρανοί θέλουσιν υμνεί τα θαυμάσιά σου, Κύριε· και η αλήθειά σου θέλει εξυμνείσθαι εν τη συνάξει των αγίων. </p>
<p id="v6"><sup><small>6</small></sup>  Διότι τις εν τω ουρανώ δύναται να εξισωθή με τον Κύριον; Τις μεταξύ των υιών των δυνατών δύναται να ομοιωθή με τον Κύριον; <sup id="cite1"><a href="#fn1">[1]</a></sup></p>
<p id="v7"><sup><small>7</small></sup>  Ο Θεός είναι φοβερός σφόδρα εν τη βουλή των αγίων και σεβαστός εν πάσι τοις κύκλω αυτού. <sup id="cite2"><a href="#fn2">[2]</a></sup></p>
<p id="v8"><sup><small>8</small></sup>  Κύριε Θεέ των δυνάμεων, τις όμοιός σου; δυνατός είσαι, Κύριε, και η αλήθειά σου είναι κύκλω σου. </p>
<p id="v9"><sup><small>9</small></sup>  Συ δεσπόζεις την έπαρσιν της θαλάσσης· όταν σηκόνωνται τα κύματα αυτής, συ ταπεινόνεις αυτά. </p>
<p id="v10"><sup><small>10</small></sup>  Συ συνέτριψας την Ραάβ ως τραυματίαν· διά του βραχίονος της δυνάμεώς σου διεσκόρπισας τους εχθρούς σου. </p>
<p id="v11"><sup><small>11</small></sup>  Σού είναι οι ουρανοί και σου η γη την οικουμένην και το πλήρωμα αυτής, συ εθεμελίωσας αυτά. </p>
<p id="v12"><sup><small>12</small></sup>  Τον βορράν και τον νότον, συ έκτισας αυτούς· Θαβώρ και Αερμών εις το όνομά σου θέλουσιν αγάλλεσθαι. </p>
<p id="v13"><sup><small>13</small></sup>  Έχεις ισχυρόν τον βραχίονα· κραταιά είναι η χειρ σου· υψηλή η δεξιά σου. </p>
<p id="v14"><sup><small>14</small></sup>  Η δικαιοσύνη και η κρίσις είναι η βάσις του θρόνου σου· το έλεος και η αλήθεια θέλουσι προπορεύεσθαι έμπροσθεν του προσώπου σου. <sup id="cite6"><a href="#fn6">[6]</a></sup></p>
<p id="v15"><sup><small>15</small></sup>  Μακάριος ο λαός ο γινώσκων αλαλαγμόν· θέλουσι περιπατεί, Κύριε, εν τω φωτί του προσώπου σου. </p>
<p id="v16"><sup><small>16</small></sup>  Εις το όνομά σου θέλουσιν αγάλλεσθαι όλην την ημέραν· και εις την δικαιοσύνην σου θέλουσιν υψωθή. </p>
<p id="v17"><sup><small>17</small></sup>  Διότι συ είσαι το καύχημα της δυνάμεως αυτών· και διά της ευμενείας σου θέλει υψωθή το κέρας ημών. </p>
<p id="v18"><sup><small>18</small></sup>  Διότι ο Κύριος είναι η ασπίς ημών· και ο Άγιος του Ισραήλ ο βασιλεύς ημών. <sup id="cite3"><a href="#fn3">[3]</a></sup></p>
<p id="v19"><sup><small>19</small></sup>  Ελάλησας τότε δι' οράματος προς τον όσιόν σου και είπας· έθεσα βοήθειαν επί τον δυνατόν· ύψωσα εκλεκτόν εκ του λαού· </p>
<p id="v20"><sup><small>20</small></sup>  Εύρηκα Δαβίδ τον δούλον μου· με το έλαιον το άγιόν μου έχρισα αυτόν· </p>
<p id="v21"><sup><small>21</small></sup>  η χειρ μου θέλει στερεόνει αυτόν· και ο βραχίων μου θέλει ενδυναμόνει αυτόν. </p>
<p id="v22"><sup><small>22</small></sup>  δεν θέλει υπερισχύσει εχθρός κατ' αυτού· ουδέ υιός ανομίας θέλει ταλαιπωρήσει αυτόν. </p>
<p id="v23"><sup><small>23</small></sup>  Και θέλω κατακόψει απ' έμπροσθεν αυτού τους εχθρούς αυτού· και τους μισούντας αυτόν θέλω κατατροπώσει. </p>
<p id="v24"><sup><small>24</small></sup>  Η δε αλήθειά μου και το έλεός μου θέλουσιν είσθαι μετ' αυτού· και εν τω ονόματί μου θέλει υψωθή το κέρας αυτού. </p>
<p id="v25"><sup><small>25</small></sup>  Και θέλω θέσει την χείρα αυτού επί την θάλασσαν, και επί τους ποταμούς την δεξιάν αυτού. </p>
<p id="v26"><sup><small>26</small></sup>  Αυτός θέλει κράξει προς εμέ, Πατήρ μου είσαι, Θεός μου και πέτρα της σωτηρίας μου. <sup id="cite4"><a href="#fn4">[4]</a></sup> <sup id="cite5"><a href="#fn5">[5]</a></sup></p>
<p id="v27"><sup><small>27</small></sup>  Εγώ βεβαίως θέλω κάμει αυτόν πρωτότοκόν μου, Ύψιστον επί τους βασιλείς της γης. </p>
<p id="v28"><sup><small>28</small></sup>  Διαπαντός θέλω φυλάττει εις αυτόν το έλεός μου, και η διαθήκη μου θέλει είσθαι στερεά μετ' αυτού. </p>
<p id="v29"><sup><small>29</small></sup>  Και θέλω κάμει να διαμένη το σπέρμα αυτού εις τον αιώνα, και ο θρόνος αυτού ως αι ημέραι του ουρανού. </p>
<p id="v30"><sup><small>30</small></sup>  Εάν εγκαταλίπωσιν οι υιοί αυτού τον νόμον μου και εις τας κρίσεις μου δεν περιπατήσωσιν· </p>
<p id="v31"><sup><small>31</small></sup>  Εάν παραβώσι τα διατάγματά μου και δεν φυλάξωσι τας εντολάς μου· </p>
<p id="v32"><sup><small>32</small></sup>  Τότε θέλω επισκεφθή με ράβδον τας παραβάσεις αυτών και με πληγάς τας παρανομίας αυτών. </p>
<p id="v33"><sup><small>33</small></sup>  Το έλεός μου όμως δεν θέλω αφαιρέσει απ' αυτού, ουδέ θέλω ψευσθή κατά της αληθείας μου. </p>
<p id="v34"><sup><small>34</small></sup>  Δεν θέλω παραβή την διαθήκην μου, ουδέ θέλω αθετήσει ό,τι εξήλθεν εκ των χειλέων μου. </p>
<p id="v35"><sup><small>35</small></sup>  Άπαξ ώμοσα εις την αγιότητά μου, ότι δεν θέλω ψευσθή προς τον Δαβίδ. </p>
<p id="v36"><sup><small>36</small></sup>  Το σπέρμα αυτού θέλει διαμένει εις τον αιώνα και ο θρόνος αυτού ως ο ήλιος, ενώπιόν μου· </p>
<p id="v37"><sup><small>37</small></sup>  Ως η σελήνη θέλει στερεωθή εις τον αιώνα και μάρτυς πιστός εν τω ουρανώ. Διάψαλμα. </p>
<p id="v38"><sup><small>38</small></sup>  Αλλά συ απέβαλες και εβδελύχθης, ωργίσθης κατά του χριστού σου· </p>
<p id="v39"><sup><small>39</small></sup>  ηκύρωσας την διαθήκην του δούλου σου· εβεβήλωσας το διάδημα αυτού έως της γης. </p>
<p id="v40"><sup><small>40</small></sup>  Κατέβαλες πάντας τους φραγμούς αυτού· ηφάνισας τα οχυρώματα αυτού· </p>
<p id="v41"><sup><small>41</small></sup>  διαρπάζουσιν αυτόν πάντες οι διαβαίνοντες την οδόν· κατεστάθη όνειδος εις τους γείτονας αυτού. </p>
<p id="v42"><sup><small>42</small></sup>  Ύψωσας την δεξιάν των εναντίων αυτού· εύφρανας πάντας τους εχθρούς αυτού· </p>
<p id="v43"><sup><small>43</small></sup>  ήμβλυνας μάλιστα το κοπτερόν της ρομφαίας αυτού και δεν εστερέωσας αυτόν εν τη μάχη· </p>
<p id="v44"><sup><small>44</small></sup>  Έπαυσας την δόξαν αυτού και τον θρόνον αυτού έρριψας κατά γης. </p>
<p id="v45"><sup><small>45</small></sup>  Ωλιγόστευσας τας ημέρας της νεότητος αυτού· ενέδυσας αυτόν με αισχύνην. Διάψαλμα. </p>
<p id="v46"><sup><small>46</small></sup>  Έως πότε, Κύριε; θέλεις κρύπτεσθαι διαπαντός; θέλει καίεσθαι ως πυρ η οργή σου; </p>
<p id="v47"><sup><small>47</small></sup>  Μνήσθητι πόσον βραχύς είναι ο καιρός μου, εν τίνι ματαιότητι εποίησας πάντας τους υιούς των ανθρώπων. </p>
<p id="v48"><sup><small>48</small></sup>  Τις άνθρωπος θέλει ζήσει και δεν θέλει ιδεί θάνατον; τις θέλει λυτρώσει την ψυχήν αυτού εκ της χειρός του άδου; Διάψαλμα. </p>
<p id="v49"><sup><small>49</small></sup>  Που είναι τα ελέη σου τα αρχαία, Κύριε, τα οποία ώμοσας προς τον Δαβίδ εν τη αληθεία σου; </p>
<p id="v50"><sup><small>50</small></sup>  Μνήσθητι, Κύριε, του ονειδισμού των δούλων σου, τον οποίον φέρω εν τω κόλπω μου υπό τοσούτων πολυαρίθμων λαών· </p>
<p id="v51"><sup><small>51</small></sup>  με τον οποίον ωνείδισαν οι εχθροί σου, Κύριε· με τον οποίον ωνείδισαν τα ίχνη του χριστού σου. </p>
<p id="v52"><sup><small>52</small></sup>  Ευλογητός Κύριος εις τον αιώνα. Αμήν, και αμήν. </p>
<h2>Παραπομπές</h2>
<div>
<ol>
  <li id="fn1"><a href="#cite1">↑</a> 89:6 <i>Μέρος 2: Ποιος μπορεί να συγκρίνει</i>: <a href="/el/The_Urantia_Book/97#p1_7">ΒΟ 97:1.7</a>. </li>
  <li id="fn2"><a href="#cite2">↑</a> 89:7 <i>Συναθροίσεις του Παραδείσου</i>: <a href="/el/The_Urantia_Book/43#p9_1">ΒΟ 43:9.1</a>. </li>
  <li id="fn3"><a href="#cite3">↑</a> 89:18 <i>Μέρος 7: Γιατί είναι ο βασιλιάς μας</i>: <a href="/el/The_Urantia_Book/137#p8_4">ΒΟ 137:8.4</a>. </li>
  <li id="fn4"><a href="#cite4">↑</a> 89:26 <i>Αποκαλώντας τον Θεό «Πατέρα μας»</i>: <a href="/el/The_Urantia_Book/1#p1_5">ΒΟ 1:1.5</a>.  <i>Αποκαλώντας τον Θεό «Πατέρα μας»</i>: <a href="/el/The_Urantia_Book/1#p1_1">ΒΟ 1:1.1</a>.  <i>Απόγονος του Θεού</i>: <a href="/el/The_Urantia_Book/1#p3_1">ΒΟ 1:3.1</a>. </li>
  <li id="fn5"><a href="#cite5">↑</a> 89:26-27 <i>Ο Θεός είναι ο πατέρας μας</i>: <a href="/el/The_Urantia_Book/149#p6_8">ΒΟ 149:6.8</a>.  <i>Ο Θεός είναι ο Πατέρας ΜΟΥ</i>: <a href="/el/The_Urantia_Book/131#p10_5">ΒΟ 131:10.5</a>.  <i>Ο Θεός είναι ο πατέρας μας</i>: <a href="/el/The_Urantia_Book/141#p4_2">ΒΟ 141:4.2</a>.  <i>Σχέση πατέρα-παιδιού</i>: <a href="/el/The_Urantia_Book/131#p10_8">ΒΟ 131:10.8</a>.  <i>Θεός: Πατέρας όλων των ανθρώπων</i>: <a href="/el/The_Urantia_Book/194#p4_6">ΒΟ 194:4.6</a>.  <i>Σχέση πατέρα-παιδιού</i>: <a href="/el/The_Urantia_Book/131#p10_6">ΒΟ 131:10.6</a>. </li>
  <li id="fn6"><a href="#cite6">↑</a> 89:14 <i>Θεός της δικαιοσύνης</i>: <a href="/el/The_Urantia_Book/96#p6_3">ΒΟ 96:6.3</a>. </li>
</ol>
</div>
