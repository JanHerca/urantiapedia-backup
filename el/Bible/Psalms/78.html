<!--
title: Ψαλμοί - Κεφάλαιο 78
description: 
published: true
date: 2023-11-8T20:18:10Z
tags: bible, bible—psalms
editor: ckeditor
dateCreated: 2022-8-14T13:24:11Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/el/Bible/Psalms/77">
          <span class="mdi mdi-arrow-left-drop-circle"></span><span class="pl-2">Ψαλμοί - Κεφάλαιο 77</span>
        </a>
        </td>
        <td>
        <a href="/el/Bible/Psalms/Index">
          <span class="mdi mdi-book-open-variant"></span><span class="pl-2">Δείκτης</span>
        </a>
        </td>
        <td>
        <a href="/el/Bible/Psalms/79">
          <span class="pr-2">Ψαλμοί - Κεφάλαιο 79</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  «Μασχίλ του Ασάφ.» Άκουσον, λαέ μου, τον νόμον μου· κλίνατε τα ώτα σας εις τα λόγια του στόματός μου. </p>
<p id="v2"><sup><small>2</small></sup>  Θέλω ανοίξει εν παραβολή το στόμα μου· θέλω προφέρει πράγματα αξιομνημόνευτα, τα απ' αρχής· </p>
<p id="v3"><sup><small>3</small></sup>  όσα ηκούσαμεν και εγνωρίσαμεν και οι πατέρες ημών διηγήθησαν εις ημάς. </p>
<p id="v4"><sup><small>4</small></sup>  Δεν θέλομεν κρύψει αυτά από των τέκνων αυτών εις την επερχομένην γενεάν, διηγούμενοι τους επαίνους του Κυρίου και την δύναμιν αυτού και τα θαυμάσια αυτού, τα οποία έκαμε. </p>
<p id="v5"><sup><small>5</small></sup>  Και έστησε μαρτύριον εν τω Ιακώβ και νόμον έθεσεν εν τω Ισραήλ, τα οποία προσέταξεν εις τους πατέρας ημών, να κάμνωσιν αυτά γνωστά εις τα τέκνα αυτών· </p>
<p id="v6"><sup><small>6</small></sup>  διά να γνωρίζη αυτά η γενεά η επερχομένη, οι υιοί οι μέλλοντες να γεννηθώσι· και αυτοί, όταν αναστηθώσι, να διηγώνται εις τα τέκνα αυτών· </p>
<p id="v7"><sup><small>7</small></sup>  διά να θέσωσιν επί τον Θεόν την ελπίδα αυτών, και να μη λησμονώσι τα έργα του Θεού, αλλά να φυλάττωσι τας εντολάς αυτού· </p>
<p id="v8"><sup><small>8</small></sup>  και να μη γείνωσιν, ως οι πατέρες αυτών, γενεά διεστραμμένη και απειθής· γενεά, ήτις δεν εφύλαξεν ευθείαν την καρδίαν αυτής, και δεν εστάθη πιστόν μετά του Θεού το πνεύμα αυτής· </p>
<p id="v9"><sup><small>9</small></sup>  ως οι υιοί του Εφραΐμ, οίτινες ώπλισμένοι, βαστάζοντες τόξα, εστράφησαν οπίσω την ημέραν της μάχης. </p>
<p id="v10"><sup><small>10</small></sup>  Δεν εφύλαξαν την διαθήκην του Θεού, και εν τω νόμω αυτού δεν ηθέλησαν να περιπατώσι· </p>
<p id="v11"><sup><small>11</small></sup>  και ελησμόνησαν τα έργα αυτού και τα θαυμάσια αυτού, τα οποία έδειξεν εις αυτούς. </p>
<p id="v12"><sup><small>12</small></sup>  Έμπροσθεν των πατέρων αυτών έκαμε θαυμάσια, εν τη γη της Αιγύπτου, τη πεδιάδι Τάνεως. </p>
<p id="v13"><sup><small>13</small></sup>  Διέσχισε την θάλασσαν και διεπέρασεν αυτούς και έστησε τα ύδατα ως σωρόν· </p>
<p id="v14"><sup><small>14</small></sup>  και ώδήγησεν αυτούς την ημέραν εν νεφέλη και όλην την νύκτα εν φωτί πυρός. </p>
<p id="v15"><sup><small>15</small></sup>  Διέσχισε πέτρας εν τη ερήμω και επότισεν αυτούς ως εκ μεγάλων αβύσσων· </p>
<p id="v16"><sup><small>16</small></sup>  και εξήγαγε ρύακας εκ της πέτρας και κατεβίβασεν ύδατα ως ποταμούς. </p>
<p id="v17"><sup><small>17</small></sup>  Αλλ' αυτοί εξηκολούθουν έτι αμαρτάνοντες εις αυτόν, παροξύνοντες τον Ύψιστον εν ανύδρω τόπω· <sup id="cite1"><a href="#fn1">[1]</a></sup></p>
<p id="v18"><sup><small>18</small></sup>  και επείρασαν τον Θεόν εν τη καρδία αυτών, ζητούντες βρώσιν κατά την όρεξιν αυτών· </p>
<p id="v19"><sup><small>19</small></sup>  και ελάλησαν κατά του Θεού, λέγοντες, Μήπως δύναται ο Θεός να ετοιμάση τράπεζαν εν τη ερήμω; </p>
<p id="v20"><sup><small>20</small></sup>  Ιδού, επάταξε την πέτραν, και έρρευσαν ύδατα και χείμαρροι επλημμύρησαν· μήπως δύναται να δώση και άρτον; ή να ετοιμάση κρέας εις τον λαόν αυτού; </p>
<p id="v21"><sup><small>21</small></sup>  Διά τούτο ήκουσεν ο Κύριος και ωργίσθη· και πυρ εξήφθη κατά του Ιακώβ, έτι δε και οργή ανέβη κατά του Ισραήλ· </p>
<p id="v22"><sup><small>22</small></sup>  διότι δεν επίστευσαν εις τον Θεόν, ουδέ ήλπισαν επί την σωτηρίαν αυτού· </p>
<p id="v23"><sup><small>23</small></sup>  ενώ προσέταξε τας νεφέλας από άνωθεν και τας θύρας του ουρανού ήνοιξε, </p>
<p id="v24"><sup><small>24</small></sup>  και έβρεξεν εις αυτούς μάννα διά να φάγωσι και σίτον ουρανού έδωκεν εις αυτούς· </p>
<p id="v25"><sup><small>25</small></sup>  άρτον αγγέλων έφαγεν ο άνθρωπος· τροφήν έστειλεν εις αυτούς μέχρι χορτασμού. </p>
<p id="v26"><sup><small>26</small></sup>  Εσήκωσεν εν τω ουρανώ ανατολικόν άνεμον, και διά της δυνάμεως αυτού επέφερε τον νότον· </p>
<p id="v27"><sup><small>27</small></sup>  και έβρεξεν επ' αυτούς κρέας ως το χώμα και πετεινά πτερωτά ως την άμμον της θαλάσσης· </p>
<p id="v28"><sup><small>28</small></sup>  και έκαμε να πέσωσιν εις το μέσον του στρατοπέδου αυτών, κύκλω των σκηνών αυτών. </p>
<p id="v29"><sup><small>29</small></sup>  Και έφαγον και εχορτάσθησαν σφόδρα· και έφερεν εις αυτούς την επιθυμίαν αυτών· </p>
<p id="v30"><sup><small>30</small></sup>  δεν είχον χωρισθή από της επιθυμίας αυτών, έτι ήτο εν τω στόματι αυτών βρώσις αυτών, </p>
<p id="v31"><sup><small>31</small></sup>  και οργή του Θεού ανέβη επ' αυτούς, και εφόνευσε τους μεγαλητέρους εξ αυτών και τους εκλεκτούς του Ισραήλ κατέβαλεν. </p>
<p id="v32"><sup><small>32</small></sup>  Εν πάσι τούτοις ημάρτησαν έτι και δεν επίστευσαν εις τα θαυμάσια αυτού. </p>
<p id="v33"><sup><small>33</small></sup>  Διά τούτο συνετέλεσεν εν ματαιότητι τας ημέρας αυτών και τα έτη αυτών εν ταραχή. </p>
<p id="v34"><sup><small>34</small></sup>  Ότε εθανάτονεν αυτούς, τότε εξεζήτουν αυτόν, και επέστρεφον και από όρθρου προσέτρεχον εις τον Θεόν· </p>
<p id="v35"><sup><small>35</small></sup>  και ενεθυμούντο, ότι ο Θεός ήτο φρούριον αυτών και ο Θεός ο Ύψιστος λυτρωτής αυτών. </p>
<p id="v36"><sup><small>36</small></sup>  Αλλ' εκολάκευον αυτόν διά του στόματος αυτών και διά της γλώσσης αυτών εψεύδοντο προς αυτόν· <sup id="cite2"><a href="#fn2">[2]</a></sup></p>
<p id="v37"><sup><small>37</small></sup>  Η δε καρδία αυτών δεν ήτο ευθεία μετ' αυτού, και δεν ήσαν πιστοί εις την διαθήκην αυτού. </p>
<p id="v38"><sup><small>38</small></sup>  Αυτός όμως οικτίρμων συνεχώρησε την ανομίαν αυτών και δεν ηφάνισεν αυτούς· αλλά πολλάκις ανέστελλε τον θυμόν αυτού, και δεν διήγειρεν όλην την οργήν αυτού· </p>
<p id="v39"><sup><small>39</small></sup>  και ενεθυμήθη ότι ήσαν σάρξ· άνεμος παρερχόμενος και μη επιστρέφων. </p>
<p id="v40"><sup><small>40</small></sup>  Ποσάκις παρώξυναν αυτόν εν τη ερήμω, παρώργισαν αυτόν εν τη ανύδρω, </p>
<p id="v41"><sup><small>41</small></sup>  και εστράφησαν και επείρασαν τον Θεόν, και τον Άγιον του Ισραήλ παρώξυναν. </p>
<p id="v42"><sup><small>42</small></sup>  Δεν ενεθυμήθησαν την χείρα αυτού, την ημέραν καθ' ην ελύτρωσεν αυτούς από του εχθρού· </p>
<p id="v43"><sup><small>43</small></sup>  πως έδειξεν εν Αιγύπτω τα σημεία αυτού και τα θαυμάσια αυτού εν τη πεδιάδι Τάνεως· </p>
<p id="v44"><sup><small>44</small></sup>  και μετέβαλεν εις αίμα τους ποταμούς αυτών και τους ρύακας αυτών, διά να μη πίωσιν. </p>
<p id="v45"><sup><small>45</small></sup>  Απέστειλεν επ' αυτούς κυνόμυιαν και κατέφαγεν αυτούς, και βατράχους και εφάνισαν αυτούς. </p>
<p id="v46"><sup><small>46</small></sup>  Και παρέδωκε τους καρπούς αυτών εις τον βρούχον και τους κόπους αυτών εις την ακρίδα. </p>
<p id="v47"><sup><small>47</small></sup>  Κατηφάνισε διά της χαλάζης τας αμπέλους αυτών και τας συκαμίνους αυτών με πέτρας χαλάζης· </p>
<p id="v48"><sup><small>48</small></sup>  και παρέδωκεν εις την χάλαζαν τα κτήνη αυτών και τα ποίμνια αυτών εις τους κεραυνούς. </p>
<p id="v49"><sup><small>49</small></sup>  Απέστειλεν επ' αυτούς την έξαψιν του θυμού αυτού, την αγανάκτησιν και την οργήν και την θλίψιν, αποστέλλων αυτά δι' αγγέλων κακοποιών. </p>
<p id="v50"><sup><small>50</small></sup>  Ήνοιξεν οδόν εις την οργήν αυτού· δεν εφείσθη από του θανάτου την ψυχήν αυτών, και παρέδωκεν εις θανατικόν την ζωήν αυτών· </p>
<p id="v51"><sup><small>51</small></sup>  και επάταξε παν πρωτότοκον εν Αιγύπτω, την απαρχήν της δυνάμεως αυτών εν ταις σκηναίς του Χάμ· </p>
<p id="v52"><sup><small>52</small></sup>  και εσήκωσεν εκείθεν ως πρόβατα τον λαόν αυτού και ώδήγησεν αυτούς ως ποίμνιον εν τη ερήμω· </p>
<p id="v53"><sup><small>53</small></sup>  και ώδήγησεν αυτούς εν ασφαλεία, και δεν εδειλίασαν· τους δε εχθρούς αυτών εσκέπασεν η θάλασσα. </p>
<p id="v54"><sup><small>54</small></sup>  Και εισήγαγεν αυτούς εις το όριον της αγιότητος αυτού, το όρος τούτο, το οποίον απέκτησεν η δεξιά αυτού· </p>
<p id="v55"><sup><small>55</small></sup>  και εξεδίωξεν απ' έμπροσθεν αυτών τα έθνη και διεμοίρασεν αυτά κληρονομίαν με σχοινίον, και εν ταις σκηναίς αυτών κατώκισε τας φυλάς του Ισραήλ. </p>
<p id="v56"><sup><small>56</small></sup>  Και όμως επείρασαν και παρώξυναν τον Θεόν τον ύψιστον και δεν εφύλαξαν τα μαρτύρια αυτού· </p>
<p id="v57"><sup><small>57</small></sup>  αλλ' εστράφησαν και εφέρθησαν απίστως, ως οι πατέρες αυτών· εστράφησαν ως τόξον στρεβλόν· </p>
<p id="v58"><sup><small>58</small></sup>  και παρώργισαν αυτόν με τους υψηλούς αυτών τόπους, και με τα γλυπτά αυτών διήγειραν αυτόν εις ζηλοτυπίαν. </p>
<p id="v59"><sup><small>59</small></sup>  Ήκουσεν ο Θεός και υπερωργίσθη και εβδελύχθη σφόδρα τον Ισραήλ· </p>
<p id="v60"><sup><small>60</small></sup>  και εγκατέλιπε την σκηνήν του Σηλώ, την σκηνήν όπου κατώκησε μεταξύ των ανθρώπων· </p>
<p id="v61"><sup><small>61</small></sup>  και παρέδωκεν εις αιχμαλωσίαν την δύναμιν αυτού και την δόξαν αυτού εις χείρα εχθρού· </p>
<p id="v62"><sup><small>62</small></sup>  και παρέδωκεν εις ρομφαίαν τον λαόν αυτού και υπερωργίσθη κατά της κληρονομίας αυτού· </p>
<p id="v63"><sup><small>63</small></sup>  τους νέους αυτών κατέφαγε πυρ, και αι παρθένοι αυτών δεν ενυμφεύθησαν· </p>
<p id="v64"><sup><small>64</small></sup>  οι ιερείς αυτών έπεσον εν μαχαίρα, και αι χήραι αυτών δεν επένθησαν. </p>
<p id="v65"><sup><small>65</small></sup>  Τότε εξηγέρθη ως εξ ύπνου ο Κύριος, ως άνθρωπος δυνατός, βοών από οίνου· </p>
<p id="v66"><sup><small>66</small></sup>  και επάταξε τους εχθρούς αυτού εις τα οπίσω· όνειδος αιώνιον έθεσεν επ' αυτούς. </p>
<p id="v67"><sup><small>67</small></sup>  Και απέρριψε την σκηνήν Ιωσήφ, και την φυλήν Εφραΐμ δεν εξέλεξεν. </p>
<p id="v68"><sup><small>68</small></sup>  Αλλ' εξέλεξε την φυλήν Ιούδα, το όρος της Σιών, το οποίον ηγάπησε. </p>
<p id="v69"><sup><small>69</small></sup>  Και ωκοδόμησεν ως υψηλά παλάτια το αγιαστήριον αυτού, ως την γην την οποίαν εθεμελίωσεν εις τον αιώνα. </p>
<p id="v70"><sup><small>70</small></sup>  Και εξέλεξε Δαβίδ τον δούλον αυτού και ανέλαβεν αυτόν εκ των ποιμνίων των προβάτων· </p>
<p id="v71"><sup><small>71</small></sup>  Εξόπισθεν των θηλαζόντων προβάτων έφερεν αυτόν, διά να ποιμαίνη Ιακώβ τον λαόν αυτού και Ισραήλ την κληρονομίαν αυτού· </p>
<p id="v72"><sup><small>72</small></sup>  Και εποίμανεν αυτούς κατά την ακακίαν της καρδίας αυτού· και διά της συνέσεως των χειρών αυτού ώδήγησεν αυτούς. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/el/Bible/Psalms/77">
          <span class="mdi mdi-arrow-left-drop-circle"></span><span class="pl-2">Ψαλμοί - Κεφάλαιο 77</span>
        </a>
        </td>
        <td>
        <a href="/el/Bible/Psalms/Index">
          <span class="mdi mdi-book-open-variant"></span><span class="pl-2">Δείκτης</span>
        </a>
        </td>
        <td>
        <a href="/el/Bible/Psalms/79">
          <span class="pr-2">Ψαλμοί - Κεφάλαιο 79</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Παραπομπές</h2>
<div>
<ol>
  <li id="fn1"><a href="#cite1">↑</a> 78:17,35,56 <i>Ο Ύψιστος</i>: <a href="/el/The_Urantia_Book/93#p3_2">ΒΟ 93:3.2</a>.  <i>Ύψιστος Θεός</i>: <a href="/el/The_Urantia_Book/93#p2_3">ΒΟ 93:2.3</a>.  <i>Most Highs</i>: <a href="/el/The_Urantia_Book/43#p3_1">ΒΟ 43:3.1</a>. </li>
  <li id="fn2"><a href="#cite2">↑</a> 78:36 <i>Κολακεύουν με τα χείλη</i>: <a href="/el/The_Urantia_Book/149#p6_12">ΒΟ 149:6.12</a>. </li>
</ol>
</div>
