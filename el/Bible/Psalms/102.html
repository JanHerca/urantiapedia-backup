<!--
title: Ψαλμοί - Κεφάλαιο 102
description: 
published: true
date: 2022-10-6T9:45:47Z
tags: bible, bible—psalms
editor: ckeditor
dateCreated: 2022-8-14T13:24:11Z
-->

<figure class="table chapter-navigator">
  <table>
    <tbody>
      <tr>
        <td><a href="/el/Bible/Psalms/101">Ψαλμοί - Κεφάλαιο 101</a></td>
        <td><a href="/el/Bible/Psalms/Index">Δείκτης</a></td>
        <td><a href="/el/Bible/Psalms/103">Ψαλμοί - Κεφάλαιο 103</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  «Προσευχή του τεθλιμμένου, όταν αδημονή, και εκχέη το παράπονον αυτού ενώπιον του Κυρίου.» Κύριε, εισάκουσον της προσευχής μου, και η κραυγή μου ας έλθη προς σε. </p>
<p id="v2"><sup><small>2</small></sup>  Μη κρύψης το πρόσωπόν σου απ' εμού· καθ' ην ημέραν θλίβομαι, κλίνον προς εμέ το ωτίον σου· καθ' ην ημέραν σε επικαλούμαι, ταχέως επάκουέ μου. </p>
<p id="v3"><sup><small>3</small></sup>  Διότι εξέλιπον ως καπνός αι ημέραι μου, και τα οστά μου ως φρύγανον κατεξηράνθησαν. </p>
<p id="v4"><sup><small>4</small></sup>  Επληγώθη η καρδία μου και εξηράνθη ως χόρτος, ώστε ελησμόνησα να τρώγω τον άρτον μου. </p>
<p id="v5"><sup><small>5</small></sup>  Από φωνής του στεναγμού μου εκολλήθησαν τα οστά μου εις το δέρμα μου. </p>
<p id="v6"><sup><small>6</small></sup>  Κατεστάθην όμοιος του ερημικού πελεκάνος· έγεινα ως νυκτοκόραξ εν ταις ερήμοις. </p>
<p id="v7"><sup><small>7</small></sup>  Αγρυπνώ και είμαι ως στρουθίον μονάζον επί δώματος. </p>
<p id="v8"><sup><small>8</small></sup>  Όλην την ημέραν με ονειδίζουσιν οι εχθροί μου· οι μαινόμενοι ομνύουσι κατ' εμού. </p>
<p id="v9"><sup><small>9</small></sup>  Διότι έφαγον στάκτην ως άρτον και συνεκέρασα με δάκρυα το ποτόν μου, </p>
<p id="v10"><sup><small>10</small></sup>  Εξ αιτίας της οργής σου και της αγανακτήσεώς σου· διότι σηκώσας με έρριψας κάτω. </p>
<p id="v11"><sup><small>11</small></sup>  Αι ημέραι μου παρέρχονται ως σκιά, και εγώ εξηράνθην ως χόρτος. </p>
<p id="v12"><sup><small>12</small></sup>  Συ δε, Κύριε, εις τον αιώνα διαμένεις, και το μνημόσυνον σου εις γενεάν και γενεάν. </p>
<p id="v13"><sup><small>13</small></sup>  Συ θέλεις σηκωθή, θέλεις σπλαγχνισθή την Σιών· διότι είναι καιρός να ελεήσης αυτήν, διότι ο διωρισμένος καιρός έφθασεν. </p>
<p id="v14"><sup><small>14</small></sup>  Επειδή οι δούλοι σου αρέσκονται εις τους λίθους αυτής και σπλαγχνίζονται το χώμα αυτής. </p>
<p id="v15"><sup><small>15</small></sup>  Τότε τα έθνη θέλουσι φοβηθή το όνομα του Κυρίου, και πάντες οι βασιλείς της γης την δόξαν σου. </p>
<p id="v16"><sup><small>16</small></sup>  Όταν ο Κύριος οικοδομήση την Σιών θέλει φανή εν τη δόξα αυτού. </p>
<p id="v17"><sup><small>17</small></sup>  Θέλει επιβλέψει επί την προσευχήν των εγκαταλελειμμένων και δεν θέλει καταφρονήσει την δέησιν αυτών. <sup id="cite1"><a href="#fn1">[1]</a></sup></p>
<p id="v18"><sup><small>18</small></sup>  Τούτο θέλει γραφθή διά την γενεάν την επερχομένην· και ο λαός, όστις θέλει δημιουργηθή, θέλει αινεί τον Κύριον. </p>
<p id="v19"><sup><small>19</small></sup>  Διότι έκυψεν εκ του ύψους του αγιαστηρίου αυτού, εξ ουρανού επέβλεψεν ο Κύριος επί την γην, </p>
<p id="v20"><sup><small>20</small></sup>  διά να ακούση τον στεναγμόν των δεσμίων, διά να λύση τους καταδεδικασμένους εις θάνατον· </p>
<p id="v21"><sup><small>21</small></sup>  διά να κηρύττωσιν εν Σιών το όνομα του Κυρίου και την αίνεσιν αυτού εν Ιερουσαλήμ, </p>
<p id="v22"><sup><small>22</small></sup>  όταν συναχθώσιν ομού οι λαοί και αι βασιλείαι, διά να δουλεύσωσι τον Κύριον. </p>
<p id="v23"><sup><small>23</small></sup>  Ηδυνάτισεν εν τη οδώ την ισχύν μου· συνέτεμε τας ημέρας μου. </p>
<p id="v24"><sup><small>24</small></sup>  Εγώ είπα, μη με αρπάσης, Θεέ μου, εν τω ημίσει των ημερών μου· τα έτη σου είναι εις γενεάς γενεών. </p>
<p id="v25"><sup><small>25</small></sup>  Κατ' αρχάς συ, Κύριε, την γην εθεμελίωσας, και έργα των χειρών σου είναι οι ουρανοί. <sup id="cite2"><a href="#fn2">[2]</a></sup></p>
<p id="v26"><sup><small>26</small></sup>  Αυτοί θέλουσιν απολεσθή, συ δε διαμένεις· και πάντες ως ιμάτιον θέλουσι παλαιωθή· ως περιένδυμα θέλεις τυλίξει αυτούς, και θέλουσιν αλλαχθή· </p>
<p id="v27"><sup><small>27</small></sup>  συ όμως είσαι ο αυτός, και τα έτη σου δεν θέλουσιν εκλείψει. </p>
<p id="v28"><sup><small>28</small></sup>  Οι υιοί των δούλων σου θέλουσι κατοικεί, και το σπέρμα αυτών θέλει διαμένει ενώπιόν σου. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/el/Bible/Psalms/101">Ψαλμοί - Κεφάλαιο 101</a></td>
        <td><a href="/el/Bible/Psalms/Index">Δείκτης</a></td>
        <td><a href="/el/Bible/Psalms/103">Ψαλμοί - Κεφάλαιο 103</a></td>
      </tr>
    </tbody>
  </table>
</figure>
<h2>Παραπομπές</h2>
<div>
<ol>
  <li id="fn1"><a href="#cite1">↑</a> 102:17 <i>Ο Θεός ακούει τις κραυγές των απόρων</i>: <a href="/el/The_Urantia_Book/146#p2_9">ΒΟ 146:2.9</a>. </li>
  <li id="fn2"><a href="#cite2">↑</a> 102:25 <i>Δημιουργία του Μιχαήλ</i>: <a href="/el/The_Urantia_Book/57#p3_8">ΒΟ 57:3.8</a>.  <i>Creator Sons create</i>: <a href="/el/The_Urantia_Book/21#p2_1">ΒΟ 21:2.1</a>.  <i>Creator Sons</i>: <a href="/el/The_Urantia_Book/21#p0_1">ΒΟ 21:0.1</a>. </li>
</ol>
</div>
