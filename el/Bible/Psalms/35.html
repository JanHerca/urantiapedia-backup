<!--
title: Ψαλμοί - Κεφάλαιο 35
description: 
published: true
date: 2022-9-13T21:57:44Z
tags: 
editor: ckeditor
dateCreated: 2022-8-14T13:24:11Z
-->

<figure class="table chapter-navigator">
  <table>
    <tbody>
      <tr>
        <td><a href="/el/Bible/Psalms/34">Ψαλμοί - Κεφάλαιο 34</a></td>
        <td><a href="/el/Bible/Psalms/Index">Δείκτης</a></td>
        <td><a href="/el/Bible/Psalms/36">Ψαλμοί - Κεφάλαιο 36</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  «Ψαλμός του Δαβίδ.» Δίκασον, Κύριε, τους δικαζομένους μετ' εμού· πολέμησον τους πολεμούντάς με. </p>
<p id="v2"><sup><small>2</small></sup>  Ανάλαβε όπλον και ασπίδα και ανάστηθι εις βοήθειάν μου. </p>
<p id="v3"><sup><small>3</small></sup>  Και δράξον το δόρυ και σύγκλεισον την οδόν των καταδιωκόντων με· ειπέ εις την ψυχήν μου, Εγώ είμαι η σωτηρία σου. </p>
<p id="v4"><sup><small>4</small></sup>  Ας αισχυνθώσι και ας εντραπώσιν οι ζητούντες την ψυχήν μου· ας στραφώσιν εις τα οπίσω και ας αισχυνθώσιν οι βουλευόμενοι το κακόν μου. </p>
<p id="v5"><sup><small>5</small></sup>  Ας ήναι ως λεπτόν άχυρον κατά πρόσωπον ανέμου, και άγγελος Κυρίου ας διώκη αυτούς. </p>
<p id="v6"><sup><small>6</small></sup>  Ας ήναι η οδός αυτών σκότος και ολίσθημα, και άγγελος Κυρίου ας καταδιώκη αυτούς. </p>
<p id="v7"><sup><small>7</small></sup>  Διότι αναιτίως έκρυψαν δι' εμέ την παγίδα αυτών εν λάκκω· αναιτίως έσκαψαν αυτόν διά την ψυχήν μου. </p>
<p id="v8"><sup><small>8</small></sup>  Ας έλθη επ' αυτόν όλεθρος απροσδόκητος· και η παγίς αυτού, την οποίαν έκρυψεν, ας συλλάβη αυτόν· ας πέση εις αυτήν εν ολέθρω. </p>
<p id="v9"><sup><small>9</small></sup>  Η δε ψυχή μου θέλει αγάλλεσθαι εις τον Κύριον, θέλει χαίρει εις την σωτηρίαν αυτού. <sup id="cite1"><a href="#fn1">[1]</a></sup></p>
<p id="v10"><sup><small>10</small></sup>  Πάντα τα οστά μου θέλουσιν ειπεί, Κύριε, τις όμοιός σου, όστις ελευθερόνεις τον πτωχόν από του ισχυροτέρου αυτού, και τον πτωχόν και τον πένητα από του διαρπάζοντος αυτόν; </p>
<p id="v11"><sup><small>11</small></sup>  Σηκωθέντες μάρτυρες άδικοι, με ηρώτων περί πραγμάτων, τα οποία εγώ δεν ήξευρον· </p>
<p id="v12"><sup><small>12</small></sup>  Ανταπέδωκαν εις εμέ κακόν αντί καλού· στέρησιν εις την ψυχήν μου. </p>
<p id="v13"><sup><small>13</small></sup>  Εγώ δε, ότε αυτοί ήσαν εν θλίψει, ενεδυόμην σάκκον· εταπείνωσα εν νηστεία την ψυχήν μου· και η προσευχή μου επέστρεφεν εις τον κόλπον μου. </p>
<p id="v14"><sup><small>14</small></sup>  Εφερόμην ως προς φίλον, ως προς αδελφόν μου· έκυπτον σκυθρωπάζων, ως ο πενθών διά την μητέρα αυτού. </p>
<p id="v15"><sup><small>15</small></sup>  Αλλ' αυτοί εχάρησαν διά την συμφοράν μου και συνήχθησαν· συνήχθησαν εναντίον μου οι χαμερπείς, και εγώ δεν ήξευρον· με εξέσχιζον και δεν έπαυον· </p>
<p id="v16"><sup><small>16</small></sup>  Μετά υποκριτικών χλευαστών εν συμποσίοις έτριζον κατ' εμού τους οδόντας αυτών. </p>
<p id="v17"><sup><small>17</small></sup>  Κύριε, πότε θέλεις ιδεί; ελευθέρωσον την ψυχήν μου από του ολέθρου αυτών, την μεμονωμένην μου εκ των λεόντων. </p>
<p id="v18"><sup><small>18</small></sup>  Εγώ θέλω σε υμνεί εν μεγάλη συνάξει· μεταξύ πολυαρίθμου λαού θέλω σε υμνεί. </p>
<p id="v19"><sup><small>19</small></sup>  Ας μη χαρώσιν επ' εμέ οι εχθρευόμενοί με αδίκως· οι μισούντές με αναιτίως ας μη νεύωσι με τους οφθαλμούς. <sup id="cite2"><a href="#fn2">[2]</a></sup></p>
<p id="v20"><sup><small>20</small></sup>  Διότι δεν ελάλουν ειρήνην, αλλά εμελέτων δόλους κατά των ησυχαζόντων επί της γής· </p>
<p id="v21"><sup><small>21</small></sup>  και επλάτυναν κατ' εμού το στόμα αυτών, Λέγοντες, Εύγε, εύγε· είδεν ο οφθαλμός ημών. </p>
<p id="v22"><sup><small>22</small></sup>  Είδες, Κύριε· μη σιωπήσης· Κύριε, μη απομακρυνθής απ' εμού. </p>
<p id="v23"><sup><small>23</small></sup>  Εγέρθητι και εξύπνησον διά την κρίσιν μου, Θεέ μου και Κύριέ μου, διά την δίκην μου. </p>
<p id="v24"><sup><small>24</small></sup>  Κρίνόν με, Κύριε ο Θεός μου, κατά την δικαιοσύνην σου, και ας μη χαρώσιν επ' εμέ. </p>
<p id="v25"><sup><small>25</small></sup>  Ας μη είπωσιν εν ταις καρδίαις αυτών, Εύγε, ψυχή ημών. μηδέ ας είπωσι, Κατεπίομεν αυτόν. </p>
<p id="v26"><sup><small>26</small></sup>  Ας αισχυνθώσι και ας εντραπώσιν ομού οι επιχαίροντες εις το κακόν μου· ας ενδυθώσιν εντροπήν και όνειδος οι μεγαλαυχούντες κατ' εμού. </p>
<p id="v27"><sup><small>27</small></sup>  Ας ευφρανθώσι και ας χαρώσιν οι θέλοντες την δικαιοσύνην μου· και διαπαντός ας λέγωσιν, Ας μεγαλυνθή ο Κύριος, όστις θέλει την ειρήνην του δούλου αυτού. </p>
<p id="v28"><sup><small>28</small></sup>  Και η γλώσσα μου θέλει μελετά την δικαιοσύνην σου και τον έπαινόν σου όλην την ημέραν. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/el/Bible/Psalms/34">Ψαλμοί - Κεφάλαιο 34</a></td>
        <td><a href="/el/Bible/Psalms/Index">Δείκτης</a></td>
        <td><a href="/el/Bible/Psalms/36">Ψαλμοί - Κεφάλαιο 36</a></td>
      </tr>
    </tbody>
  </table>
</figure>
<h2>Παραπομπές</h2>
<div>
<ol>
  <li id="fn1"><a href="#cite1">↑</a> 35:9 <i>Ο Θεός είναι η χαρά της ψυχής μου</i>: <a href="/el/The_Urantia_Book/131#p2_10">ΒΟ 131:2.10</a>. </li>
  <li id="fn2"><a href="#cite2">↑</a> 35:19 <i>Μισούσαν χωρίς λόγο</i>: <a href="/el/The_Urantia_Book/180#p3_2">ΒΟ 180:3.2</a>. </li>
</ol>
</div>
