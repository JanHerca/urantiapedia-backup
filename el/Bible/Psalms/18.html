<!--
title: Ψαλμοί - Κεφάλαιο 18
description: 
published: true
date: 2022-8-14T13:24:11Z
tags: 
editor: ckeditor
dateCreated: 2022-8-14T13:24:11Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/el/Bible/Psalms/17">Ψαλμοί - Κεφάλαιο 17</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/el/Bible/Psalms/Index">Δείκτης</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/el/Bible/Psalms/19">Ψαλμοί - Κεφάλαιο 19</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  «Εις τον πρώτον μουσικόν. Ψαλμός του Δαβίδ δούλου του Κυρίου, όστις ελάλησε προς τον Κύριον τους λόγους της ωδής ταύτης, καθ' ην ημέραν ηλευθέρωσεν αυτόν ο Κύριος εκ της χειρός πάντων των εχθρών αυτού και εκ της χειρός του Σαούλ· και είπε,» Θέλω σε αγαπά, Κύριε, η ισχύς μου. </p>
<p id="v2"><sup><small>2</small></sup>  Ο Κύριος είναι πέτρα μου και φρούριόν μου και ελευθερωτής μου· Θεός μου, βράχος μου· επ' αυτόν θέλω ελπίζει· η ασπίς μου και το κέρας της σωτηρίας μου· υψηλός πύργος μου. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v3"><sup><small>3</small></sup>  Θέλω επικαλεσθή τον αξιΰμνητον Κύριον, και εκ των εχθρών μου θέλω σωθή. </p>
<p id="v4"><sup><small>4</small></sup>  Πόνοι θανάτου με περιεκύκλωσαν, και χείμαρροι ανομίας με κατετρόμαξαν· </p>
<p id="v5"><sup><small>5</small></sup>  Πόνοι του άδου με περιεκύκλωσαν, παγίδες θανάτου με έφθασαν. </p>
<p id="v6"><sup><small>6</small></sup>  Εν τη στενοχωρία μου επεκαλέσθην τον Κύριον, και προς τον Θεόν μου εβόησα. Ήκουσεν εκ του ναού αυτού της φωνής μου, και η κραυγή μου ήλθεν ενώπιον αυτού εις τα ώτα αυτού. </p>
<p id="v7"><sup><small>7</small></sup>  Τότε εσαλεύθη και έντρομος έγεινεν η γη, και τα θεμέλια των ορέων εταράχθησαν και εσαλεύθησαν, διότι ωργίσθη. </p>
<p id="v8"><sup><small>8</small></sup>  Καπνός ανέβαινεν εκ των μυκτήρων αυτού, και πυρ κατατρώγον εκ του στόματος αυτού· άνθρακες ανήφθησαν απ' αυτού. </p>
<p id="v9"><sup><small>9</small></sup>  Και έκλινε τους ουρανούς και κατέβη, και γνόφος υπό τους πόδας αυτού. </p>
<p id="v10"><sup><small>10</small></sup>  Και επέβη επί χερουβείμ και επετάσθη· και επέταξεν επί πτερύγων ανέμων. </p>
<p id="v11"><sup><small>11</small></sup>  Έθεσε το σκότος απόκρυφον τόπον αυτού· η σκηνή αυτού, πέριξ αυτού ήσαν ύδατα σκοτεινά, νέφη πυκνά των αέρων. <sup id="cite3"><a href="#fn3">[3]</a></sup></p>
<p id="v12"><sup><small>12</small></sup>  Εκ της λάμψεως της έμπροσθεν αυτού διήλθον τα νέφη αυτού, χάλαζα και άνθρακες πυρός. <sup id="cite4"><a href="#fn4">[4]</a></sup></p>
<p id="v13"><sup><small>13</small></sup>  Και εβρόντησεν εν ουρανοίς ο Κύριος, και ο Ύψιστος έδωκε την φωνήν αυτού· χάλαζα και άνθρακες πυρός. </p>
<p id="v14"><sup><small>14</small></sup>  Και απέστειλε τα βέλη αυτού και εσκόρπισεν αυτούς· και αστραπάς επλήθυνε και συνετάραξεν αυτούς. </p>
<p id="v15"><sup><small>15</small></sup>  Και εφάνησαν τα βάθη των υδάτων και ανεκαλύφθησαν τα θεμέλια της οικουμένης, από της επιτιμήσεώς σου, Κύριε, από του φυσήματος της πνοής των μυκτήρων σου. </p>
<p id="v16"><sup><small>16</small></sup>  Εξαπέστειλεν εξ ύψους· έλαβέ με· είλκυσέ με εξ υδάτων πολλών. </p>
<p id="v17"><sup><small>17</small></sup>  Ηλευθέρωσέ με εκ του δυνατού εχθρού μου, και εκ των μισούντων με, διότι ήσαν δυνατώτεροί μου. </p>
<p id="v18"><sup><small>18</small></sup>  Προέφθασάν με εν τη ημέρα της θλίψεώς μου· αλλ' ο Κύριος εστάθη το αντιστήριγμά μου· </p>
<p id="v19"><sup><small>19</small></sup>  και εξήγαγέ με εις ευρυχωρίαν· ηλευθέρωσέ με διότι ηυδόκησεν εις εμέ. </p>
<p id="v20"><sup><small>20</small></sup>  Αντήμειψέ με ο Κύριος κατά την δικαιοσύνην μου· κατά την καθαρότητα των χειρών μου ανταπέδωκεν εις εμέ. </p>
<p id="v21"><sup><small>21</small></sup>  Διότι εφύλαξα τας οδούς του Κυρίου, και δεν ησέβησα εκκλίνας από του Θεού μου. </p>
<p id="v22"><sup><small>22</small></sup>  Διότι πάσαι αι κρίσεις αυτού ήσαν έμπροσθέν μου, και τα διατάγματα αυτού δεν απεμάκρυνα απ' εμού· </p>
<p id="v23"><sup><small>23</small></sup>  και εστάθην άμεμπτος προς αυτόν, και εφυλάχθην από της ανομίας μου. </p>
<p id="v24"><sup><small>24</small></sup>  Και ανταπέδωκεν εις εμέ ο Κύριος κατά την δικαιοσύνην μου, κατά την καθαρότητα των χειρών μου έμπροσθεν των οφθαλμών αυτού. </p>
<p id="v25"><sup><small>25</small></sup>  Μετά οσίου όσιος θέλεις είσθαι· μετά ανδρός τελείου τέλειος θέλεις είσθαι· </p>
<p id="v26"><sup><small>26</small></sup>  μετά καθαρού, καθαρός θέλεις είσθαι· και μετά διεστραμμένου διεστραμμένως θέλεις φερθή. </p>
<p id="v27"><sup><small>27</small></sup>  Διότι συ θέλεις σώσει λαόν τεθλιμμένον· οφθαλμούς δε υπερηφάνων θέλεις ταπεινώσει. </p>
<p id="v28"><sup><small>28</small></sup>  Διότι συ θέλεις φωτίσει τον λύχνον μου· Κύριος ο Θεός μου θέλει φωτίσει το σκότος μου. </p>
<p id="v29"><sup><small>29</small></sup>  Διότι διά σου θέλω διασπάσει στράτευμα, και διά του Θεού μου θέλω υπερπηδήσει τείχος. </p>
<p id="v30"><sup><small>30</small></sup>  Του Θεού, η οδός αυτού είναι άμωμος· ο λόγος του Κυρίου είναι δεδοκιμασμένος· είναι ασπίς πάντων των ελπιζόντων επ' αυτόν. </p>
<p id="v31"><sup><small>31</small></sup>  Διότι τις Θεός πλην του Κυρίου; και τις φρούριον πλην του Θεού ημών; </p>
<p id="v32"><sup><small>32</small></sup>  Ο Θεός είναι ο περιζωννύων με δύναμιν, και καθιστών άμωμον την οδόν μου. </p>
<p id="v33"><sup><small>33</small></sup>  Κάμνει τους πόδας μου ως των ελάφων και με στήνει επί τους υψηλούς τόπους μου. </p>
<p id="v34"><sup><small>34</small></sup>  Διδάσκει τας χείρας μου εις πόλεμον, και έκαμε τόξον χαλκούν τους βραχίονάς μου. </p>
<p id="v35"><sup><small>35</small></sup>  Και έδωκας εις εμέ την ασπίδα της σωτηρίας σου· και η δεξιά σου με υπεστήριξε και η αγαθότης σου με εμεγάλυνεν. </p>
<p id="v36"><sup><small>36</small></sup>  Επλάτυνας τα βήματά μου υποκάτω μου, και οι πόδες μου δεν εκλονίσθησαν. </p>
<p id="v37"><sup><small>37</small></sup>  Κατεδίωξα τους εχθρούς μου και έφθασα αυτούς· και δεν επέστρεψα εωσού συνετέλεσα αυτούς. </p>
<p id="v38"><sup><small>38</small></sup>  Συνέτριψα αυτούς και δεν ηδυνήθησαν να ανεγερθώσιν· έπεσον υπό τους πόδας μου. </p>
<p id="v39"><sup><small>39</small></sup>  Και περιέζωσάς με δύναμιν εις πόλεμον· συνέκαμψας υποκάτω μου τους επανισταμένους επ' εμέ. </p>
<p id="v40"><sup><small>40</small></sup>  Και έκαμες τους εχθρούς μου να τρέψωσιν εις εμέ τα νώτα, και εξωλόθρευσα τους μισούντάς με. </p>
<p id="v41"><sup><small>41</small></sup>  Εβόησαν, και ουδείς ο σώζων· προς τον Κύριον, και δεν εισήκουσεν αυτών. </p>
<p id="v42"><sup><small>42</small></sup>  Και κατελέπτυνα αυτούς ως κόνιν κατά πρόσωπον ανέμου· απετίναξα αυτούς ως τον πηλόν των οδών. </p>
<p id="v43"><sup><small>43</small></sup>  Ηλευθέρωσάς με εκ των αντιλογιών του λαού· κατέστησάς με κεφαλήν εθνών· λαός, τον οποίον δεν εγνώρισα, εδούλευσεν εις εμέ. </p>
<p id="v44"><sup><small>44</small></sup>  Μόλις ήκουσαν, και υπήκουσαν εις εμέ· ξένοι υπετάχθησαν εις εμέ. </p>
<p id="v45"><sup><small>45</small></sup>  Ξένοι παρελύθησαν και κατετρόμαξαν εκ των αποκρύφων τόπων αυτών. </p>
<p id="v46"><sup><small>46</small></sup>  Ζη Κύριος, και ευλογημένον το φρουριόν μου· και ας υψωθή ο Θεός της σωτηρίας μου· </p>
<p id="v47"><sup><small>47</small></sup>  ο Θεός ο εκδικών με και υποτάσσων λαούς υποκάτω μου· </p>
<p id="v48"><sup><small>48</small></sup>  όστις με ελευθερόνει εκ των εχθρών μου. Ναι, με υψόνεις υπεράνω των επανισταμένων επ' εμέ· ηλευθέρωσάς με από ανδρός αδίκου. </p>
<p id="v49"><sup><small>49</small></sup>  Διά τούτο θέλω σε υμνεί, Κύριε, μεταξύ των εθνών, και εις το όνομά σου θέλω ψάλλει. </p>
<p id="v50"><sup><small>50</small></sup>  Αυτός μεγαλύνει τας σωτηρίας του βασιλέως αυτού, και κάμνει έλεος εις τον κεχρισμένον αυτού, εις τον Δαβίδ και εις το σπέρμα αυτού έως αιώνος. </p>
<h2>Παραπομπές</h2>
<div>
<ol>
  <li id="fn1"><a href="#cite1">↑</a> 18:2 <i>Λυτρωτής των κόσμων</i>: <a href="/el/The_Urantia_Book/128#p1_10">ΒΟ 128:1.10</a>. </li>
  <li id="fn2"><a href="#cite2">↑</a> 18:2,46 <i>Ο Θεός της σωτηρίας</i>: <a href="/el/The_Urantia_Book/2#p6_3">ΒΟ 2:6.3</a>. </li>
  <li id="fn3"><a href="#cite3">↑</a> 18:11 <i>Σκοτεινά σώματα βαρύτητας</i>: <a href="/el/The_Urantia_Book/14#p1_7">ΒΟ 14:1.7</a>. </li>
  <li id="fn4"><a href="#cite4">↑</a> 18:12 <i>Χαλάζι</i>: <a href="/el/The_Urantia_Book/85#p4_3">ΒΟ 85:4.3</a>. </li>
</ol>
</div>
