<!--
title: Ψαλμοί - Κεφάλαιο 109
description: 
published: true
date: 2022-8-14T13:24:11Z
tags: 
editor: ckeditor
dateCreated: 2022-8-14T13:24:11Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/el/Bible/Psalms/108">Ψαλμοί - Κεφάλαιο 108</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/el/Bible/Psalms/Index">Δείκτης</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/el/Bible/Psalms/110">Ψαλμοί - Κεφάλαιο 110</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  «Εις τον πρώτον μουσικόν. Ψαλμός του Δαβίδ.» Θεέ της αινέσεώς μου, μη σιωπήσης· </p>
<p id="v2"><sup><small>2</small></sup>  διότι στόμα ασεβούς και στόμα δολίου ηνοίχθησαν επ' εμέ· ελάλησαν κατ' εμού με γλώσσαν ψευδή· </p>
<p id="v3"><sup><small>3</small></sup>  και με λόγους μίσους με περιεκύκλωσαν και με επολέμησαν αναιτίως. </p>
<p id="v4"><sup><small>4</small></sup>  Αντί της αγάπης μου είναι αντίδικοι εις εμέ· εγώ δε προσεύχομαι. </p>
<p id="v5"><sup><small>5</small></sup>  Και ανταπέδωκαν εις εμέ κακόν αντί καλού, και μίσος αντί της αγάπης μου. </p>
<p id="v6"><sup><small>6</small></sup>  Κατάστησον ασεβή επ' αυτόν· και διάβολος ας στέκη εκ δεξιών αυτού. </p>
<p id="v7"><sup><small>7</small></sup>  Όταν κρίνηται, ας εξέλθη καταδεδικασμένος· και η προσευχή αυτού ας γείνη εις αμαρτίαν. </p>
<p id="v8"><sup><small>8</small></sup>  Ας γείνωσιν αι ημέραι αυτού ολίγαι· άλλος ας λάβη την επισκοπήν αυτού. </p>
<p id="v9"><sup><small>9</small></sup>  Ας γείνωσιν οι υιοί αυτού ορφανοί και η γυνή αυτού χήρα. </p>
<p id="v10"><sup><small>10</small></sup>  Και ας περιπλανώνται πάντοτε οι υιοί αυτού και ας γείνωσιν επαίται, και ας ζητώσιν εκ των ερειπίων αυτών. </p>
<p id="v11"><sup><small>11</small></sup>  Ας παγιδεύση ο δανειστής πάντα τα υπάρχοντα αυτού· και ας διαρπάσωσιν οι ξένοι τους κόπους αυτού. </p>
<p id="v12"><sup><small>12</small></sup>  Ας μη υπάρχη ο ελεών αυτόν, και ας μη ήναι ο οικτείρων τα ορφανά αυτού. </p>
<p id="v13"><sup><small>13</small></sup>  Ας εξολοθρευθώσιν οι έκγονοι αυτού· εν τη επερχομένη γενεά ας εξαλειφθή το όνομα αυτών. </p>
<p id="v14"><sup><small>14</small></sup>  Ας έλθη εις ενθύμησιν ενώπιον του Κυρίου η ανομία των πατέρων αυτού· και η αμαρτία της μητρός αυτού ας μη εξαλειφθή· </p>
<p id="v15"><sup><small>15</small></sup>  Ας ήναι πάντοτε ενώπιον του Κυρίου, διά να εκκόψη από της γης το μνημόσυνον αυτών. </p>
<p id="v16"><sup><small>16</small></sup>  Διότι δεν ενεθυμήθη να κάμη έλεος· αλλά κατέτρεξεν άνθρωπον πένητα και πτωχόν, διά να θανατώση τον συντετριμμένον την καρδίαν. </p>
<p id="v17"><sup><small>17</small></sup>  Επειδή ηγάπησε κατάραν, ας έλθη επ' αυτόν· επειδή δεν ηθέλησεν ευλογίαν, ας απομακρυνθή απ' αυτού. </p>
<p id="v18"><sup><small>18</small></sup>  Επειδή ενεδύθη κατάραν ως ιμάτιον αυτού, ας εισέλθη ως ύδωρ εις τα εντόσθια αυτού και ως έλαιον εις τα οστά αυτού· </p>
<p id="v19"><sup><small>19</small></sup>  Ας γείνη εις αυτόν ως το ιμάτιον, το οποίον ενδύεται και ως η ζώνη, την οποίαν πάντοτε περιζώννυται. </p>
<p id="v20"><sup><small>20</small></sup>  Αύτη ας ήναι των αντιδίκων μου η αμοιβή παρά του Κυρίου, και των λαλούντων κακά κατά της ψυχής μου. </p>
<p id="v21"><sup><small>21</small></sup>  Αλλά συ, Κύριε Θεέ, ενέργησον μετ' εμού διά το όνομά σου· επειδή είναι αγαθόν το έλεός σου, λύτρωσόν με. </p>
<p id="v22"><sup><small>22</small></sup>  Διότι πτωχός και πένης είμαι, και η καρδία μου είναι πεπληγωμένη εντός μου. </p>
<p id="v23"><sup><small>23</small></sup>  Παρήλθον ως σκιά, όταν εκκλίνη· εκτινάζομαι ως η ακρίς. </p>
<p id="v24"><sup><small>24</small></sup>  Τα γόνατά μου ητόνησαν από της νηστείας και η σαρξ μου εξέπεσεν από του πάχους αυτής. </p>
<p id="v25"><sup><small>25</small></sup>  Και εγώ έγεινα όνειδος εις αυτούς· ότε με είδον, εκίνησαν τας κεφαλάς αυτών. </p>
<p id="v26"><sup><small>26</small></sup>  Βοήθησόν μοι, Κύριε ο Θεός μου· σώσον με κατά το έλεός σου· </p>
<p id="v27"><sup><small>27</small></sup>  και ας γνωρίσωσιν ότι η χειρ σου είναι τούτο· ότι συ, Κύριε, έκαμες αυτό. </p>
<p id="v28"><sup><small>28</small></sup>  Αυτοί θέλουσι καταράσθαι, συ δε θέλεις ευλογεί· θέλουσι σηκωθή, πλην θέλουσι καταισχυνθή· ο δε δούλός σου θέλει ευφραίνεσθαι. </p>
<p id="v29"><sup><small>29</small></sup>  Ας ενδυθώσιν εντροπήν οι αντίδικοί μου· και ας φορέσωσιν ως επένδυμα την αισχύνην αυτών. </p>
<p id="v30"><sup><small>30</small></sup>  Θέλω δοξολογεί σφόδρα τον Κύριον διά του στόματός μου, και εν μέσω πολλών θέλω υμνολογεί αυτόν· </p>
<p id="v31"><sup><small>31</small></sup>  Διότι ίσταται εν τη δεξιά του πτωχού, διά να λυτρόνη αυτόν εκ των καταδικαζόντων την ψυχήν αυτού. </p>
