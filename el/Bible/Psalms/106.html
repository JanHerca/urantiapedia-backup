<!--
title: Ψαλμοί - Κεφάλαιο 106
description: 
published: true
date: 2022-8-14T13:24:11Z
tags: 
editor: ckeditor
dateCreated: 2022-8-14T13:24:11Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/el/Bible/Psalms/105">Ψαλμοί - Κεφάλαιο 105</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/el/Bible/Psalms/Index">Δείκτης</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/el/Bible/Psalms/107">Ψαλμοί - Κεφάλαιο 107</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Αλληλούϊα. Αινείτε τον Κύριον, διότι είναι αγαθός· διότι το έλεος αυτού μένει εις τον αιώνα. </p>
<p id="v2"><sup><small>2</small></sup>  Τις δύναται να κηρύξη τα κραταιά έργα του Κυρίου, να κάμη ακουστάς πάσας τας αινέσεις αυτού; </p>
<p id="v3"><sup><small>3</small></sup>  Μακάριοι οι φυλάττοντες κρίσιν, οι πράττοντες δικαιοσύνην εν παντί καιρώ. </p>
<p id="v4"><sup><small>4</small></sup>  Μνήσθητί μου, Κύριε, εν τη ευμενεία τη προς τον λαόν σου· επισκέφθητί με εν τη σωτηρία σου· </p>
<p id="v5"><sup><small>5</small></sup>  διά να βλέπω το καλόν των εκλεκτών σου, διά να ευφραίνωμαι εν τη ευφροσύνη του έθνους σου, διά να καυχώμαι μετά της κληρονομίας σου. </p>
<p id="v6"><sup><small>6</small></sup>  Ημαρτήσαμεν μετά των πατέρων ημών· ηνομήσαμεν, ησεβήσαμεν. </p>
<p id="v7"><sup><small>7</small></sup>  Οι πατέρες ημών εν Αιγύπτω δεν ενόησαν τα θαυμάσιά σου· δεν ενεθυμήθησαν το πλήθος του ελέους σου, και σε παρώργισαν εν τη θαλάσση, εν τη Ερυθρά θαλάσση. </p>
<p id="v8"><sup><small>8</small></sup>  Και όμως έσωσεν αυτούς διά το όνομα αυτού, διά να κάμη γνωστά τα κραταιά έργα αυτού. <sup id="cite1"><a href="#fn1">[1]</a></sup></p>
<p id="v9"><sup><small>9</small></sup>  Και επετίμησε την Ερυθράν θάλασσαν, και εξηράνθη· και διεβίβασεν αυτούς διά των αβύσσων ως δι' ερήμου· </p>
<p id="v10"><sup><small>10</small></sup>  και έσωσεν αυτούς εκ της χειρός του μισούντος αυτούς, και ελύτρωσεν αυτούς εκ της χειρός του εχθρού. </p>
<p id="v11"><sup><small>11</small></sup>  Και τα ύδατα κατεκάλυψαν τους εχθρούς αυτών· δεν απελείφθη ουδέ εις εξ αυτών. </p>
<p id="v12"><sup><small>12</small></sup>  Τότε επίστευσαν εις τους λόγους αυτού· έψαλαν την αίνεσιν αυτού. </p>
<p id="v13"><sup><small>13</small></sup>  Πλην ταχέως ελησμόνησαν τα έργα αυτού· δεν περιέμειναν την βουλήν αυτού· </p>
<p id="v14"><sup><small>14</small></sup>  Αλλ' επεθύμησαν επιθυμίαν εν τη ερήμω, και επείρασαν τον Θεόν εν τη ανύδρω. </p>
<p id="v15"><sup><small>15</small></sup>  Και έδωκεν εις αυτούς την αίτησιν αυτών· απέστειλεν όμως εις αυτούς νόσον θανατηφόρον. </p>
<p id="v16"><sup><small>16</small></sup>  Εφθόνησαν έτι τον Μωϋσήν εν τω στρατοπέδω και τον Ααρών τον άγιον του Κυρίου. </p>
<p id="v17"><sup><small>17</small></sup>  Η γη ήνοιξε και κατέπιε τον Δαθάν, και εσκέπασε την συναγωγήν του Αβειρών· </p>
<p id="v18"><sup><small>18</small></sup>  και πυρ εξήφθη εν τη συναγωγή αυτών· η φλόξ κατέκαυσε τους ασεβείς. </p>
<p id="v19"><sup><small>19</small></sup>  Κατεσκεύασαν μόσχον εν Χωρήβ, και προσεκύνησαν το χωνευτόν· </p>
<p id="v20"><sup><small>20</small></sup>  και μετήλλαξαν την δόξαν αυτών εις ομοίωμα βοός τρώγοντος χόρτον. </p>
<p id="v21"><sup><small>21</small></sup>  Ελησμόνησαν τον Θεόν τον σωτήρα αυτών τον ποιήσαντα μεγαλεία εν Αιγύπτω, </p>
<p id="v22"><sup><small>22</small></sup>  θαυμάσια εν γη Χαμ, φοβερά εν τη Ερυθρά θαλάσση. </p>
<p id="v23"><sup><small>23</small></sup>  Και είπε να εξολοθρεύση αυτούς, αν ο Μωϋσής ο εκλεκτός αυτού δεν ίστατο εν τη θραύσει ενώπιον αυτού, διά να αποστρέψη την οργήν αυτού, ώστε να μη αφανίση αυτούς. </p>
<p id="v24"><sup><small>24</small></sup>  Κατεφρόνησαν έτι την γην την επιθυμητήν· δεν επίστευσαν εις τον λόγον αυτού· </p>
<p id="v25"><sup><small>25</small></sup>  και εγόγγυσαν εν ταις σκηναίς αυτών· δεν εισήκουσαν της φωνής του Κυρίου. </p>
<p id="v26"><sup><small>26</small></sup>  Διά τούτο εσήκωσε την χείρα αυτού κατ' αυτών, διά να καταστρέψη αυτούς εν τη ερήμω. </p>
<p id="v27"><sup><small>27</small></sup>  και να στρέψη το σπέρμα αυτών μεταξύ των εθνών και να διασκορπίση αυτούς εις τους τόπους. </p>
<p id="v28"><sup><small>28</small></sup>  Και προσεκολλήθησαν εις τον Βέελ-φεγώρ, και έφαγον θυσίας νεκρών· </p>
<p id="v29"><sup><small>29</small></sup>  και παρώξυναν αυτόν εν τοις έργοις αυτών, ώστε εφώρμησεν επ' αυτούς η πληγή. </p>
<p id="v30"><sup><small>30</small></sup>  Αλλά σταθείς ο Φινεές έκαμε κρίσιν· και η πληγή έπαυσε· </p>
<p id="v31"><sup><small>31</small></sup>  και ελογίσθη εις αυτόν διά δικαιοσύνην, εις γενεάν και γενεάν έως αιώνος. <sup id="cite2"><a href="#fn2">[2]</a></sup></p>
<p id="v32"><sup><small>32</small></sup>  Και παρώξυναν αυτόν εν τοις ύδασι της αντιλογίας, και έπαθε κακώς ο Μωϋσής δι' αυτούς· </p>
<p id="v33"><sup><small>33</small></sup>  διότι παρώργισαν το πνεύμα αυτού, ώστε ελάλησεν αστοχάστως διά των χειλέων αυτού. </p>
<p id="v34"><sup><small>34</small></sup>  Δεν εξωλόθρευσαν τα έθνη τα οποία ο Κύριος προσέταξεν εις αυτούς· </p>
<p id="v35"><sup><small>35</small></sup>  αλλ' εσμίχθησαν μετά των εθνών και έμαθον τα έργα αυτών· </p>
<p id="v36"><sup><small>36</small></sup>  και ελάτρευσαν τα γλυπτά αυτών, τα οποία έγειναν παγίς εις αυτούς· </p>
<p id="v37"><sup><small>37</small></sup>  και εθυσίασαν τους υιούς αυτών και τας θυγατέρας αυτών εις τα δαιμόνια· </p>
<p id="v38"><sup><small>38</small></sup>  Και έχυσαν αίμα αθώον, το αίμα των υιών αυτών και των θυγατέρων αυτών τους οποίους εθυσίασαν εις τα γλυπτά της Χαναάν· και εμιάνθη η γη εξ αιμάτων. </p>
<p id="v39"><sup><small>39</small></sup>  Και εμολύνθησαν με τα έργα αυτών, και επόρνευσαν με τας πράξεις αυτών. </p>
<p id="v40"><sup><small>40</small></sup>  Διά τούτο η οργή του Κυρίου εξήφθη κατά του λαού αυτού, και εβδελύχθη την κληρονομίαν αυτού, </p>
<p id="v41"><sup><small>41</small></sup>  Και παρέδωκεν αυτούς εις τας χείρας των εθνών· και εκυρίευσαν αυτούς οι μισούντες αυτούς. </p>
<p id="v42"><sup><small>42</small></sup>  Και έθλιψαν αυτούς οι εχθροί αυτών, και εταπεινώθησαν υπό τας χείρας αυτών. </p>
<p id="v43"><sup><small>43</small></sup>  Πολλάκις ελύτρωσεν αυτούς, αλλ' αυτοί παρώργισαν αυτόν με τας βουλάς αυτών· διό εταπεινώθησαν διά την ανομίαν αυτών. </p>
<p id="v44"><sup><small>44</small></sup>  Πλην επέβλεψεν επί την θλίψιν αυτών, ότε ήκουσε την κραυγήν αυτών· </p>
<p id="v45"><sup><small>45</small></sup>  και ενεθυμήθη την προς αυτούς διαθήκην αυτού και μετεμελήθη κατά το πλήθος του ελέους αυτού. <sup id="cite3"><a href="#fn3">[3]</a></sup></p>
<p id="v46"><sup><small>46</small></sup>  Και έκαμεν αυτούς να εύρωσιν έλεος ενώπιον πάντων των αιχμαλωτισάντων αυτούς. </p>
<p id="v47"><sup><small>47</small></sup>  Σώσον ημάς, Κύριε ο Θεός ημών, και συνάγαγε ημάς από των εθνών, διά να δοξολογώμεν το όνομά σου το άγιον και να καυχώμεθα εις την αίνεσίν σου. </p>
<p id="v48"><sup><small>48</small></sup>  Ευλογητός Κύριος ο Θεός του Ισραήλ, από του αιώνος και έως του αιώνος· και ας λέγη πας ο λαός, Αμήν. Αλληλούϊα. </p>
<h2>Παραπομπές</h2>
<div>
<ol>
  <li id="fn1"><a href="#cite1">↑</a> 106:8 <i>Η δύναμη</i>: <a href="/el/The_Urantia_Book/131#p10_6">ΒΟ 131:10.6</a>.  <i>Ο Θεός είναι παντοδύναμος</i>: <a href="/el/The_Urantia_Book/131#p10_3">ΒΟ 131:10.3</a>.  <i>Η δύναμη του Θεού</i>: <a href="/el/The_Urantia_Book/1#p1_4">ΒΟ 1:1.4</a>.  <i>Παντοδύναμος</i>: <a href="/el/The_Urantia_Book/142#p3_7">ΒΟ 142:3.7</a>. </li>
  <li id="fn2"><a href="#cite2">↑</a> 106:31 <i>Υπολογίζεται για δικαιοσύνη</i>: <a href="/el/The_Urantia_Book/93#p4_5">ΒΟ 93:4.5</a>. </li>
  <li id="fn3"><a href="#cite3">↑</a> 106:45 <i>Ο Θεός λέγεται ότι μετανοεί</i>: <a href="/el/The_Urantia_Book/2#p2_2">ΒΟ 2:2.2</a>.  <i>Ο Θεός λέγεται ότι μετανοεί</i>: <a href="/el/The_Urantia_Book/4#p3_4">ΒΟ 4:3.4</a>. </li>
</ol>
</div>
