<!--
title: Ζαχαρίας - Κεφάλαιο 9
description: 
published: true
date: 2022-10-6T9:45:48Z
tags: bible, bible—zechariah
editor: ckeditor
dateCreated: 2022-8-14T13:24:12Z
-->

<figure class="table chapter-navigator">
  <table>
    <tbody>
      <tr>
        <td><a href="/el/Bible/Zechariah/8">Ζαχαρίας - Κεφάλαιο 8</a></td>
        <td><a href="/el/Bible/Zechariah/Index">Δείκτης</a></td>
        <td><a href="/el/Bible/Zechariah/10">Ζαχαρίας - Κεφάλαιο 10</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Το φορτίον του λόγου του Κυρίου κατά της γης Αδράχ και της Δαμασκού, της αναπαύσεως αυτού· διότι του Κυρίου είναι το να εφορά τους ανθρώπους και πάσας τας φυλάς του Ισραήλ· </p>
<p id="v2"><sup><small>2</small></sup>  ότι και κατά της Αιμάθ, ήτις είναι όμορος αυτής, κατά της Τύρου και Σιδώνος, αν και ήναι σοφαί σφόδρα. </p>
<p id="v3"><sup><small>3</small></sup>  Και η Τύρος ωκοδόμησεν εις εαυτήν οχύρωμα και επεσώρευσεν αργύριον ως χώμα και χρυσίον ως πηλόν των οδών. </p>
<p id="v4"><sup><small>4</small></sup>  Ιδού, ο Κύριος θέλει σκυλεύσει αυτήν και θέλει πατάξει εν τη θαλάσση την δύναμιν αυτής, και αυτή θέλει καταναλωθή εν πυρί. </p>
<p id="v5"><sup><small>5</small></sup>  Θέλει ιδεί η Ασκάλων και φοβηθή, και η Γάζα και θέλει λυπηθή σφόδρα, και η Ακκαρών, διότι η προσδοκία αυτής θέλει ματαιωθή· και θέλει απολεσθή ο βασιλεύς εκ της Γάζης και η Ασκάλων δεν θέλει κατοικείσθαι. </p>
<p id="v6"><sup><small>6</small></sup>  Και αλλογενής θέλει καθήσει εν τη Αζώτω, και θέλω καθαιρέσει την υπερηφανίαν των Φιλισταίων. </p>
<p id="v7"><sup><small>7</small></sup>  Και θέλω αφαιρέσει το αίμα αυτών από του στόματος αυτών και τα βδελύγματα αυτών από του μέσου των οδόντων αυτών· και ο εναπολειφθείς θέλει είσθαι και αυτός διά τον Θεόν ημών, και θέλει είσθαι ως χιλίαρχος εις τον Ιούδαν· και Ακκαρών θέλει είσθαι ως ο Ιεβουσαίος. </p>
<p id="v8"><sup><small>8</small></sup>  Και θέλω στρατοπεδεύσει κύκλω του οίκου μου εναντίον στρατεύματος, εναντίον διαβαίνοντος και εναντίον επιστρέφοντος· και καταδυναστεύων δεν θέλει περάσει πλέον επ' αυτούς· διότι τώρα είδον με τους οφθαλμούς μου. </p>
<p id="v9"><sup><small>9</small></sup>  Χαίρε σφόδρα, θύγατερ Σιών· αλάλαζε, θύγατερ Ιερουσαλήμ· ιδού, ο βασιλεύς σου έρχεται προς σέ· αυτός είναι δίκαιος και σώζων· πραΰς και καθήμενος επί όνου και επί πώλου υιού υποζυγίου. <sup id="cite1"><a href="#fn1">[1]</a></sup></p>
<p id="v10"><sup><small>10</small></sup>  Και θέλω εξολοθρεύσει την άμαξαν από του Εφραΐμ και τον ίππον από της Ιερουσαλήμ και θέλει εξολοθρευθή το τόξον το πολεμικόν, και αυτός θέλει λαλήσει ειρήνην προς τα έθνη, και η εξουσία αυτού θέλει είσθαι από θαλάσσης έως θαλάσσης και από ποταμού έως των περάτων της γης. </p>
<p id="v11"><sup><small>11</small></sup>  Και περί σου, διά το αίμα της διαθήκης σου εγώ εξήγαγον τους δεσμίους σου εκ λάκκου ανύδρου. </p>
<p id="v12"><sup><small>12</small></sup>  Επιστρέψατε εις το οχύρωμα, δέσμιοι της ελπίδος· έτι και σήμερον κηρύττω ότι θέλω ανταποδώσει διπλά εις σε. </p>
<p id="v13"><sup><small>13</small></sup>  Διότι ενέτεινα τον Ιούδαν δι' εμαυτόν ως τόξον· ισχυρώς ενέτεινα τον Εφραΐμ και εξήγειρα τα τέκνα σου, Σιών, κατά των τέκνων σου, Ελλάς· και σε έκαμον ως ρομφαίαν μαχητού. </p>
<p id="v14"><sup><small>14</small></sup>  Και ο Κύριος θέλει φανή επ' αυτούς και το βέλος αυτού θέλει εξέλθει ως αστραπή· και Κύριος ο Θεός θέλει σαλπίσει εν σάλπιγγι και θέλει κινηθή με ανεμοστροβίλους του νότου. </p>
<p id="v15"><sup><small>15</small></sup>  Ο Κύριος των δυνάμεων θέλει υπερασπίζεσθαι αυτούς και θέλουσι καταναλώσει τους εναντίους και καταβάλει με λίθους σφενδόνης και θέλουσι πίει και θορυβήσει ως από οίνου· και θέλουσιν εμπλησθή ως φιάλη και ως αι γωνίαι του θυσιαστηρίου. </p>
<p id="v16"><sup><small>16</small></sup>  Και Κύριος ο Θεός αυτών θέλει σώσει αυτούς εν τη ημέρα εκείνη, ως το ποίμνιον του λαού αυτού, επειδή ως λίθοι διαδήματος θέλουσιν υψωθή επί την γην αυτού. </p>
<p id="v17"><sup><small>17</small></sup>  Διότι πόση είναι η αγαθότης αυτού και πόση η ώραιότης αυτού· ο σίτος θέλει κάμει ευθύμους τους νεανίσκους και το γλεύκος τας παρθένους. <sup id="cite2"><a href="#fn2">[2]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td><a href="/el/Bible/Zechariah/8">Ζαχαρίας - Κεφάλαιο 8</a></td>
        <td><a href="/el/Bible/Zechariah/Index">Δείκτης</a></td>
        <td><a href="/el/Bible/Zechariah/10">Ζαχαρίας - Κεφάλαιο 10</a></td>
      </tr>
    </tbody>
  </table>
</figure>
<h2>Παραπομπές</h2>
<div>
<ol>
  <li id="fn1"><a href="#cite1">↑</a> 9:9 <i>Εκπλήρωση της προφητείας του Ζαχαρία</i>: <a href="/el/The_Urantia_Book/172#p5_8">ΒΟ 172:5.8</a>.  <i>Είσοδος με το πουλάρι</i>: <a href="/el/The_Urantia_Book/172#p3_4">ΒΟ 172:3.4</a>.  <i>Η προφητεία του Ζαχαρία</i>: <a href="/el/The_Urantia_Book/172#p5_5">ΒΟ 172:5.5</a>. </li>
  <li id="fn2"><a href="#cite2">↑</a> 9:17 <i>Αν περισσότεροι γνώριζαν την καλοσύνη του Θεού</i>: <a href="/el/The_Urantia_Book/131#p10_4">ΒΟ 131:10.4</a>. </li>
</ol>
</div>
