<!--
title: Επιστολή Πέτρου Α' - Κεφάλαιο 2
description: 
published: true
date: 2022-9-13T21:57:44Z
tags: 
editor: ckeditor
dateCreated: 2022-8-14T13:24:12Z
-->

<figure class="table chapter-navigator">
  <table>
    <tbody>
      <tr>
        <td><a href="/el/Bible/1_Peter/1">Επιστολή Πέτρου Α' - Κεφάλαιο 1</a></td>
        <td><a href="/el/Bible/1_Peter/Index">Δείκτης</a></td>
        <td><a href="/el/Bible/1_Peter/3">Επιστολή Πέτρου Α' - Κεφάλαιο 3</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Απορρίψαντες λοιπόν πάσαν κακίαν και πάντα δόλον και υποκρίσεις και φθόνους και πάσας καταλαλιάς, </p>
<p id="v2"><sup><small>2</small></sup>  επιποθήσατε ως νεογέννητα βρέφη το λογικόν άδολον γάλα, διά να αυξηθήτε δι' αυτού, <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  επειδή εγεύθητε ότι αγαθός ο Κύριος. </p>
<p id="v4"><sup><small>4</small></sup>  Εις τον οποίον προσερχόμενοι, ως εις λίθον ζώντα, υπό μεν των ανθρώπων αποδεδοκιμασμένον, παρά δε τω Θεώ εκλεκτόν, έντιμον, </p>
<p id="v5"><sup><small>5</small></sup>  και σεις, ως λίθοι ζώντες, οικοδομείσθε οίκος πνευματικός, ιεράτευμα άγιον, διά να προσφέρητε πνευματικάς θυσίας ευπροσδέκτους εις τον Θεόν διά Ιησού Χριστού· </p>
<p id="v6"><sup><small>6</small></sup>  διά τούτο και περιέχεται εν τη γραφή· Ιδού, θέτω εν Σιών λίθον ακρογωνιαίον, εκλεκτόν, έντιμον, και ο πιστεύων επ' αυτόν δεν θέλει καταισχυνθή. </p>
<p id="v7"><sup><small>7</small></sup>  Εις εσάς λοιπόν τους πιστεύοντας είναι η τιμή, εις δε τους απειθούντας ο λίθος, τον οποίον απεδοκίμασαν οι οικοδομούντες, ούτος έγεινε κεφαλή γωνίας </p>
<p id="v8"><sup><small>8</small></sup>  και λίθος προσκόμματος και πέτρα σκανδάλου· οίτινες προσκόπτουσιν εις τον λόγον, όντες απειθείς, εις το οποίον και ήσαν προσδιωρισμένοι· </p>
<p id="v9"><sup><small>9</small></sup>  σεις όμως είσθε γένος εκλεκτόν, βασίλειον ιεράτευμα, έθνος άγιον, λαός τον οποίον απέκτησεν ο Θεός, διά να εξαγγείλητε τας αρετάς εκείνου, όστις σας εκάλεσεν εκ του σκότους εις το θαυμαστόν αυτού φώς· <sup id="cite2"><a href="#fn2">[2]</a></sup></p>
<p id="v10"><sup><small>10</small></sup>  οι ποτέ μη όντες λαός, τώρα δε λαός του Θεού, οι ποτέ μη ηλεημένοι, τώρα δε ελεηθέντες. </p>
<p id="v11"><sup><small>11</small></sup>  Αγαπητοί, σας παρακαλώ ως ξένους και παρεπιδήμους, να απέχητε από των σαρκικών επιθυμιών, αίτινες στρατεύονται κατά της ψυχής, </p>
<p id="v12"><sup><small>12</small></sup>  να έχητε καλήν την διαγωγήν σας μεταξύ των εθνών, ίνα ενώ σας καταλαλούσιν ως κακοποιούς, εκ των καλών έργων, όταν ίδωσιν αυτά, δοξάσωσι τον Θεόν εν τη ημέρα της επισκέψεως. </p>
<p id="v13"><sup><small>13</small></sup>  Υποτάχθητε λοιπόν εις πάσαν ανθρωπίνην διάταξιν διά τον Κύριον· είτε εις βασιλέα, ως υπερέχοντα, <sup id="cite3"><a href="#fn3">[3]</a></sup></p>
<p id="v14"><sup><small>14</small></sup>  είτε εις ηγεμόνας, ως δι' αυτού πεμπομένους εις εκδίκησιν μεν κακοποιών, έπαινον δε αγαθοποιών· </p>
<p id="v15"><sup><small>15</small></sup>  διότι ούτως είναι το θέλημα του Θεού, αγαθοποιούντες να αποστομόνητε την αγνωσίαν των αφρόνων ανθρώπων· <sup id="cite4"><a href="#fn4">[4]</a></sup></p>
<p id="v16"><sup><small>16</small></sup>  ως ελεύθεροι, και μη ως έχοντες την ελευθερίαν επικάλυμμα της κακίας, αλλ' ως δούλοι του Θεού. </p>
<p id="v17"><sup><small>17</small></sup>  Πάντας τιμήσατε, την αδελφότητα αγαπάτε, τον Θεόν φοβείσθε, τον βασιλέα τιμάτε. <sup id="cite5"><a href="#fn5">[5]</a></sup></p>
<p id="v18"><sup><small>18</small></sup>  Οι οικέται υποτάσσεσθε εν παντί φόβω εις τους κυρίους σας, ου μόνον εις τους αγαθούς και επιεικείς, αλλά και εις τους διεστραμμένους. </p>
<p id="v19"><sup><small>19</small></sup>  Διότι τούτο είναι χάρις, το να υποφέρη τις λύπας διά την εις τον Θεόν συνείδησιν, πάσχων αδίκως. </p>
<p id="v20"><sup><small>20</small></sup>  Διότι ποία δόξα είναι, εάν αμαρτάνοντες και ραπιζόμενοι υπομένητε; εάν όμως αγαθοποιούντες και πάσχοντες υπομένητε, τούτο είναι χάρις παρά τω Θεώ. </p>
<p id="v21"><sup><small>21</small></sup>  Διότι εις τούτο προσεκλήθητε, επειδή και ο Χριστός έπαθεν υπέρ υμών, αφίνων παράδειγμα εις υμάς διά να ακολουθήσητε τα ίχνη αυτού· <sup id="cite6"><a href="#fn6">[6]</a></sup></p>
<p id="v22"><sup><small>22</small></sup>  όστις αμαρτίαν δεν έκαμεν, ουδέ ευρέθη δόλος εν τω στόματι αυτού. </p>
<p id="v23"><sup><small>23</small></sup>  Όστις λοιδορούμενος δεν αντελοιδόρει, πάσχων δεν ηπείλει, αλλά παρέδιδεν εαυτόν εις τον κρίνοντα δικαίως· <sup id="cite7"><a href="#fn7">[7]</a></sup></p>
<p id="v24"><sup><small>24</small></sup>  όστις τας αμαρτίας ημών αυτός εβάστασεν εν τω σώματι αυτού επί του ξύλου, διά να ζήσωμεν εν τη δικαιοσύνη, αποθανόντες κατά τας αμαρτίας· με του οποίου την πληγήν ιατρεύθητε. </p>
<p id="v25"><sup><small>25</small></sup>  Διότι υπήρχετε ως πρόβατα πλανώμενα, αλλά τώρα επεστράφητε εις τον ποιμένα και επίσκοπον των ψυχών σας. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/el/Bible/1_Peter/1">Επιστολή Πέτρου Α' - Κεφάλαιο 1</a></td>
        <td><a href="/el/Bible/1_Peter/Index">Δείκτης</a></td>
        <td><a href="/el/Bible/1_Peter/3">Επιστολή Πέτρου Α' - Κεφάλαιο 3</a></td>
      </tr>
    </tbody>
  </table>
</figure>
<h2>Παραπομπές</h2>
<div>
<ol>
  <li id="fn1"><a href="#cite1">↑</a> 2:2 <i>Γάλα της πνευματικής αλήθειας</i>: <a href="/el/The_Urantia_Book/133#p4_2">ΒΟ 133:4.2</a>.  <i>Μην παρατείνετε την παιδική ηλικία</i>: <a href="/el/The_Urantia_Book/156#p2_6">ΒΟ 156:2.6</a>.  <i>Αλλά να μεγαλώνεις στο πνεύμα</i>: <a href="/el/The_Urantia_Book/193#p2_2">ΒΟ 193:2.2</a>. </li>
  <li id="fn2"><a href="#cite2">↑</a> 2:9 <i>Μια εκλεκτή γενιά</i>: <a href="/el/The_Urantia_Book/52#p7_13">ΒΟ 52:7.13</a>. </li>
  <li id="fn3"><a href="#cite3">↑</a> 2:13 <i>Ο Θεός ο Υπέρτατος</i>: <a href="/el/The_Urantia_Book/0#p2_12">ΒΟ 0:2.12</a>. </li>
  <li id="fn4"><a href="#cite4">↑</a> 2:15-16 <i>True & false liberty</i>: <a href="/el/The_Urantia_Book/54#p1_1">ΒΟ 54:1.1</a>. </li>
  <li id="fn5"><a href="#cite5">↑</a> 2:17 <i>Αδελφότητα των ανθρώπων</i>: <a href="/el/The_Urantia_Book/170#p2_20">ΒΟ 170:2.20</a>. </li>
  <li id="fn6"><a href="#cite6">↑</a> 2:21-23 <i>Ο Πέτρος διηγείται τη ζωή του Ιησού</i>: <a href="/el/The_Urantia_Book/196#p2_1">ΒΟ 196:2.1</a>. </li>
  <li id="fn7"><a href="#cite7">↑</a> 2:23-24 <i>Αυτοκυριαρχία του Ιησού</i>: <a href="/el/The_Urantia_Book/143#p2_1">ΒΟ 143:2.1</a>. </li>
</ol>
</div>
