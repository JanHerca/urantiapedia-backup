<!--
title: Επιστολή Πέτρου Α' - Κεφάλαιο 3
description: 
published: true
date: 2022-10-6T9:45:48Z
tags: bible, bible—1 peter
editor: ckeditor
dateCreated: 2022-8-14T13:24:12Z
-->

<figure class="table chapter-navigator">
  <table>
    <tbody>
      <tr>
        <td><a href="/el/Bible/1_Peter/2">Επιστολή Πέτρου Α' - Κεφάλαιο 2</a></td>
        <td><a href="/el/Bible/1_Peter/Index">Δείκτης</a></td>
        <td><a href="/el/Bible/1_Peter/4">Επιστολή Πέτρου Α' - Κεφάλαιο 4</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Ομοίως αι γυναίκες, υποτάσσεσθε εις τους άνδρας υμών, ίνα και εάν τινές απειθώσιν εις τον λόγον, κερδηθώσιν άνευ του λόγου διά της διαγωγής των γυναικών, <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  αφού ίδωσι την μετά φόβου καθαράν διαγωγήν σας. </p>
<p id="v3"><sup><small>3</small></sup>  Των οποίων ο στολισμός ας ήναι ουχί ο εξωτερικός, ο του πλέγματος των τριχών και της περιθέσεως των χρυσίων ή της ενδύσεως των ιματίων, </p>
<p id="v4"><sup><small>4</small></sup>  αλλ' ο κρυπτός άνθρωπος της καρδίας, κεκοσμημένος με την αφθαρσίαν του πράου και ησυχίου πνεύματος, το οποίον ενώπιον του Θεού είναι πολύτιμον. </p>
<p id="v5"><sup><small>5</small></sup>  Διότι ούτω ποτέ και αι άγιαι γυναίκες αι ελπίζουσαι επί τον Θεόν εστόλιζον εαυτάς, υποτασσόμεναι εις τους άνδρας αυτών, </p>
<p id="v6"><sup><small>6</small></sup>  καθώς η Σάρρα υπήκουσεν εις τον Αβραάμ, καλούσα αυτόν κύριον· της οποίας σεις εγεννήθητε τέκνα, αγαθοποιούσαι και μη φοβούμεναι μηδεμίαν πτόησιν. </p>
<p id="v7"><sup><small>7</small></sup>  Οι άνδρες ομοίως, συνοικείτε με τας γυναίκάς σας εν φρονήσει, αποδίδοντες τιμήν εις το γυναικείον γένος ως εις σκεύος ασθενέστερον, και ως εις συγκληρονόμους της χάριτος της ζωής, διά να μη εμποδίζωνται αι προσευχαί σας. </p>
<p id="v8"><sup><small>8</small></sup>  Τελευταίον δε, γίνεσθε πάντες ομόφρονες, συμπαθείς, φιλάδελφοι, εύσπλαγχνοι, φιλόφρονες, <sup id="cite2"><a href="#fn2">[2]</a></sup></p>
<p id="v9"><sup><small>9</small></sup>  μη αποδίδοντες κακόν αντί κακού ή λοιδορίαν αντί λοιδορίας, αλλά το εναντίον ευλογούντες, επειδή εξεύρετε ότι εις τούτο προσεκλήθητε, διά να κληρονομήσητε ευλογίαν. <sup id="cite3"><a href="#fn3">[3]</a></sup></p>
<p id="v10"><sup><small>10</small></sup>  Διότι Όστις θέλει να αγαπά την ζωήν και ίδη ημέρας αγαθάς ας παύση την γλώσσαν αυτού από κακού και τα χείλη αυτού από του να λαλώσι δόλον, </p>
<p id="v11"><sup><small>11</small></sup>  ας εκκλίνη από κακού και ας πράξη αγαθόν, ας ζητήση ειρήνην και ας ακολουθήση αυτήν· </p>
<p id="v12"><sup><small>12</small></sup>  διότι οι οφθαλμοί του Κυρίου είναι επί τους δικαίους και τα ώτα αυτού εις την δέησιν αυτών, το δε πρόσωπον του Κυρίου είναι κατά των πραττόντων κακά. <sup id="cite4"><a href="#fn4">[4]</a></sup></p>
<p id="v13"><sup><small>13</small></sup>  Και τις θέλει σας κακοποιήσει, εάν γείνητε μιμηταί του αγαθού; </p>
<p id="v14"><sup><small>14</small></sup>  Αλλ' εάν και πάσχητε διά την δικαιοσύνην, είσθε μακάριοι· τον δε φόβον αυτών μη φοβηθήτε μηδέ ταραχθήτε, <sup id="cite5"><a href="#fn5">[5]</a></sup></p>
<p id="v15"><sup><small>15</small></sup>  αλλά αγιάσατε Κύριον τον Θεόν εν ταις καρδίαις υμών, και εστέ πάντοτε έτοιμοι εις απολογίαν μετά πραότητος και φόβου προς πάντα τον ζητούντα από σας λόγον περί της ελπίδος της εν υμίν, </p>
<p id="v16"><sup><small>16</small></sup>  έχοντες συνείδησιν αγαθήν, ίνα, ενώ σας καταλαλώσιν ως κακοποιούς, καταισχυνθώσιν οι συκοφαντούντες την καλήν σας εν Χριστώ διαγωγήν. </p>
<p id="v17"><sup><small>17</small></sup>  Διότι καλήτερον να πάσχητε, εάν ήναι ούτω το θέλημα του Θεού, αγαθοποιούντες παρά κακοποιούντες. </p>
<p id="v18"><sup><small>18</small></sup>  Επειδή και ο Χριστός άπαξ έπαθε διά τας αμαρτίας, ο δίκαιος υπέρ των αδίκων, διά να φέρη ημάς προς τον Θεόν, θανατωθείς μεν κατά την σάρκα, ζωοποιηθείς δε διά του πνεύματος· </p>
<p id="v19"><sup><small>19</small></sup>  διά του οποίου πορευθείς εκήρυξε και προς τα πνεύματα τα εν τη φυλακή, <sup id="cite6"><a href="#fn6">[6]</a></sup></p>
<p id="v20"><sup><small>20</small></sup>  τα οποία ηπείθησάν ποτέ, ότε η μακροθυμία του Θεού επρόσμενέ ποτέ αυτούς εν ταις ημέραις του Νώε, ενώ κατεσκευάζετο η κιβωτός, εις ην ολίγαι, τουτέστιν οκτώ, ψυχαί διεσώθησαν δι' ύδατος. </p>
<p id="v21"><sup><small>21</small></sup>  Του οποίου αντίτυπον ον το βάπτισμα, σώζει και ημάς την σήμερον, ουχί αποβολή της ακαθαρσίας της σαρκός, αλλά μαρτυρία της αγαθής συνειδήσεως εις Θεόν, διά της αναστάσεως του Ιησού Χριστού, </p>
<p id="v22"><sup><small>22</small></sup>  όστις είναι εν δεξιά του Θεού πορευθείς εις τον ουρανόν, και εις ον υπετάχθησαν άγγελοι και εξουσίαι και δυνάμεις. <sup id="cite7"><a href="#fn7">[7]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td><a href="/el/Bible/1_Peter/2">Επιστολή Πέτρου Α' - Κεφάλαιο 2</a></td>
        <td><a href="/el/Bible/1_Peter/Index">Δείκτης</a></td>
        <td><a href="/el/Bible/1_Peter/4">Επιστολή Πέτρου Α' - Κεφάλαιο 4</a></td>
      </tr>
    </tbody>
  </table>
</figure>
<h2>Παραπομπές</h2>
<div>
<ol>
  <li id="fn1"><a href="#cite1">↑</a> 3:1-6 <i>Η άποψη του Παύλου για τις γυναίκες</i>: <a href="/el/The_Urantia_Book/150#p1_3">ΒΟ 150:1.3</a>. </li>
  <li id="fn2"><a href="#cite2">↑</a> 3:8 <i>Συγγενικά μυαλά</i>: <a href="/el/The_Urantia_Book/16#p6_3">ΒΟ 16:6.3</a>. </li>
  <li id="fn3"><a href="#cite3">↑</a> 3:9-12 <i>Μάταιο να ανταποδίδεις το κακό για το κακό</i>: <a href="/el/The_Urantia_Book/140#p8_7">ΒΟ 140:8.7</a>. </li>
  <li id="fn4"><a href="#cite4">↑</a> 3:12 <i>Τα μάτια του Κυρίου πάνω από τους δίκαιους</i>: <a href="/el/The_Urantia_Book/8#p4_8">ΒΟ 8:4.8</a>.  <i>Τα μάτια του Κυρίου είναι πάνω από τους δίκαιους</i>: <a href="/el/The_Urantia_Book/4#p1_4">ΒΟ 4:1.4</a>.  <i># 2 Τα μάτια του Κυρίου σε κάθε τόπο</i>: <a href="/el/The_Urantia_Book/3#p3_1">ΒΟ 3:3.1</a>.  <i>Θεία αυτιά πάντα ανοιχτά</i>: <a href="/el/The_Urantia_Book/8#p4_8">ΒΟ 8:4.8</a>. </li>
  <li id="fn5"><a href="#cite5">↑</a> 3:14 <i>Μη φοβάστε τους φονιάδες του σώματος</i>: <a href="/el/The_Urantia_Book/165#p3_3">ΒΟ 165:3.3</a>. </li>
  <li id="fn6"><a href="#cite6">↑</a> 3:19-20 <i>Παρούσα κατάσταση της εξέγερσης</i>: <a href="/el/The_Urantia_Book/53#p9_1">ΒΟ 53:9.1</a>. </li>
  <li id="fn7"><a href="#cite7">↑</a> 3:22 <i>Δεξιά του Πατέρα</i>: <a href="/el/The_Urantia_Book/5#p2_2">ΒΟ 5:2.2</a>.  <i>Δεξιά χείρα του Θεού</i>: <a href="/el/The_Urantia_Book/13#p2_7">ΒΟ 13:2.7</a>.  <i>Δεξιά χείρα του Θεού</i>: <a href="/el/The_Urantia_Book/21#p4_4">ΒΟ 21:4.4</a>.  <i>Δεξιά χείρα του Θεού</i>: <a href="/el/The_Urantia_Book/38#p0_1">ΒΟ 38:0.1</a>.  <i>Η σημερινή κατάσταση του Μιχαήλ</i>: <a href="/el/The_Urantia_Book/119#p8_1">ΒΟ 119:8.1</a>. </li>
</ol>
</div>
