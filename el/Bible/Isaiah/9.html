<!--
title: Ησαΐας - Κεφάλαιο 9
description: 
published: true
date: 2022-8-14T13:24:11Z
tags: 
editor: ckeditor
dateCreated: 2022-8-14T13:24:11Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/el/Bible/Isaiah/8">Ησαΐας - Κεφάλαιο 8</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/el/Bible/Isaiah/Index">Δείκτης</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/el/Bible/Isaiah/10">Ησαΐας - Κεφάλαιο 10</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Δεν θέλει είσθαι όμως τοιούτον θάμβωμα εις την γην την τεθλιμμένην· εν τοις προτέροις καιροίς εξουθένωσε την γην Ζαβουλών και την γην Νεφθαλείμ· εν δε τοις υστέροις έκαμεν ένδοξα τα μέρη τα προς την οδόν της θαλάσσης, πέραν του Ιορδάνου, την Γαλιλαίαν των εθνών. </p>
<p id="v2"><sup><small>2</small></sup>  Ο λαός ο περιπατών εν τω σκότει είδε φως μέγα· εις τους καθημένους εν γη σκιάς θανάτου, φως έλαμψεν επ' αυτούς. <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  Επολλαπλασίασας το έθνος, ηύξησας εις αυτήν την χαράν· χαίρουσιν έμπροσθέν σου κατά την χαράν του θερισμού, καθώς αγάλλονται οι διαμεριζόμενοι τα λάφυρα. </p>
<p id="v4"><sup><small>4</small></sup>  Διότι συ συνέτριψας τον ζυγόν του φορτίου αυτού και την ράβδον του ώμου αυτού και την μάστιγα του καταδυναστεύοντος αυτόν, καθώς εν τη ημέρα του Μαδιάμ. </p>
<p id="v5"><sup><small>5</small></sup>  Διότι πάσα περικνημίς πολεμιστού μαχομένου μετά θορύβου και πάσα στολή κεκυλισμένη εις αίματα θέλει είσθαι διά καύσιν και ύλην πυρός. </p>
<p id="v6"><sup><small>6</small></sup>  Διότι παιδίον εγεννήθη εις ημάς, υιός εδόθη εις ημάς· και η εξουσία θέλει είσθαι επί τον ώμον αυτού· και το όνομα αυτού θέλει καλεσθή Θαυμαστός, Σύμβουλος, Θεός ισχυρός, Πατήρ του μέλλοντος αιώνος, Άρχων ειρήνης. <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v7"><sup><small>7</small></sup>  Εις την αύξησιν της εξουσίας αυτού και της ειρήνης δεν θέλει είσθαι τέλος, επί τον θρόνον του Δαβίδ και επί την βασιλείαν αυτού, διά να διατάξη αυτήν και να στερεώση αυτήν εν κρίσει και δικαιοσύνη από του νυν και έως αιώνος. Ο ζήλος του Κυρίου των δυνάμεων θέλει εκτελέσει τούτο. <sup id="cite4"><a href="#fn4">[4]</a></sup></p>
<p id="v8"><sup><small>8</small></sup>  Ο Κύριος απέστειλε λόγον κατά του Ιακώβ και έπεσεν επί τον Ισραήλ. </p>
<p id="v9"><sup><small>9</small></sup>  Και πας ο λαός θέλει γνωρίσει τούτο, ο Εφραΐμ και ο κάτοικος της Σαμαρείας, οίτινες λέγουσιν υπερηφάνως και με έπαρσιν καρδίας, </p>
<p id="v10"><sup><small>10</small></sup>  οι πλίνθοι έπεσον, πλην ημείς θέλομεν κτίσει με πελεκητάς πέτρας· αι συκομορέαι εκόπησαν, πλην ημείς θέλομεν αλλάξει αυτάς εις κέδρους. </p>
<p id="v11"><sup><small>11</small></sup>  Διά τούτο ο Κύριος θέλει εξεγείρει τους εχθρούς του Ρεσίν εναντίον αυτού και συνενώσει τους πολεμίους αυτού· </p>
<p id="v12"><sup><small>12</small></sup>  τους Συρίους έμπροσθεν και τους Φιλισταίους όπισθεν· και θέλουσι καταφάγει τον Ισραήλ με ανοικτόν στόμα. Εν πάσι τούτοις ο θυμός αυτού δεν απεστράφη, αλλ' η χειρ αυτού είναι έτι εξηπλωμένη. </p>
<p id="v13"><sup><small>13</small></sup>  Πλην ο λαός δεν επιστρέφει προς τον πατάξαντα αυτόν, ουδέ εκζητούσι τον Κύριον των δυνάμεων. </p>
<p id="v14"><sup><small>14</small></sup>  Διά τούτο ο Κύριος θέλει εκκόψει από του Ισραήλ κεφαλήν και ουράν, κλάδον και σπάρτον, εν μιά ημέρα. </p>
<p id="v15"><sup><small>15</small></sup>  Ο πρεσβύτης και ο έντιμος, αυτός είναι η κεφαλή· και ο προφήτης όστις διδάσκει ψεύδη, αυτός είναι η ουρά. </p>
<p id="v16"><sup><small>16</small></sup>  Διότι οι μακαρίζοντες τον λαόν τούτον πλανώσιν αυτόν· και οι μακαριζόμενοι υπ' αυτών αφανίζονται. </p>
<p id="v17"><sup><small>17</small></sup>  Διά τούτο ο Κύριος δεν θέλει ευφρανθή εις τους νεανίσκους αυτών, ουδέ θέλει ελεήσει τους ορφανούς και τας χήρας αυτών· επειδή πάντες είναι υποκριταί και κακοποιοί, και παν στόμα λαλεί ασεβώς. Εν πάσι τούτοις ο θυμός αυτού δεν απεστράφη, αλλ' η χειρ αυτού είναι έτι εξηπλωμένη. </p>
<p id="v18"><sup><small>18</small></sup>  Διότι η ανομία αφανίζει ως το πυρ, το κατατρώγον τους τριβόλους και τας ακάνθας και το φλέγον εν τοις πυκνοτάτοις του δάσους· και αυτά θέλουσιν αναβή εις στήλην περιτυλισσομένου καπνού. </p>
<p id="v19"><sup><small>19</small></sup>  Από του θυμού του Κυρίου των δυνάμεων η γη εσκοτίσθη, και ο λαός θέλει είσθαι ως ύλη πυρός· άνθρωπος δεν θέλει ελεήσει τον αδελφόν αυτού. </p>
<p id="v20"><sup><small>20</small></sup>  Και θέλει αρπάσει εις τα δεξιά, πλην θέλει πεινάσει· και θέλει φάγει εις τα αριστερά, πλην δεν θέλει χορτασθή· θέλουσι φάγει πας άνθρωπος την σάρκα του βραχίονος αυτού· </p>
<p id="v21"><sup><small>21</small></sup>  ο Μανασσής τον Εφραΐμ και ο Εφραΐμ τον Μανασσήν· και αυτοί ομού θέλουσιν είσθαι εναντίον του Ιούδα. Εν πάσι τούτοις ο θυμός αυτού δεν απεστράφη, αλλ' η χειρ αυτού είναι έτι εξηπλωμένη. </p>
<h2>Παραπομπές</h2>
<div>
<ol>
  <li id="fn1"><a href="#cite1">↑</a> 9:2 <i>Αποκαλυπτόμενο φως της ζωής</i>: <a href="/el/The_Urantia_Book/149#p2_6">ΒΟ 149:2.6</a>.  <i>Φως στα έθνη</i>: <a href="/el/The_Urantia_Book/122#p9_5">ΒΟ 122:9.5</a>.  <i>Φωτισμένη από το αληθινό φως</i>: <a href="/el/The_Urantia_Book/52#p1_7">ΒΟ 52:1.7</a>.  <i>Στο σκοτάδι ένα μεγάλο φως</i>: <a href="/el/The_Urantia_Book/190#p5_4">ΒΟ 190:5.4</a>.  <i>Ο Ιησούς είναι το φως του κόσμου</i>: <a href="/el/The_Urantia_Book/162#p5_2">ΒΟ 162:5.2</a>.  <i>Πολλοί προτιμούν να κάθονται στο σκοτάδι</i>: <a href="/el/The_Urantia_Book/162#p5_3">ΒΟ 162:5.3</a>.  <i>Κατοχή του φωτός της ζωής</i>: <a href="/el/The_Urantia_Book/132#p2_9">ΒΟ 132:2.9</a>.  <i>Αληθινό φως</i>: <a href="/el/The_Urantia_Book/40#p5_16">ΒΟ 40:5.16</a>.  <i>Φωτεινότητα του Πνεύματος</i>: <a href="/el/The_Urantia_Book/107#p4_5">ΒΟ 107:4.5</a>.  <i>Φως στο πνευματικό σκοτάδι</i>: <a href="/el/The_Urantia_Book/191#p4_3">ΒΟ 191:4.3</a>.  <i>Το σκοτάδι στο φως</i>: <a href="/el/The_Urantia_Book/155#p6_3">ΒΟ 155:6.3</a>.  <i>Το Μεγάλο Φως</i>: <a href="/el/The_Urantia_Book/45#p4_4">ΒΟ 45:4.4</a>.  <i>Πνεύμα φως</i>: <a href="/el/The_Urantia_Book/0#p6_9">ΒΟ 0:6.9</a>. </li>
  <li id="fn2"><a href="#cite2">↑</a> 9:6 <i>Πρίγκιπας της ειρήνης</i>: <a href="/el/The_Urantia_Book/52#p2_5">ΒΟ 52:2.5</a>.  <i>Πρίγκιπας της ειρήνης</i>: <a href="/el/The_Urantia_Book/52#p6_1">ΒΟ 52:6.1</a>.  <i>Κυβέρνηση στους ώμους</i>: <a href="/el/The_Urantia_Book/124#p6_16">ΒΟ 124:6.16</a>.  <i>Πρίγκιπας της ειρήνης</i>: <a href="/el/The_Urantia_Book/68#p3_5">ΒΟ 68:3.5</a>.  <i>Πρίγκιπας της ειρήνης</i>: <a href="/el/The_Urantia_Book/93#p10_7">ΒΟ 93:10.7</a>. </li>
  <li id="fn3"><a href="#cite3">↑</a> 9:6-7 <i>Η βασιλεία ως μελλοντική ελπίδα</i>: <a href="/el/The_Urantia_Book/170#p1_3">ΒΟ 170:1.3</a>. </li>
  <li id="fn4"><a href="#cite4">↑</a> 9:7 <i>Η βασιλεία ως παρούσα πραγματικότητα</i>: <a href="/el/The_Urantia_Book/170#p1_2">ΒΟ 170:1.2</a>. </li>
</ol>
</div>
