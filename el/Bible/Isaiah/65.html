<!--
title: Ησαΐας - Κεφάλαιο 65
description: 
published: true
date: 2023-11-8T20:18:10Z
tags: bible, bible—isaiah
editor: ckeditor
dateCreated: 2022-8-14T13:24:11Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/el/Bible/Isaiah/64">
          <span class="mdi mdi-arrow-left-drop-circle"></span><span class="pl-2">Ησαΐας - Κεφάλαιο 64</span>
        </a>
        </td>
        <td>
        <a href="/el/Bible/Isaiah/Index">
          <span class="mdi mdi-book-open-variant"></span><span class="pl-2">Δείκτης</span>
        </a>
        </td>
        <td>
        <a href="/el/Bible/Isaiah/66">
          <span class="pr-2">Ησαΐας - Κεφάλαιο 66</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Εζητήθην παρά των μη ερωτώντων περί εμού· ευρέθην παρά των ζητούντων με· είπα, Ιδού, εγώ, ιδού, εγώ, προς έθνος μη καλούμενον με το όνομά μου. </p>
<p id="v2"><sup><small>2</small></sup>  Εξήπλωσα τας χείρας μου όλην την ημέραν προς λαόν απειθή, περιπατούντα εν οδώ ουχί καλή, οπίσω των διαβουλίων αυτών, </p>
<p id="v3"><sup><small>3</small></sup>  λαόν παροξύνοντά με πάντοτε κατά πρόσωπόν μου, θυσιάζοντα εν κήποις και θυμιάζοντα επί πλίνθων, </p>
<p id="v4"><sup><small>4</small></sup>  μένοντα εν τοις μνήμασι και διανυκτερεύοντα εν αποκρύφοις, τρώγοντα χοίρειον κρέας και εν τοις αγγείοις αυτού έχοντα ζωμόν ακαθάρτων πραγμάτων, </p>
<p id="v5"><sup><small>5</small></sup>  λέγοντα, Μακράν απ' εμού, μη με εγγίσης, διότι είμαι αγιώτερός σου. Ούτοι είναι καπνός εις τους μυκτήράς μου, πυρ καιόμενον όλην την ημέραν. </p>
<p id="v6"><sup><small>6</small></sup>  Ιδού, γεγραμμένον είναι ενώπιόν μου, δεν θέλω σιωπήσει αλλά θέλω ανταποδώσει, ναι, θέλω ανταποδώσει εις τους κόλπους αυτών </p>
<p id="v7"><sup><small>7</small></sup>  τας ανομίας σας και τας ανομίας των πατέρων σας ομού, λέγει Κύριος, οίτινες εθυμίασαν επί των ορέων και με εβλασφήμησαν επί των λόφων· διά τούτο θέλω αντιπληρώσει εις τους κόλπους αυτών τα απ' αρχής έργα αυτών. </p>
<p id="v8"><sup><small>8</small></sup>  Ούτω λέγει Κύριος· Καθώς όταν ευρίσκηται γλεύκος εν τη σταφυλή, λέγουσι, Μη φθείρης αυτό, διότι είναι ευλογία εν αυτώ· ούτω θέλω κάμει ένεκεν των δούλων μου, διά να μη εξολοθρεύσω πάντας. </p>
<p id="v9"><sup><small>9</small></sup>  Και θέλω εξάξει σπέρμα εξ Ιακώβ και κληρονόμον των ορέων μου εξ Ιούδα· και οι εκλεκτοί μου θέλουσι κληρονομήσει αυτά και οι δούλοί μου θέλουσι κατοικήσει εκεί. </p>
<p id="v10"><sup><small>10</small></sup>  Και ο Σαρών θέλει είσθαι μάνδρα των ποιμνίων και η κοιλάς του Αχώρ τόπος εις ανάπαυσιν των βουκολίων, διά τον λαόν μου τον εκζητούντά με. </p>
<p id="v11"><sup><small>11</small></sup>  Εσάς όμως, τους εγκαταλείποντας τον Κύριον, τους λησμονούντας το άγιόν μου όρος, τους ετοιμάζοντας τράπεζαν εις τον Γάδην και τους κάμνοντας σπονδήν εις τον Μένι, </p>
<p id="v12"><sup><small>12</small></sup>  θέλω σας αριθμήσει διά την μάχαιραν και πάντες θέλετε κύψει εις την σφαγήν· διότι εκάλουν και δεν απεκρίνεσθε· ελάλουν και δεν ηκούετε· αλλ' επράττετε το κακόν ενώπιόν μου και εξελέγετε το μη αρεστόν εις εμέ. </p>
<p id="v13"><sup><small>13</small></sup>  Όθεν ούτω λέγει Κύριος ο Θεός· Ιδού, οι δούλοί μου θέλουσι φάγει, σεις δε θέλετε πεινάσει· ιδού, οι δούλοί μου θέλουσι πίει, σεις δε θέλετε διψήσει· ιδού, οι δούλοί μου θέλουσιν ευφρανθή, σεις δε θέλετε αισχυνθή· </p>
<p id="v14"><sup><small>14</small></sup>  ιδού, οι δούλοί μου θέλουσιν αλαλάζει εν ευθυμία, σεις δε θέλετε βοά εν πόνω καρδίας και ολολύζει υπό καταθλίψεως πνεύματος. </p>
<p id="v15"><sup><small>15</small></sup>  Και θέλετε αφήσει το όνομά σας εις τους εκλεκτούς μου διά κατάραν· διότι Κύριος ο Θεός θέλει σε θανατώσει και με άλλο όνομα θέλει ονομάσει τους δούλους αυτού, </p>
<p id="v16"><sup><small>16</small></sup>  διά να μακαρίζη εαυτόν εις τον Θεόν της αληθείας ο μακαρίζων εαυτόν επί της γής· και να ομνύη εις τον Θεόν της αληθείας ο ομνύων επί της γής· διότι αι πρότεραι θλίψεις ελησμονήθησαν και διότι εκρύφθησαν από των οφθαλμών μου. </p>
<p id="v17"><sup><small>17</small></sup>  Επειδή ιδού, νέους ουρανούς κτίζω και νέαν γήν· και δεν θέλει είσθαι μνήμη των προτέρων ουδέ θέλουσιν ελθεί εις τον νούν. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v18"><sup><small>18</small></sup>  Αλλ' ευφραίνεσθε και χαίρετε πάντοτε εις εκείνο το οποίον κτίζω· διότι, ιδού, κτίζω την Ιερουσαλήμ αγαλλίαμα και τον λαόν αυτής ευφροσύνην. </p>
<p id="v19"><sup><small>19</small></sup>  Και θέλω αγάλλεσθαι εις την Ιερουσαλήμ και ευφραίνεσθαι εις τον λαόν μου· και δεν θέλει ακουσθή πλέον εν αυτή φωνή κλαυθμού και φωνή κραυγής. </p>
<p id="v20"><sup><small>20</small></sup>  Δεν θέλει είσθαι πλέον εκεί βρέφος ολιγοήμερον και γέρων όστις δεν επλήρωσε τας ημέρας αυτού· διότι το παιδίον θέλει αποθνήσκει εκατόν ετών, ο δε εκατόν ετών αμαρτωλός θέλει είσθαι επικατάρατος. </p>
<p id="v21"><sup><small>21</small></sup>  Και θέλουσιν οικοδομήσει οικίας και κατοικήσει, και θέλουσι φυτεύσει αμπελώνας και φάγει τον καρπόν αυτών. </p>
<p id="v22"><sup><small>22</small></sup>  δεν θέλουσι κτίσει αυτοί και άλλος να κατοικήση· δεν θέλουσι φυτεύσει αυτοί και άλλος να φάγη· διότι αι ημέραι του λαού μου είναι ως αι ημέραι του δένδρου και οι εκλεκτοί μου θέλουσι παλαιώσει το έργον των χειρών αυτών. </p>
<p id="v23"><sup><small>23</small></sup>  Δεν θέλουσι κοπιάζει εις μάτην ουδέ θέλουσι τεκνοποιεί διά καταστροφήν· διότι είναι σπέρμα των ευλογημένων του Κυρίου και οι έκγονοι αυτών μετ' αυτών. </p>
<p id="v24"><sup><small>24</small></sup>  Και πριν αυτοί κράξωσιν, εγώ θέλω αποκρίνεσθαι· και ενώ αυτοί λαλούσιν, εγώ θέλω ακούει. <sup id="cite3"><a href="#fn3">[3]</a></sup></p>
<p id="v25"><sup><small>25</small></sup>  Ο λύκος και το αρνίον θέλουσι βόσκεσθαι ομού, και ο λέων θέλει τρώγει άχυρον ως ο βούς· άρτος δε του όφεως θέλει είσθαι το χώμα· εν όλω τω αγίω μου όρει δεν θέλουσι κάμνει ζημίαν ουδέ φθοράν, λέγει Κύριος. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/el/Bible/Isaiah/64">
          <span class="mdi mdi-arrow-left-drop-circle"></span><span class="pl-2">Ησαΐας - Κεφάλαιο 64</span>
        </a>
        </td>
        <td>
        <a href="/el/Bible/Isaiah/Index">
          <span class="mdi mdi-book-open-variant"></span><span class="pl-2">Δείκτης</span>
        </a>
        </td>
        <td>
        <a href="/el/Bible/Isaiah/66">
          <span class="pr-2">Ησαΐας - Κεφάλαιο 66</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Παραπομπές</h2>
<div>
<ol>
  <li id="fn1"><a href="#cite1">↑</a> 65:17 <i>Καινούριος ουρανός και νέα γη</i>: <a href="/el/The_Urantia_Book/52#p7_11">ΒΟ 52:7.11</a>.  <i>Τα παλιά πράγματα γίνονται καινούργια</i>: <a href="/el/The_Urantia_Book/55#p6_4">ΒΟ 55:6.4</a>.  <i>Νέοι ουρανοί και νέα γη</i>: <a href="/el/The_Urantia_Book/176#p1_6">ΒΟ 176:1.6</a>.  <i>Ένας νέος ουρανός και μια νέα γη</i>: <a href="/el/The_Urantia_Book/135#p5_4">ΒΟ 135:5.4</a>. </li>
  <li id="fn2"><a href="#cite2">↑</a> 65:17-18 <i>Ιερός ναός χτισμένος στη γη</i>: <a href="/el/The_Urantia_Book/55#p1_1">ΒΟ 55:1.1</a>. </li>
  <li id="fn3"><a href="#cite3">↑</a> 65:24 <i>Ο Θεός γνωρίζει πριν ρωτήσετε</i>: <a href="/el/The_Urantia_Book/140#p6_11">ΒΟ 140:6.11</a>.  <i>Γνωρίζει τις ανάγκες πριν ρωτήσει</i>: <a href="/el/The_Urantia_Book/3#p3_2">ΒΟ 3:3.2</a>. </li>
</ol>
</div>
