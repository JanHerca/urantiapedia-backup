<!--
title: Ησαΐας - Κεφάλαιο 14
description: 
published: true
date: 2022-9-13T21:57:44Z
tags: 
editor: ckeditor
dateCreated: 2022-8-14T13:24:11Z
-->

<figure class="table chapter-navigator">
  <table>
    <tbody>
      <tr>
        <td><a href="/el/Bible/Isaiah/13">Ησαΐας - Κεφάλαιο 13</a></td>
        <td><a href="/el/Bible/Isaiah/Index">Δείκτης</a></td>
        <td><a href="/el/Bible/Isaiah/15">Ησαΐας - Κεφάλαιο 15</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Διότι ο Κύριος θέλει ελεήσει τον Ιακώβ, και θέλει έτι εκλέξει τον Ισραήλ και καταστήσει αυτούς εν τη γη αυτών· και οι ξένοι θέλουσιν ενωθή μετ' αυτών και θέλουσι προσκολληθή εις τον οίκον του Ιακώβ. </p>
<p id="v2"><sup><small>2</small></sup>  Και οι λαοί θέλουσι λάβει αυτούς και φέρει αυτούς εις τον τόπον αυτών· και ο οίκος του Ισραήλ θέλει κληρονομήσει αυτούς εν τη γη του Κυρίου διά δούλους και δούλας· και θέλουσιν είσθαι αιχμάλωτοι αυτών οι αιχμαλωτίσαντες αυτούς, και θέλουσι γείνει κύριοι των καταθλιβόντων αυτούς. </p>
<p id="v3"><sup><small>3</small></sup>  Και καθ' ην ημέραν ο Κύριος θέλει σε αναπαύσει από της θλίψεώς σου και από του φόβου σου και από της σκληράς δουλείας, εις την οποίαν ήσο καταδεδουλωμένος, <sup id="cite1"><a href="#fn1">[1]</a></sup></p>
<p id="v4"><sup><small>4</small></sup>  θέλεις μεταχειρισθή την παροιμίαν ταύτην κατά του βασιλέως της Βαβυλώνος, λέγων, Πως επαύθη ο καταδυνάστης· πως επαύθη η φορολόγος του χρυσίου. </p>
<p id="v5"><sup><small>5</small></sup>  Ο Κύριος συνέτριψε την ράβδον των ασεβών, το σκήπτρον των δυναστών. </p>
<p id="v6"><sup><small>6</small></sup>  Ο πατάσσων εν θυμώ τον λαόν με ακατάπαυστον κτύπημα, ο δεσπόζων εν οργή επί τα έθνη, καταδιώκεται, και ουδείς ο κωλύων. </p>
<p id="v7"><sup><small>7</small></sup>  Πάσα η γη αναπαύεται, ησυχάζει· εκφωνούσιν άσματα αγαλλιάσεως. </p>
<p id="v8"><sup><small>8</small></sup>  Χαίρουσιν επί σε και αι έλατοι, αι κέδροι του Λιβάνου, λέγουσαι, Αφού συ εκοιμήθης, δενδροτόμος δεν ανέβη εφ' ημάς. </p>
<p id="v9"><sup><small>9</small></sup>  Ο άδης κάτωθεν εκινήθη διά σε, διά να απαντήση την έλευσίν σου· διά σε εξήγειρε τους νεκρούς, πάντας τους ηγεμόνας της γής· εσήκωσεν εκ των θρόνων αυτών πάντας τους βασιλείς των εθνών. </p>
<p id="v10"><sup><small>10</small></sup>  Πάντες ούτοι θέλουσιν αποκριθή και ειπεί προς σε, Και συ έγεινες αδύνατος, καθώς ημείς; κατεστάθης όμοιος ημών; </p>
<p id="v11"><sup><small>11</small></sup>  Η μεγαλαυχία σου κατηνέχθη εις τον τάφον και ο θόρυβος των μουσικών σου οργάνων· ο σκώληξ είναι εστρωμένος υποκάτω σου και οι σκώληκες σε σκεπάζουσι· </p>
<p id="v12"><sup><small>12</small></sup>  πως έπεσες εκ του ουρανού, Εωσφόρε, υιέ της αυγής· συνετρίφθης κατά γης, συ ο καταπατών τα έθνη. <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup> <sup id="cite4"><a href="#fn4">[4]</a></sup></p>
<p id="v13"><sup><small>13</small></sup>  Συ δε έλεγες εν τη καρδία σου, Θέλω αναβή εις τον ουρανόν, θέλω υψώσει τον θρόνον μου υπεράνω των άστρων του Θεού· και θέλω καθήσει επί το όρος της συνάξεως, προς τα μέρη του βορρά· <sup id="cite5"><a href="#fn5">[5]</a></sup> <sup id="cite6"><a href="#fn6">[6]</a></sup></p>
<p id="v14"><sup><small>14</small></sup>  θέλω αναβή επί τα ύψη των νεφελών· θέλω είσθαι όμοιος του Υψίστου. <sup id="cite7"><a href="#fn7">[7]</a></sup></p>
<p id="v15"><sup><small>15</small></sup>  Εις τον άδην όμως θέλεις καταβή, εις τα βάθη του λάκκου. </p>
<p id="v16"><sup><small>16</small></sup>  Οι βλέποντές σε θέλουσιν ενατενίσει προς σε, θέλουσι σε παρατηρεί, λέγοντες, ούτος είναι ο άνθρωπος ο ποιών την γην να τρέμη, ο σείων τα βασίλεια; </p>
<p id="v17"><sup><small>17</small></sup>  Ο ερημόνων την οικουμένην και καταστρέφων τας πόλεις αυτής; ο μη απολύων εις τας οικίας αυτών τους δεσμίους αυτού; </p>
<p id="v18"><sup><small>18</small></sup>  Πάντες οι βασιλείς των εθνών, πάντες αναπαύονται εν δόξη, έκαστος εν τη οικία αυτού· </p>
<p id="v19"><sup><small>19</small></sup>  συ δε απερρίφθης του τάφου σου ως κλάδος βδελυκτός, ιμάτιον κεκεντημένων, πεφονευμένων εν μαχαίρα, καταβαινόντων εις τας πέτρας του λάκκου· ως πτώμα καταπατούμενον. </p>
<p id="v20"><sup><small>20</small></sup>  Δεν θέλεις ενωθή μετ' αυτών εις ενταφιασμόν, διότι ηφάνισας την γην σου, εφόνευσας τον λαόν σου· το σπέρμα των κακοποιών ουδέποτε θέλει ονομασθή. </p>
<p id="v21"><sup><small>21</small></sup>  Ετοιμάσατε σφαγήν εις τα τέκνα αυτού διά την ανομίαν των πατέρων αυτών, διά να μη σηκωθώσι και κληρονομήσωσι την γην, και γεμίσωσι το πρόσωπον της οικουμένης από πόλεων. </p>
<p id="v22"><sup><small>22</small></sup>  Διότι θέλω σηκωθή εναντίον αυτών, λέγει ο Κύριος των δυνάμεων· και θέλω εξαλείψει από της Βαβυλώνος το όνομα και το υπόλοιπον και υιόν και έκγονον, λέγει Κύριος. </p>
<p id="v23"><sup><small>23</small></sup>  Και θέλω καταστήσει αυτήν κληρονομίαν εχίνων και λίμνας υδάτων· και θέλω σαρώσει αυτήν με το σάρωθρον της απωλείας, λέγει ο Κύριος των δυνάμεων. </p>
<p id="v24"><sup><small>24</small></sup>  Ώμοσεν ο Κύριος των δυνάμεων, λέγων, Εξάπαντος καθώς εβουλεύθην, ούτω θέλει γείνει· και καθώς απεφάσισα, ούτω θέλει μείνει, </p>
<p id="v25"><sup><small>25</small></sup>  να συντρίψω τον Ασσύριον εν τη γη μου και να καταπατήσω αυτόν επί των ορέων μου· τότε ο ζυγός αυτού θέλει σηκωθή απ' αυτών και το φορτίον αυτού θέλει αφαιρεθή από των ώμων αυτών. </p>
<p id="v26"><sup><small>26</small></sup>  Αύτη είναι η βουλή η βεβουλευμένη καθ' όλης της γής· και αύτη η χειρ η εξηπλωμένη επί πάντα τα έθνη. </p>
<p id="v27"><sup><small>27</small></sup>  Διότι ο Κύριος των δυνάμεων απεφάσισε και τις θέλει αναιρέσει; και η χειρ αυτού εξηπλώθη και τις θέλει αποστρέψει αυτήν; </p>
<p id="v28"><sup><small>28</small></sup>  Εν τω έτει, καθ' ο απέθανεν ο βασιλεύς Άχαζ, έγεινεν αύτη η όρασις. </p>
<p id="v29"><sup><small>29</small></sup>  Μη χαίρε, Παλαιστίνη πάσα, διότι συνετρίφθη η ράβδος του πατάξαντός σε· επειδή εκ της ρίζης του όφεως θέλει εξέλθει βασιλίσκος, και ο καρπός αυτού θέλει είσθαι φλογερός πετώμενος όφις. </p>
<p id="v30"><sup><small>30</small></sup>  Και οι πρωτότοκοι του πτωχού θέλουσι τραφή και οι ενδεείς θέλουσιν αναπαύεσθαι εν ασφαλεία· και θέλω θανατώσει την ρίζαν σου με πείναν, και θέλω φονεύσει το υπόλοιπόν σου. </p>
<p id="v31"><sup><small>31</small></sup>  Ολόλυζε, πύλη· βόα, πόλις· εχάθης, Παλαιστίνη πάσα· διότι έρχεται καπνός από βορρά, και ουδέ εις θέλει λείψει από της εκστρατεύσεως αυτού εν τοις ωρισμένοις καιροίς. </p>
<p id="v32"><sup><small>32</small></sup>  Και τις απόκρισις θέλει δοθή εις τους πρέσβεις των εθνών; Ότι ο Κύριος εθεμελίωσε την Σιών, και επ' αυτήν θέλουσιν ελπίζει οι πτωχοί του λαού αυτού. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/el/Bible/Isaiah/13">Ησαΐας - Κεφάλαιο 13</a></td>
        <td><a href="/el/Bible/Isaiah/Index">Δείκτης</a></td>
        <td><a href="/el/Bible/Isaiah/15">Ησαΐας - Κεφάλαιο 15</a></td>
      </tr>
    </tbody>
  </table>
</figure>
<h2>Παραπομπές</h2>
<div>
<ol>
  <li id="fn1"><a href="#cite1">↑</a> 14:3 <i>Αναπαύσου από το φόβο</i>: <a href="/el/The_Urantia_Book/131#p2_6">ΒΟ 131:2.6</a>.  <i>Ο Κύριος θα σας δώσει ανάπαυση</i>: <a href="/el/The_Urantia_Book/97#p5_2">ΒΟ 97:5.2</a>. </li>
  <li id="fn2"><a href="#cite2">↑</a> 14:12 <i>Πώς έπεσες από τον ουρανό</i>: <a href="/el/The_Urantia_Book/53#p1_3">ΒΟ 53:1.3</a>. </li>
  <li id="fn3"><a href="#cite3">↑</a> 14:12-14 <i>Αυτοπεποίθηση και ελευθερία</i>: <a href="/el/The_Urantia_Book/53#p2_2">ΒΟ 53:2.2</a>.  <i>Μανιφέστο του Εωσφόρου</i>: <a href="/el/The_Urantia_Book/53#p3_1">ΒΟ 53:3.1</a>. </li>
  <li id="fn4"><a href="#cite4">↑</a> 14:12-20 <i>Τερματισμός της εξέγερσης</i>: <a href="/el/The_Urantia_Book/120#p2_2">ΒΟ 120:2.2</a>. </li>
  <li id="fn5"><a href="#cite5">↑</a> 14:13 <i>Όρος της συνέλευσης του Παραδείσου</i>: <a href="/el/The_Urantia_Book/43#p4_5">ΒΟ 43:4.5</a>. </li>
  <li id="fn6"><a href="#cite6">↑</a> 14:13-14 <i>Υψώστε το θρόνο πάνω από τους γιους</i>: <a href="/el/The_Urantia_Book/43#p4_6">ΒΟ 43:4.6</a>. </li>
  <li id="fn7"><a href="#cite7">↑</a> 14:14 <i>Ύψιστος Θεός</i>: <a href="/el/The_Urantia_Book/93#p2_3">ΒΟ 93:2.3</a>.  <i>Ο Ύψιστος</i>: <a href="/el/The_Urantia_Book/93#p3_2">ΒΟ 93:3.2</a>.  <i>Most Highs</i>: <a href="/el/The_Urantia_Book/43#p3_1">ΒΟ 43:3.1</a>. </li>
</ol>
</div>
