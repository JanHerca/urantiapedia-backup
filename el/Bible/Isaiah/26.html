<!--
title: Ησαΐας - Κεφάλαιο 26
description: 
published: true
date: 2022-9-13T21:57:44Z
tags: 
editor: ckeditor
dateCreated: 2022-8-14T13:24:11Z
-->

<figure class="table chapter-navigator">
  <table>
    <tbody>
      <tr>
        <td><a href="/el/Bible/Isaiah/25">Ησαΐας - Κεφάλαιο 25</a></td>
        <td><a href="/el/Bible/Isaiah/Index">Δείκτης</a></td>
        <td><a href="/el/Bible/Isaiah/27">Ησαΐας - Κεφάλαιο 27</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Εν εκείνη τη ημέρα το άσμα τούτο θέλει ψαλή εν γη Ιούδα Έχομεν πόλιν οχυράν· σωτηρίαν θέλει βάλει ο Θεός αντί τειχών και προτειχισμάτων. </p>
<p id="v2"><sup><small>2</small></sup>  Ανοίξατε τας πύλας και θέλει εισέλθει το δίκαιον έθνος το φυλάττον την αλήθειαν. </p>
<p id="v3"><sup><small>3</small></sup>  Θέλεις φυλάξει εν τελεία ειρήνη το πνεύμα το επί σε επιστηριζόμενον, διότι επί σε θαρρεί. <sup id="cite1"><a href="#fn1">[1]</a></sup></p>
<p id="v4"><sup><small>4</small></sup>  Θαρρείτε επί τον Κύριον πάντοτε· διότι εν Κυρίω τω Θεώ είναι αιώνιος δύναμις. <sup id="cite2"><a href="#fn2">[2]</a></sup></p>
<p id="v5"><sup><small>5</small></sup>  Διότι ταπεινόνει τους κατοικούντας εν υψηλοίς· κρημνίζει την υψηλήν πόλιν· κρημνίζει αυτήν έως εδάφους· καταβάλλει αυτήν έως χώματος. </p>
<p id="v6"><sup><small>6</small></sup>  Ο πους θέλει καταπατήσει αυτήν, οι πόδες του πτωχού, τα βήματα του ενδεούς. </p>
<p id="v7"><sup><small>7</small></sup>  Η οδός του δικαίου είναι η ευθύτης· συ, ευθύτατε, σταθμίζεις την οδόν του δικαίου. </p>
<p id="v8"><sup><small>8</small></sup>  Ναι, εν τη οδώ, των κρίσεών σου, Κύριε, σε περιεμείναμεν· ο πόθος της ψυχής ημών είναι εις το όνομά σου και εις την ενθύμησίν σου. <sup id="cite3"><a href="#fn3">[3]</a></sup></p>
<p id="v9"><sup><small>9</small></sup>  Με την ψυχήν μου σε επόθησα την νύκτα· ναι, με το πνεύμά μου εντός μου σε εξεζήτησα το πρωΐ· διότι όταν αι κρίσεις σου ήναι εν τη γη, οι κάτοικοι του κόσμου θέλουσι μάθει δικαιοσύνην. </p>
<p id="v10"><sup><small>10</small></sup>  Και αν ελεηθή ο ασεβής, δεν θέλει μάθει δικαιοσύνην· εν τη γη της ευθύτητος θέλει πράξει αδίκως και δεν θέλει εμβλέψει εις την μεγαλειότητα του Κυρίου. </p>
<p id="v11"><sup><small>11</small></sup>  Η χειρ σου, Κύριε, υψούται, αλλ' αυτοί δεν θέλουσιν ιδεί· θέλουσιν όμως ιδεί και καταισχυνθή· ο ζήλος ο υπέρ του λαού σου, μάλιστα το πυρ το κατά των εχθρών σου θέλει καταφάγει αυτούς. </p>
<p id="v12"><sup><small>12</small></sup>  Κύριε, ειρήνην θέλεις δώσει εις ημάς· διότι συ έκαμες και πάντα ημών τα έργα διά ημάς. </p>
<p id="v13"><sup><small>13</small></sup>  Κύριε ο Θεός ημών, άλλοι κύριοι, πλην σου, εξουσίασαν εφ' ημάς· αλλά τώρα διά σου μόνον θέλομεν αναφέρει το όνομά σου. </p>
<p id="v14"><sup><small>14</small></sup>  Απέθανον, δεν θέλουσιν αναζήσει· ετελεύτησαν, δεν θέλουσιν αναστηθή· διά τούτο επεσκέφθης και εξωλόθρευσας αυτούς και εξήλειψας παν το μνημόσυνον αυτών. </p>
<p id="v15"><sup><small>15</small></sup>  Επλήθυνας το έθνος, Κύριε, επλήθυνας το έθνος· εδοξάσθης· εμάκρυνας αυτό εις πάντα τα έσχατα της γης. </p>
<p id="v16"><sup><small>16</small></sup>  Κύριε, εν τη θλίψει προσέτρεξαν προς σέ· εξέχεαν στεναγμόν, ότε η παιδεία σου ήτο επ' αυτούς. </p>
<p id="v17"><sup><small>17</small></sup>  Ως έγκυος γυνή, όταν πλησιάση εις την γένναν, κοιλοπονεί, φωνάζουσα εν τοις πόνοις αυτής, ούτως εγείναμεν ενώπιόν σου, Κύριε. </p>
<p id="v18"><sup><small>18</small></sup>  Συνελάβομεν, εκοιλοπονήσαμεν, πλην ως να εγεννήσαμεν άνεμον· ουδεμίαν ελευθέρωσιν κατωρθώσαμεν εν τη γή· ουδέ έπεσαν οι κάτοικοι του κόσμου. </p>
<p id="v19"><sup><small>19</small></sup>  Οι νεκροί σου θέλουσι ζήσει, μετά του νεκρού σώματός μου θέλουσιν αναστηθή· εξεγέρθητε και ψάλλετε, σεις οι κατοικούντες εν τω χώματι· διότι η δρόσος σου είναι ως η δρόσος των χόρτων, και η γη θέλει εκρίψει τους νεκρούς. <sup id="cite4"><a href="#fn4">[4]</a></sup></p>
<p id="v20"><sup><small>20</small></sup>  Ελθέ, λαέ μου, είσελθε εις τα ταμείά σου και κλείσον τας θύρας σου οπίσω σου· κρύφθητι διά ολίγον καιρόν, εωσού παρέλθη η οργή. </p>
<p id="v21"><sup><small>21</small></sup>  Διότι, ιδού, ο Κύριος εξέρχεται από του τόπου αυτού διά να παιδεύση τους κατοίκους της γης ένεκεν της ανομίας αυτών· η δε γη θέλει ανακαλύψει τα αίματα αυτής και δεν θέλει σκεπάσει πλέον τους πεφονευμένους αυτής. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/el/Bible/Isaiah/25">Ησαΐας - Κεφάλαιο 25</a></td>
        <td><a href="/el/Bible/Isaiah/Index">Δείκτης</a></td>
        <td><a href="/el/Bible/Isaiah/27">Ησαΐας - Κεφάλαιο 27</a></td>
      </tr>
    </tbody>
  </table>
</figure>
<h2>Παραπομπές</h2>
<div>
<ol>
  <li id="fn1"><a href="#cite1">↑</a> 26:3 <i>Διαρκής ειρήνη</i>: <a href="/el/The_Urantia_Book/5#p4_2">ΒΟ 5:4.2</a>.  <i>Τέλεια ειρήνη</i>: <a href="/el/The_Urantia_Book/155#p6_6">ΒΟ 155:6.6</a>.  <i>Τέλεια ειρήνη</i>: <a href="/el/The_Urantia_Book/100#p6_6">ΒΟ 100:6.6</a>. </li>
  <li id="fn2"><a href="#cite2">↑</a> 26:4 <i>Γιαχβέ, Θεός των φυλών του Σινά</i>: <a href="/el/The_Urantia_Book/142#p3_3">ΒΟ 142:3.3</a>.  <i>Ιεχωβά (Γιαχβέ)</i>: <a href="/el/The_Urantia_Book/96#p1_10">ΒΟ 96:1.10</a>. </li>
  <li id="fn3"><a href="#cite3">↑</a> 26:8 <i>Ο πόθος της ψυχής</i>: <a href="/el/The_Urantia_Book/74#p7_7">ΒΟ 74:7.7</a>. </li>
  <li id="fn4"><a href="#cite4">↑</a> 26:19 <i>Πολλοί που κοιμούνται ξυπνούν</i>: <a href="/el/The_Urantia_Book/49#p6_2">ΒΟ 49:6.2</a>. </li>
</ol>
</div>
