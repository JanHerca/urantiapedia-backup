<!--
title: Ησαΐας - Κεφάλαιο 57
description: 
published: true
date: 2022-8-14T13:24:11Z
tags: 
editor: ckeditor
dateCreated: 2022-8-14T13:24:11Z
-->

<figure class="table">
  <table style="border-bottom:0.2em solid #c8ccd1;border-left:1px solid #c8ccd1;border-right:1px solid #c8ccd1;border-top:1px solid #c8ccd1;table-layout: fixed; width: 100%;">
    <tbody>
      <tr>
        <td style="padding:0.4em 0.5em;border:1px solid #c8ccd1;;width:33%;"><a href="/el/Bible/Isaiah/56">Ησαΐας - Κεφάλαιο 56</a></td>
        <td style="padding:0.4em 0.5em;border:1px solid #c8ccd1;;width:33%;text-align: center;"><a href="/el/Bible/Isaiah/Index">Δείκτης</a></td>
        <td style="padding:0.4em 0.5em;border:1px solid #c8ccd1;;width:33%;text-align: right;"><a href="/el/Bible/Isaiah/58">Ησαΐας - Κεφάλαιο 58</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Ο δίκαιος αποθνήσκει και ουδείς βάλλει τούτο εν τη καρδία αυτού· και οι άνδρες ελέους συλλέγονται, χωρίς να εννοή τις, αν ο δίκαιος συλλέγεται απ' έμπροσθεν της κακίας. </p>
<p id="v2"><sup><small>2</small></sup>  Θέλει εισέλθει εις ειρήνην· οι περιπατούντες εν τη ευθύτητι αυτών, θέλουσιν αναπαυθή εν ταις κλίναις αυτών. </p>
<p id="v3"><sup><small>3</small></sup>  Σεις δε οι υιοί της μαγίσσης, σπέρμα μοιχού και πόρνης, πλησιάσατε εδώ. </p>
<p id="v4"><sup><small>4</small></sup>  Κατά τίνος εντρυφάτε; κατά τίνος επλατύνατε το στόμα, εξετείνατε την γλώσσαν; δεν είσθε τέκνα ανομίας, σπέρμα ψεύδους, </p>
<p id="v5"><sup><small>5</small></sup>  φλογιζόμενοι με τα είδωλα υπό παν δένδρον πράσινον, σφάζοντες τα τέκνα εν ταις φάραγξιν, υπό τους κρήμνους των βράχων; </p>
<p id="v6"><sup><small>6</small></sup>  Η μερίς σου είναι μεταξύ των χαλίκων των χειμάρρων· ούτοι, ούτοι είναι η κληρονομία σου· και εις αυτούς εξέχεας σπονδάς, προσέφερες προσφοράν εξ αλφίτων· εις ταύτα θέλω ευαρεστηθή; </p>
<p id="v7"><sup><small>7</small></sup>  Επί όρους υψηλού και μετεώρου έβαλες την κλίνην σου· και εκεί ανέβης διά να προσφέρης θυσίαν. </p>
<p id="v8"><sup><small>8</small></sup>  Και οπίσω των θυρών και των παραστατών έστησας το μνημόσυνόν σου· διότι εξεσκέπασας σεαυτήν αποστατήσασα απ' εμού και ανέβης· επλάτυνας την κλίνην σου και συνεφώνησας μετ' εκείνων· ηγάπησας την κλίνην αυτών, εξέλεξας τους τόπους· </p>
<p id="v9"><sup><small>9</small></sup>  υπήγες μάλιστα προς τον βασιλέα με χρίσματα και ηύξησας τα αρώματά σου και απέστειλας μακράν τους πρέσβεις σου και εταπείνωσας σεαυτήν μέχρις άδου. </p>
<p id="v10"><sup><small>10</small></sup>  Εκοπίασας εις το μάκρος της οδού σου· και δεν είπας, εις μάτην κοπιάζω· εύρηκας το ζην διά της χειρός σου· διά τούτο δεν απέκαμες. </p>
<p id="v11"><sup><small>11</small></sup>  Και τίνα επτοήθης ή εφοβήθης, ώστε να ψευσθής και να μη με ενθυμηθής μηδέ να θέσης τούτο εν τη καρδία σου; δεν είναι, διότι εγώ εσιώπησα, μάλιστα προ πολλού, διά τούτο συ δεν με εφοβήθης; </p>
<p id="v12"><sup><small>12</small></sup>  Εγώ θέλω απαγγείλει την δικαιοσύνην σου και τα έργα σου· όμως δεν θέλουσι σε ωφελήσει. </p>
<p id="v13"><sup><small>13</small></sup>  Όταν αναβοήσης, ας σε ελευθερώσωσιν οι συνηγμένοι σου· αλλ' ο άνεμος θέλει αφαρπάσει πάντας αυτούς· η ματαιότης θέλει λάβει αυτούς· ο ελπίζων όμως επ' εμέ θέλει κληρονομήσει την γην και αποκτήσει το άγιόν μου όρος. </p>
<p id="v14"><sup><small>14</small></sup>  Και θέλω ειπεί, Υψώσατε, υψώσατε, ετοιμάσατε την οδόν, εκβάλετε το πρόσκομμα από της οδού του λαού μου. </p>
<p id="v15"><sup><small>15</small></sup>  Διότι ούτω λέγει ο Ύψιστος και ο Υπέρτατος, ο κατοικών την αιωνιότητα, του οποίου το όνομα είναι Ο Αγιος· Εγώ κατοικώ εν υψηλοίς και εν αγίω τόπω· και μετά του συντετριμμένου την καρδίαν και του ταπεινού το πνεύμα, διά να ζωοποιώ το πνεύμα των ταπεινών και να ζωοποιώ την καρδίαν των συντετριμμένων. <sup id="cite1"><a href="#fn1">[1]</a></sup></p>
<p id="v16"><sup><small>16</small></sup>  Διότι δεν θέλω δικολογεί αιωνίως ουδέ θέλω είσθαι πάντοτε ωργισμένος· επειδή τότε ήθελον εκλείψει απ' έμπροσθέν μου το πνεύμα και αι ψυχαί τας οποίας έκαμον. </p>
<p id="v17"><sup><small>17</small></sup>  Διά την ανομίαν της αισχροκερδείας αυτού ωργίσθην και επάταξα αυτόν· έκρυψα το πρόσωπόν μου και ωργίσθην· αλλά αυτός ηκολούθησε πεισματωδώς την οδόν της καρδίας αυτού. </p>
<p id="v18"><sup><small>18</small></sup>  Είδον τας οδούς αυτού και θέλω ιατρεύσει αυτόν· και θέλω οδηγήσει αυτόν και δώσει πάλιν παρηγορίας εις αυτόν και εις τους τεθλιμμένους αυτού. <sup id="cite2"><a href="#fn2">[2]</a></sup></p>
<p id="v19"><sup><small>19</small></sup>  Εγώ δημιουργώ τον καρπόν των χειλέων· ειρήνην, ειρήνην, εις τον μακράν και εις τον πλησίον, λέγει Κύριος· και θέλω ιατρεύσει αυτόν. </p>
<p id="v20"><sup><small>20</small></sup>  Οι δε ασεβείς είναι ως η τεταραγμένη θάλασσα, όταν δεν δύναται να ησυχάση· και τα κύματα αυτής εκρίπτουσι καταπάτημα και πηλόν. <sup id="cite3"><a href="#fn3">[3]</a></sup></p>
<p id="v21"><sup><small>21</small></sup>  Ειρήνη δεν είναι εις τους ασεβείς, λέγει ο Θεός μου. <sup id="cite4"><a href="#fn4">[4]</a></sup></p>
<h2>Παραπομπές</h2>
<div>
<ol>
  <li id="fn1"><a href="#cite1">↑</a> 57:15 <i>Κατοικώ σε υψηλό και άγιο τόπο</i>: <a href="/el/The_Urantia_Book/97#p7_12">ΒΟ 97:7.12</a>.  <i>Κατοικήστε σε υψηλό, ιερό μέρος</i>: <a href="/el/The_Urantia_Book/131#p2_4">ΒΟ 131:2.4</a>.  <i>Συντετριμμένο μυαλό και ταπεινό πνεύμα</i>: <a href="/el/The_Urantia_Book/149#p6_11">ΒΟ 149:6.11</a>.  <i>κατοικεί στην αιωνιότητα</i>: <a href="/el/The_Urantia_Book/1#p1_6">ΒΟ 1:1.6</a>.  <i>Είμαι υψηλός και υψηλός</i>: <a href="/el/The_Urantia_Book/97#p7_9">ΒΟ 97:7.9</a>.  <i>Ο Θεός κατοικεί στην αιωνιότητα</i>: <a href="/el/The_Urantia_Book/3#p4_5">ΒΟ 3:4.5</a>.  <i>Κατοικεί στην αιωνιότητα</i>: <a href="/el/The_Urantia_Book/2#p1_5">ΒΟ 2:1.5</a>.  <i>Υψηλός και ιερός τόπος</i>: <a href="/el/The_Urantia_Book/11#p1_2">ΒΟ 11:1.2</a>.  <i>Ο Θεός κατοικεί στην αιωνιότητα</i>: <a href="/el/The_Urantia_Book/1#p0_3">ΒΟ 1:0.3</a>. </li>
  <li id="fn2"><a href="#cite2">↑</a> 57:18 <i>Θα παρηγορήσει τους πενθούντες</i>: <a href="/el/The_Urantia_Book/190#p5_4">ΒΟ 190:5.4</a>. </li>
  <li id="fn3"><a href="#cite3">↑</a> 57:20-21 <i>Ο κακός σαν την ταραγμένη θάλασσα</i>: <a href="/el/The_Urantia_Book/149#p5_3">ΒΟ 149:5.3</a>. </li>
  <li id="fn4"><a href="#cite4">↑</a> 57:21 <i>Δεν υπάρχει ειρήνη για τους κακούς</i>: <a href="/el/The_Urantia_Book/131#p2_10">ΒΟ 131:2.10</a>. </li>
</ol>
</div>
