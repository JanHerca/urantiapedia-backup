<!--
title: Ησαΐας - Κεφάλαιο 2
description: 
published: true
date: 2022-9-13T21:57:44Z
tags: 
editor: ckeditor
dateCreated: 2022-8-14T13:24:11Z
-->

<figure class="table chapter-navigator">
  <table>
    <tbody>
      <tr>
        <td><a href="/el/Bible/Isaiah/1">Ησαΐας - Κεφάλαιο 1</a></td>
        <td><a href="/el/Bible/Isaiah/Index">Δείκτης</a></td>
        <td><a href="/el/Bible/Isaiah/3">Ησαΐας - Κεφάλαιο 3</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Ο λόγος, ο γενόμενος δι' οράματος εις τον Ησαΐαν τον υιόν του Αμώς, περί του Ιούδα και της Ιερουσαλήμ. </p>
<p id="v2"><sup><small>2</small></sup>  Εν ταις εσχάταις ημέραις το όρος του οίκου του Κυρίου θέλει στηριχθή επί της κορυφής των ορέων και υψωθή υπεράνω των βουνών και πάντα τα έθνη θέλουσι συρρέει εις αυτό, <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v3"><sup><small>3</small></sup>  και πολλοί λαοί θέλουσιν υπάγει και ειπεί, Έλθετε και ας αναβώμεν εις το όρος του Κυρίου, εις τον οίκον του Θεού του Ιακώβ και θέλει διδάξει ημάς τας οδούς αυτού, και θέλομεν περιπατήσει εν ταις τρίβοις αυτού. Διότι εκ Σιών θέλει εξέλθει νόμος και λόγος Κυρίου εξ Ιερουσαλήμ. <sup id="cite4"><a href="#fn4">[4]</a></sup></p>
<p id="v4"><sup><small>4</small></sup>  Και θέλει κρίνει αναμέσον των εθνών και θέλει ελέγξει πολλούς λαούς και θέλουσι σφυρηλατήσει τας μαχαίρας αυτών διά υνία και τας λόγχας αυτών διά δρέπανα δεν θέλει σηκώσει μάχαιραν έθνος εναντίον έθνους, ουδέ θέλουσι μάθει πλέον τον πόλεμον. <sup id="cite5"><a href="#fn5">[5]</a></sup></p>
<p id="v5"><sup><small>5</small></sup>  Οίκος Ιακώβ, έλθετε και ας περιπατήσωμεν εν τω φωτί του Κυρίου. </p>
<p id="v6"><sup><small>6</small></sup>  Βεβαίως συ εγκατέλιπες τον λαόν σου, τον οίκον Ιακώβ, διότι ενεπλήσθησαν της ανατολής και έγειναν μάντεις ως οι Φιλισταίοι, και συνηνώθησαν μετά των τέκνων των αλλοφύλων. </p>
<p id="v7"><sup><small>7</small></sup>  Και η γη αυτών ενεπλήσθη αργυρίου και χρυσίου, και δεν είναι τέλος των θησαυρών αυτών ενεπλήσθη η γη αυτών και ίππων, και δεν είναι τέλος των αμαξών αυτών. </p>
<p id="v8"><sup><small>8</small></sup>  Και η γη αυτών ενεπλήσθη από ειδώλων ελάτρευσαν το ποίημα των χειρών αυτών, εκείνο το οποίον οι δάκτυλοι αυτών έκαμον </p>
<p id="v9"><sup><small>9</small></sup>  και ο κοινός άνθρωπος υπέκυψε και ο μεγάλος εταπεινώθη και δεν θέλεις συγχωρήσει αυτούς. </p>
<p id="v10"><sup><small>10</small></sup>  Είσελθε εις τον βράχον και κρύφθητι εις το χώμα, διά τον φόβον του Κυρίου και διά την δόξαν της μεγαλειότητος αυτού. </p>
<p id="v11"><sup><small>11</small></sup>  Οι υπερήφανοι οφθαλμοί του ανθρώπου θέλουσι ταπεινωθή, και η έπαρσις των ανθρώπων θέλει υποκύψει· μόνος δε ο Κύριος θέλει υψωθή εν εκείνη τη ημέρα. </p>
<p id="v12"><sup><small>12</small></sup>  Διότι ημέρα Κυρίου των δυνάμεων θέλει επέλθει επί πάντα αλαζόνα και υπερήφανον και επί πάντα υψωμένον και θέλει ταπεινωθή </p>
<p id="v13"><sup><small>13</small></sup>  και επί πάσας τας κέδρους του Λιβάνου τας υψηλάς και επηρμένας και επί πάσας τας δρυς της Βασάν, </p>
<p id="v14"><sup><small>14</small></sup>  και επί πάντα τα υψηλά όρη και επί πάντα τα υψωμένα βουνά, </p>
<p id="v15"><sup><small>15</small></sup>  και επί πάντα πύργον υψηλόν και επί παν τείχος περιπεφραγμένον, </p>
<p id="v16"><sup><small>16</small></sup>  και επί πάντα τα πλοία της Θαρσείς και επί πάντα τα ηδονικά θεάματα. </p>
<p id="v17"><sup><small>17</small></sup>  Και το ύψος του ανθρώπου θέλει υποκύψει, και η έπαρσις των ανθρώπων θέλει ταπεινωθή· μόνος δε ο Κύριος θέλει υψωθή εν εκείνη τη ημέρα. </p>
<p id="v18"><sup><small>18</small></sup>  Και τα είδωλα θέλουσιν ολοκλήρως καταστραφή. </p>
<p id="v19"><sup><small>19</small></sup>  Και αυτοί θέλουσιν εισέλθει εις τα σπήλαια των βράχων και εις τας τρύπας της γης, διά τον φόβον του Κυρίου και διά την δόξαν της μεγαλειότητος αυτού, όταν εγερθή διά να κλονίση την γην. <sup id="cite6"><a href="#fn6">[6]</a></sup></p>
<p id="v20"><sup><small>20</small></sup>  Εν εκείνη τη ημέρα θέλει ρίψει ο άνθρωπος εις τους ασπάλακας και εις τας νυκτερίδας τα αργυρά αυτού είδωλα και τα χρυσά αυτού είδωλα, τα οποία έκαμεν εις εαυτόν διά να προσκυνή· </p>
<p id="v21"><sup><small>21</small></sup>  διά να εισέλθωσιν εις τας σχισμάς των βράχων και εις τα σπήλαια των πετρών, διά τον φόβον του Κυρίου και διά την δόξαν της μεγαλειότητος αυτού, όταν εγερθή διά να κλονίση την γην. </p>
<p id="v22"><sup><small>22</small></sup>  Παραιτήθητε από ανθρώπου, του οποίου η πνοή είναι εις τους μυκτήρας αυτού διότι εις τι είναι άξιος λόγου; </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/el/Bible/Isaiah/1">Ησαΐας - Κεφάλαιο 1</a></td>
        <td><a href="/el/Bible/Isaiah/Index">Δείκτης</a></td>
        <td><a href="/el/Bible/Isaiah/3">Ησαΐας - Κεφάλαιο 3</a></td>
      </tr>
    </tbody>
  </table>
</figure>
<h2>Παραπομπές</h2>
<div>
<ol>
  <li id="fn1"><a href="#cite1">↑</a> 2:2 <i>Ιερά βουνά</i>: <a href="/el/The_Urantia_Book/85#p1_5">ΒΟ 85:1.5</a>. </li>
  <li id="fn2"><a href="#cite2">↑</a> 2:2-4 <i>Οι απόψεις των Εβραίων: υπερφυσική προέλευση</i>: <a href="/el/The_Urantia_Book/170#p1_5">ΒΟ 170:1.5</a>. </li>
  <li id="fn3"><a href="#cite3">↑</a> 2:2-5 <i>Οι Εβραίοι έβλεπαν τον Θεό ως βασιλιά πάνω από όλα</i>: <a href="/el/The_Urantia_Book/141#p4_1">ΒΟ 141:4.1</a>. </li>
  <li id="fn4"><a href="#cite4">↑</a> 2:3 <i>Διδάσκονται από το πνεύμα</i>: <a href="/el/The_Urantia_Book/156#p5_2">ΒΟ 156:5.2</a>. </li>
  <li id="fn5"><a href="#cite5">↑</a> 2:4 <i>Τα έθνη δεν μαθαίνουν πια πόλεμο</i>: <a href="/el/The_Urantia_Book/159#p5_6">ΒΟ 159:5.6</a>. </li>
  <li id="fn6"><a href="#cite6">↑</a> 2:19-21 <i>Λαμπρός σε μεγαλείο, δόξα</i>: <a href="/el/The_Urantia_Book/2#p1_2">ΒΟ 2:1.2</a>. </li>
</ol>
</div>
