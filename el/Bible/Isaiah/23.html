<!--
title: Ησαΐας - Κεφάλαιο 23
description: 
published: true
date: 2022-10-6T9:45:47Z
tags: bible, bible—isaiah
editor: ckeditor
dateCreated: 2022-8-14T13:24:11Z
-->

<figure class="table chapter-navigator">
  <table>
    <tbody>
      <tr>
        <td><a href="/el/Bible/Isaiah/22">Ησαΐας - Κεφάλαιο 22</a></td>
        <td><a href="/el/Bible/Isaiah/Index">Δείκτης</a></td>
        <td><a href="/el/Bible/Isaiah/24">Ησαΐας - Κεφάλαιο 24</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Η κατά της Τύρου όρασις. Ολολύζετε, πλοία της Θαρσείς· διότι εξωλοθρεύθη, ώστε να μη υπάρχη οικία μηδέ είσοδος· εκ της γης των Κητιαίων ανηγγέλθη τούτο προς αυτούς. </p>
<p id="v2"><sup><small>2</small></sup>  Σιωπήσατε, κάτοικοι της νήσου· συ, την οποίαν εγέμισαν οι έμποροι της Σιδώνος, οι διαβαίνοντες επί της θαλάσσης. </p>
<p id="v3"><sup><small>3</small></sup>  Και το εισόδημα αυτής είναι ο σπόρος του Σιώρ, το θέρος του ποταμού, φερόμενα διά πολλών υδάτων· και αύτη έγεινε το εμπόριον των εθνών. </p>
<p id="v4"><sup><small>4</small></sup>  Αισχύνθητι, Σιδών· διότι η θάλασσα ελάλησε, το οχύρωμα της θαλάσσης, λέγουσα, Δεν κοιλοπονώ ουδέ γεννώ ουδέ ανατρέφω νέους ουδέ μεγαλώνω παρθένους. </p>
<p id="v5"><sup><small>5</small></sup>  Όταν ακουσθή εν Αιγύπτω, θέλουσι λυπηθή ακούοντες περί της Τύρου. </p>
<p id="v6"><sup><small>6</small></sup>  Διέλθετε εις Θαρσείς· ολολύξατε, κάτοικοι της νήσου. </p>
<p id="v7"><sup><small>7</small></sup>  Αύτη είναι η εύθυμος πόλις σας, της οποίας η αρχαιότης είναι εκ παλαιών ημερών; οι πόδες αυτής θέλουσι φέρει αυτήν μακράν διά να παροικήση. </p>
<p id="v8"><sup><small>8</small></sup>  Τις εβουλεύθη τούτο κατά της Τύρου, ήτις διανέμει στέμματα, της οποίας οι έμποροι είναι ηγεμόνες, της οποίας οι πραγματευταί είναι οι ένδοξοι της γης; </p>
<p id="v9"><sup><small>9</small></sup>  Ο Κύριος των δυνάμεων εβουλεύθη τούτο, διά να καταισχύνη την υπερηφανίαν πάσης δόξης, να εξευτελίση πάντα ένδοξον της γης. </p>
<p id="v10"><sup><small>10</small></sup>  Διαπέρασον την γην σου ως ποταμός, θυγάτηρ της Θαρσείς· δύναμις πλέον δεν υπάρχει. </p>
<p id="v11"><sup><small>11</small></sup>  Εξέτεινε την χείρα αυτού επί την θάλασσαν, έσεισε βασίλεια· ο Κύριος έδωκε προσταγήν κατά της Χαναάν, διά να καταστρέψωσι τα οχυρώματα αυτής. </p>
<p id="v12"><sup><small>12</small></sup>  Και είπε, δεν θέλεις αγάλλεσθαι πλέον, παρθένε κατατεθλιμμένη, θυγάτηρ της Σιδώνος· σηκώθητι, πέρασον προς τους Κητιαίους· ουδέ εκεί θέλεις έχει ανάπαυσιν. </p>
<p id="v13"><sup><small>13</small></sup>  Ιδού, η γη των Χαλδαίων· ούτος ο λαός δεν υπήρχεν· ο Ασσύριος εθεμελίωσεν αυτόν διά τους κατοικούντας την έρημον· ήγειραν τους πύργους αυτής, ύψωσαν τα παλάτια αυτής· και κατέστησεν αυτήν ερείπια. </p>
<p id="v14"><sup><small>14</small></sup>  Ολολύζετε, πλοία της Θαρσείς· διότι ηρημώθη το οχύρωμά σας. </p>
<p id="v15"><sup><small>15</small></sup>  Και εν εκείνη τη ημέρα η Τύρος θέλει λησμονηθή εβδομήκοντα έτη, κατά τας ημέρας ενός βασιλέως· μετά δε τα εβδομήκοντα έτη θέλει είσθαι εν τη Τύρω ως άσμα της πόρνης. </p>
<p id="v16"><sup><small>16</small></sup>  Λάβε κιθάραν, περίελθε την πόλιν, πόρνη λησμονημένη, παίζε γλυκά, άδε πολλά άσματα, διά να σε ενθυμηθώσι. </p>
<p id="v17"><sup><small>17</small></sup>  Και μετά τα εβδομήκοντα έτη, ο Κύριος θέλει επισκεφθή την Τύρον· και αυτή θέλει επιστρέψει εις το μίσθωμα αυτής, και θέλει πορνεύεσθαι μετά πάντων των βασιλείων του κόσμου επί προσώπου της γης. </p>
<p id="v18"><sup><small>18</small></sup>  Και το εμπόριον αυτής και το μίσθωμα αυτής θέλει αφιερωθή εις τον Κύριον· δεν θέλει θησαυρισθή ουδέ ταμιευθή· διότι το εμπόριον αυτής θέλει είσθαι διά τους κατοικούντας ενώπιον του Κυρίου· διά να τρώγωσιν εις χορτασμόν και να έχωσιν ενδύματα πολυχρόνια. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/el/Bible/Isaiah/22">Ησαΐας - Κεφάλαιο 22</a></td>
        <td><a href="/el/Bible/Isaiah/Index">Δείκτης</a></td>
        <td><a href="/el/Bible/Isaiah/24">Ησαΐας - Κεφάλαιο 24</a></td>
      </tr>
    </tbody>
  </table>
</figure>
