<!--
title: Ησαΐας - Κεφάλαιο 53
description: 
published: true
date: 2022-9-13T21:57:44Z
tags: 
editor: ckeditor
dateCreated: 2022-8-14T13:24:11Z
-->

<figure class="table chapter-navigator">
  <table>
    <tbody>
      <tr>
        <td><a href="/el/Bible/Isaiah/52">Ησαΐας - Κεφάλαιο 52</a></td>
        <td><a href="/el/Bible/Isaiah/Index">Δείκτης</a></td>
        <td><a href="/el/Bible/Isaiah/54">Ησαΐας - Κεφάλαιο 54</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Τις επίστευσεν εις το κήρυγμα ημών; και ο βραχίων του Κυρίου εις τίνα απεκαλύφθη; <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  διότι ανέβη ενώπιον αυτού ως τρυφερόν φυτόν και ως ρίζα από ξηράς γής· δεν έχει είδος ουδέ κάλλος· και είδομεν αυτόν και δεν είχεν ώραιότητα ώστε να επιθυμώμεν αυτόν. </p>
<p id="v3"><sup><small>3</small></sup>  Καταπεφρονημένος και απερριμμένος υπό των ανθρώπων· άνθρωπος θλίψεων και δόκιμος ασθενείας· και ως άνθρωπος από του οποίου αποστρέφει τις το πρόσωπον, κατεφρονήθη και ως ουδέν ελογίσθημεν αυτόν. <sup id="cite2"><a href="#fn2">[2]</a></sup></p>
<p id="v4"><sup><small>4</small></sup>  Αυτός τωόντι τας ασθενείας ημών εβάστασε και τας θλίψεις ημών επεφορτίσθη· ημείς δε ενομίσαμεν αυτόν τετραυματισμένον, πεπληγωμένον υπό Θεού και τεταλαιπωρημένον. </p>
<p id="v5"><sup><small>5</small></sup>  Αλλ' αυτός ετραυματίσθη διά τας παραβάσεις ημών, εταλαιπωρήθη διά τας ανομίας ημών· η τιμωρία, ήτις έφερε την ειρήνην ημών, ήτο επ' αυτόν· και διά των πληγών αυτού ημείς ιάθημεν. <sup id="cite3"><a href="#fn3">[3]</a></sup></p>
<p id="v6"><sup><small>6</small></sup>  Πάντες ημείς επλανήθημεν ως πρόβατα· εστράφημεν έκαστος εις την οδόν αυτού· και ο Κύριος έθεσεν επ' αυτόν την ανομίαν πάντων ημών. </p>
<p id="v7"><sup><small>7</small></sup>  Αυτός ήτο κατατεθλιμμένος και βεβασανισμένος αλλά δεν ήνοιξε το στόμα αυτού· εφέρθη ως αρνίον επί σφαγήν, και ως πρόβατον έμπροσθεν του κείροντος αυτό άφωνον, ούτω δεν ήνοιξε το στόμα αυτού. <sup id="cite4"><a href="#fn4">[4]</a></sup> <sup id="cite5"><a href="#fn5">[5]</a></sup></p>
<p id="v8"><sup><small>8</small></sup>  Από καταθλίψεως και κρίσεως ανηρπάχθη· την δε γενεάν αυτού τις θέλει διηγηθή; διότι εσηκώθη από της γης των ζώντων· διά τας παραβάσεις του λαού μου ετραυματίσθη. </p>
<p id="v9"><sup><small>9</small></sup>  Και ο τάφος αυτού διωρίσθη μετά των κακούργων· πλην εις τον θάνατον αυτού εστάθη μετά του πλουσίου· διότι δεν έκαμεν ανομίαν ουδέ ευρέθη δόλος εν τω στόματι αυτού. </p>
<p id="v10"><sup><small>10</small></sup>  Αλλ' ο Κύριος ηθέλησε να βασανίση αυτόν· εταλαιπώρησεν αυτόν. Αφού όμως δώσης την ψυχήν αυτού προσφοράν περί αμαρτίας, θέλει ιδεί έκγονα, θέλει μακρύνει τας ημέρας αυτού, και το θέλημα του Κυρίου θέλει ευοδωθή εν τη χειρί αυτού. </p>
<p id="v11"><sup><small>11</small></sup>  Θέλει ιδεί τους καρπούς του πόνου της ψυχής αυτού και θέλει χορτασθή· ο δίκαιος δούλός μου θέλει δικαιώσει πολλούς διά της επιγνώσεως αυτού· διότι αυτός θέλει βαστάσει τας ανομίας αυτών. <sup id="cite6"><a href="#fn6">[6]</a></sup></p>
<p id="v12"><sup><small>12</small></sup>  Διά τούτο θέλω δώσει εις αυτόν μερίδα μετά των μεγάλων και τους ισχυρούς θέλει μοιρασθή λάφυρον, διότι παρέδωκε την ψυχήν αυτού εις θάνατον και μετά ανόμων ελογίσθη και αυτός εβάστασε τας αμαρτίας πολλών και θέλει μεσιτεύσει υπέρ των ανόμων. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/el/Bible/Isaiah/52">Ησαΐας - Κεφάλαιο 52</a></td>
        <td><a href="/el/Bible/Isaiah/Index">Δείκτης</a></td>
        <td><a href="/el/Bible/Isaiah/54">Ησαΐας - Κεφάλαιο 54</a></td>
      </tr>
    </tbody>
  </table>
</figure>
<h2>Παραπομπές</h2>
<div>
<ol>
  <li id="fn1"><a href="#cite1">↑</a> 53:1 <i>Ποιος πιστεύει Κύριος αποκαλύφθηκε</i>: <a href="/el/The_Urantia_Book/174#p5_3">ΒΟ 174:5.3</a>. </li>
  <li id="fn2"><a href="#cite2">↑</a> 53:3 <i>Δεν είναι άνθρωπος των θλίψεων</i>: <a href="/el/The_Urantia_Book/100#p7_13">ΒΟ 100:7.13</a>.  <i>Άνθρωπος των θλίψεων, γνώρισε τη θλίψη</i>: <a href="/el/The_Urantia_Book/129#p4_4">ΒΟ 129:4.4</a>.  <i>Ο Ιησούς δεν είναι άνθρωπος των θλίψεων</i>: <a href="/el/The_Urantia_Book/181#p1_8">ΒΟ 181:1.8</a>.  <i>Ο Ιησούς δεν είναι άνθρωπος των θλίψεων</i>: <a href="/el/The_Urantia_Book/159#p3_10">ΒΟ 159:3.10</a>. </li>
  <li id="fn3"><a href="#cite3">↑</a> 53:5 <i>Στα δεινά μας είναι ταλαιπωρημένος</i>: <a href="/el/The_Urantia_Book/2#p5_3">ΒΟ 2:5.3</a>. </li>
  <li id="fn4"><a href="#cite4">↑</a> 53:7 <i>Ο Ιησούς σιωπά στο δρόμο</i>: <a href="/el/The_Urantia_Book/183#p5_5">ΒΟ 183:5.5</a>. </li>
  <li id="fn5"><a href="#cite5">↑</a> 53:7-9 <i>Ο Δημιουργός γνωρίζει τις προσωρινές θλίψεις</i>: <a href="/el/The_Urantia_Book/188#p5_12">ΒΟ 188:5.12</a>. </li>
  <li id="fn6"><a href="#cite6">↑</a> 53:11 <i># 1 Υπηρέτης του Κυρίου</i>: <a href="/el/The_Urantia_Book/136#p1_1">ΒΟ 136:1.1</a>. </li>
</ol>
</div>
