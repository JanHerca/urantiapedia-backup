<!--
title: Ησαΐας - Κεφάλαιο 41
description: 
published: true
date: 2022-9-13T21:57:44Z
tags: 
editor: ckeditor
dateCreated: 2022-8-14T13:24:11Z
-->

<figure class="table chapter-navigator">
  <table>
    <tbody>
      <tr>
        <td><a href="/el/Bible/Isaiah/40">Ησαΐας - Κεφάλαιο 40</a></td>
        <td><a href="/el/Bible/Isaiah/Index">Δείκτης</a></td>
        <td><a href="/el/Bible/Isaiah/42">Ησαΐας - Κεφάλαιο 42</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Σιωπάτε ενώπιόν μου, νήσοι· οι λαοί ας ανανεώσωσι δύναμιν· και ας πλησιάσωσι και τότε ας λαλήσωσιν· ας προσέλθωμεν ομού εις κρίσιν. </p>
<p id="v2"><sup><small>2</small></sup>  Τις ήγειρε τον δίκαιον από της ανατολής, προσεκάλεσεν αυτόν κατά πόδας αυτού, παρέδωκεν εις αυτόν τα έθνη και κατέστησεν αυτόν κύριον επί τους βασιλείς; τις παρέδωκεν αυτούς εις την μάχαιραν αυτού ως χώμα, και εις το τόξον αυτού ως άχυρον ωθούμενον από ανέμου; </p>
<p id="v3"><sup><small>3</small></sup>  Κατεδίωξεν αυτούς και διήλθεν ασφαλώς διά της οδού, την οποίαν δεν είχε περιπατήσει με τους πόδας αυτού. </p>
<p id="v4"><sup><small>4</small></sup>  Τις ενήργησε και έκαμε τούτο, καλών τας γενεάς απ' αρχής; Εγώ ο Κύριος, ο πρώτος και ο μετά των εσχάτων· εγώ αυτός. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v5"><sup><small>5</small></sup>  Αι νήσοι είδον και εφοβήθησαν· τα πέρατα της γης ετρόμαξαν, επλησίασαν και ήλθον. </p>
<p id="v6"><sup><small>6</small></sup>  Εβοήθησαν έκαστος τον πλησίον αυτού· και είπε προς τον αδελφόν αυτού, Ίσχυε. </p>
<p id="v7"><sup><small>7</small></sup>  Και ο ξυλουργός ενίσχυε τον χρυσοχόον και ο λεπτύνων με την σφύραν, τον σφυροκοπούντα επί τον άκμονα, λέγων, Καλόν είναι διά την συγκόλλησιν· και στερεόνει αυτό με καρφία, διά να μη κινήται. </p>
<p id="v8"><sup><small>8</small></sup>  Αλλά συ, Ισραήλ, δούλέ μου, Ιακώβ, εκλεκτέ μου, το σπέρμα Αβραάμ του αγαπητού μου, <sup id="cite3"><a href="#fn3">[3]</a></sup></p>
<p id="v9"><sup><small>9</small></sup>  συ, τον οποίον έλαβον εκ των άκρων της γης και σε εκάλεσα εκ των εσχάτων αυτής και σοι είπα, Συ είσαι ο δούλός μου· εγώ σε εξέλεξα και δεν θέλω σε απορρίψει· </p>
<p id="v10"><sup><small>10</small></sup>  μη φοβού· διότι εγώ είμαι μετά σού· μη τρόμαζε· διότι εγώ είμαι ο Θεός σου· σε ενίσχυσα· μάλιστα σε εβοήθησα· μάλιστα σε υπερησπίσθην διά της δεξιάς της δικαιοσύνης μου. <sup id="cite4"><a href="#fn4">[4]</a></sup> <sup id="cite5"><a href="#fn5">[5]</a></sup> <sup id="cite6"><a href="#fn6">[6]</a></sup></p>
<p id="v11"><sup><small>11</small></sup>  Ιδού, πάντες οι ωργισμένοι κατά σου θέλουσι καταισχυνθή και εντραπή· θέλουσιν είσθαι ως μηδέν· και οι αντίδικοί σου θέλουσιν αφανισθή. </p>
<p id="v12"><sup><small>12</small></sup>  Θέλεις ζητήσει αυτούς και δεν θέλεις ευρεί αυτούς, τους εναντιουμένους εις σέ· οι πολεμούντες κατά σου θέλουσι γείνει μηδέν και ως εξουθένημα. </p>
<p id="v13"><sup><small>13</small></sup>  Διότι εγώ Κύριος ο Θεός σου είμαι ο κρατών την δεξιάν σου, λέγων προς σε, Μη φοβού· εγώ θέλω σε βοηθήσει. <sup id="cite7"><a href="#fn7">[7]</a></sup></p>
<p id="v14"><sup><small>14</small></sup>  Μη φοβού, σκώληξ Ιακώβ, θνητοί του Ισραήλ· εγώ θέλω σε βοηθεί, λέγει ο Κύριος· και λυτρωτής σου είναι ο Άγιος του Ισραήλ. </p>
<p id="v15"><sup><small>15</small></sup>  Ιδού, εγώ θέλω σε κάμει νέον κοπτερόν αλωνιστήριον όργανον οδοντωτόν· θέλεις αλωνίσει τα όρη και λεπτύνει αυτά, και θέλεις κάμει τους λόφους ως λεπτόν άχυρον. </p>
<p id="v16"><sup><small>16</small></sup>  Θέλεις ανεμίσει αυτά και ο άνεμος θέλει σηκώσει αυτά και ο ανεμοστρόβιλος θέλει διασκορπίσει αυτά· συ δε θέλεις ευφρανθή εις τον Κύριον και θέλεις δοξασθή εν τω Αγίω του Ισραήλ. </p>
<p id="v17"><sup><small>17</small></sup>  Όταν οι πτωχοί και ενδεείς ζητήσωσιν ύδωρ και δεν υπάρχη, η γλώσσα δε αυτών ξηραίνηται υπό δίψης, εγώ ο Κύριος θέλω εισακούσει αυτούς, ο Θεός του Ισραήλ δεν θέλω εγκαταλείψει αυτούς. <sup id="cite8"><a href="#fn8">[8]</a></sup></p>
<p id="v18"><sup><small>18</small></sup>  Θέλω ανοίξει ποταμούς εν υψηλοίς τόποις και πηγάς εν μέσω των κοιλάδων· θέλω κάμει την έρημον λίμνας υδάτων και την ξηράν γην πηγάς υδάτων. </p>
<p id="v19"><sup><small>19</small></sup>  Εν τη ερήμω θέλω εμφυτεύσει την κέδρον, το δένδρον της σίττης και τον μύρτον και την ελαίαν· εν τη ακατοικήτω γη θέλω βάλει την έλατον, την πεύκην και τον πύξον ομού· </p>
<p id="v20"><sup><small>20</small></sup>  διά να ίδωσι και να γνωρίσωσι και να στοχασθώσι και να εννοήσωσιν ομού, ότι η χειρ του Κυρίου έκαμε τούτο και ο Άγιος του Ισραήλ εδημιούργησεν αυτό. </p>
<p id="v21"><sup><small>21</small></sup>  Παραστήσατε την δίκην σας, λέγει Κύριος· προφέρετε τα ισχυρά σας επιχειρήματα, λέγει ο βασιλεύς του Ιακώβ. </p>
<p id="v22"><sup><small>22</small></sup>  Ας πλησιάσωσι και ας δείξωσιν εις ημάς τι θέλει συμβή· ας αναγγείλωσι τα πρότερα, τι ήσαν, διά να στοχασθώμεν αυτά και να γνωρίσωμεν τα έσχατα αυτών· ή ας αναγγείλωσι προς ημάς τα μέλλοντα. </p>
<p id="v23"><sup><small>23</small></sup>  Αναγγείλατε τα συμβησόμενα εις το μετέπειτα, διά να γνωρίσωμεν ότι είσθε θεοί· κάμετε έτι καλόν ή κάμετε κακόν, διά να θαυμάσωμεν και να ίδωμεν ομού. </p>
<p id="v24"><sup><small>24</small></sup>  Ιδού, σεις είσθε ολιγώτερον παρά το μηδέν, και το έργον σας χειρότερον παρά το μηδέν· όστις σας εκλέγει, είναι βδέλυγμα. </p>
<p id="v25"><sup><small>25</small></sup>  Ήγειρα ένα εκ βορρά και θέλει έλθει· απ' ανατολών ηλίου θέλει επικαλείσθαι το όνομά μου· και θέλει πατήσει επί τους ηγεμόνας ως επί πηλόν και ως ο κεραμεύς καταπατεί τον άργιλον. </p>
<p id="v26"><sup><small>26</small></sup>  Τις ανήγγειλε ταύτα απ' αρχής, διά να γνωρίσωμεν; και προ του καιρού, διά να είπωμεν, αυτός είναι ο δίκαιος; Αλλ' ουδείς ο αναγγέλλων· αλλ' ουδείς ο διακηρύττων· αλλ' ουδείς ο ακούων τους λόγους σας. </p>
<p id="v27"><sup><small>27</small></sup>  Εγώ ο πρώτος θέλω ειπεί προς την Σιών, Ιδού, ιδού, ταύτα· και θέλω δώσει εις την Ιερουσαλήμ τον ευαγγελιζόμενον. </p>
<p id="v28"><sup><small>28</small></sup>  Διότι εθεώρησα και δεν ήτο ουδείς, ναι, μεταξύ αυτών, αλλά δεν υπήρχε σύμβουλος δυνάμενος να αποκριθή λόγον, ότε ηρώτησα αυτούς. </p>
<p id="v29"><sup><small>29</small></sup>  Ιδού, πάντες είναι ματαιότης, τα έργα αυτών μηδέν· τα χωνευτά αυτών άνεμος και ματαιότης. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/el/Bible/Isaiah/40">Ησαΐας - Κεφάλαιο 40</a></td>
        <td><a href="/el/Bible/Isaiah/Index">Δείκτης</a></td>
        <td><a href="/el/Bible/Isaiah/42">Ησαΐας - Κεφάλαιο 42</a></td>
      </tr>
    </tbody>
  </table>
</figure>
<h2>Παραπομπές</h2>
<div>
<ol>
  <li id="fn1"><a href="#cite1">↑</a> 41:4 <i>Εγώ είμαι ο πρώτος και ο τελευταίος</i>: <a href="/el/The_Urantia_Book/97#p7_6">ΒΟ 97:7.6</a>.  <i>Ο Θεός, η πηγή και το πεπρωμένο μας</i>: <a href="/el/The_Urantia_Book/2#p1_2">ΒΟ 2:1.2</a>.  <i>Είναι η αρχή και το τέλος</i>: <a href="/el/The_Urantia_Book/2#p1_2">ΒΟ 2:1.2</a>.  <i>Πρώτος, τελευταίος και μοναδικός Θεός</i>: <a href="/el/The_Urantia_Book/10#p7_1">ΒΟ 10:7.1</a>.  <i>Είναι η αρχή και το τέλος</i>: <a href="/el/The_Urantia_Book/2#p1_5">ΒΟ 2:1.5</a>. </li>
  <li id="fn2"><a href="#cite2">↑</a> 41:4,6 <i>Εγώ είμαι ο πρώτος και ο τελευταίος</i>: <a href="/el/The_Urantia_Book/128#p1_10">ΒΟ 128:1.10</a>. </li>
  <li id="fn3"><a href="#cite3">↑</a> 41:8-9 <i>Εκλεκτός λαός</i>: <a href="/el/The_Urantia_Book/96#p2_3">ΒΟ 96:2.3</a>.  <i>Εκλεκτός λαός</i>: <a href="/el/The_Urantia_Book/97#p4_2">ΒΟ 97:4.2</a>.  <i>Εκλεκτός λαός του Θεού</i>: <a href="/el/The_Urantia_Book/96#p5_6">ΒΟ 96:5.6</a>.  <i>Εκλεκτός λαός</i>: <a href="/el/The_Urantia_Book/93#p5_1">ΒΟ 93:5.1</a>.  <i>Εκλεκτός λαός</i>: <a href="/el/The_Urantia_Book/97#p10_1">ΒΟ 97:10.1</a>.  <i>Εκλεκτός λαός</i>: <a href="/el/The_Urantia_Book/121#p2_8">ΒΟ 121:2.8</a>. </li>
  <li id="fn4"><a href="#cite4">↑</a> 41:10 <i>Μη φοβάστε, είμαι μαζί σας</i>: <a href="/el/The_Urantia_Book/131#p2_6">ΒΟ 131:2.6</a>.  <i>Μην απογοητεύεστε από τα μελλοντικά γεγονότα</i>: <a href="/el/The_Urantia_Book/174#p0_2">ΒΟ 174:0.2</a>.  <i>Μη φοβάσαι, είμαι μαζί σου</i>: <a href="/el/The_Urantia_Book/97#p7_6">ΒΟ 97:7.6</a>. </li>
  <li id="fn5"><a href="#cite5">↑</a> 41:10,13 <i>Ο Θεός ως Υπερασπιστής</i>: <a href="/el/The_Urantia_Book/0#p2_9">ΒΟ 0:2.9</a>.  <i>Ο Θεός ως Υπερασπιστής</i>: <a href="/el/The_Urantia_Book/128#p1_10">ΒΟ 128:1.10</a>.  <i>Διαβάστηκε η Γραφή</i>: <a href="/el/The_Urantia_Book/126#p4_6">ΒΟ 126:4.6</a>. </li>
  <li id="fn6"><a href="#cite6">↑</a> 41:10,13-14 <i>Σώθηκε από τον φόβο</i>: <a href="/el/The_Urantia_Book/95#p4_3">ΒΟ 95:4.3</a>. </li>
  <li id="fn7"><a href="#cite7">↑</a> 41:13 <i>Μη φοβάσαι, θα σε βοηθήσω</i>: <a href="/el/The_Urantia_Book/159#p5_5">ΒΟ 159:5.5</a>. </li>
  <li id="fn8"><a href="#cite8">↑</a> 41:17 <i>Ακούστε κραυγή φτωχών και απόρων</i>: <a href="/el/The_Urantia_Book/190#p5_4">ΒΟ 190:5.4</a>.  <i>Μέρος 2: Ο Θεός δεν θα το εγκατέλειπε</i>: <a href="/el/The_Urantia_Book/97#p7_9">ΒΟ 97:7.9</a>. </li>
</ol>
</div>
