<!--
title: Ωσηέ - Κεφάλαιο 4
description: 
published: true
date: 2022-10-6T9:45:47Z
tags: bible, bible—hosea
editor: ckeditor
dateCreated: 2022-8-14T13:24:12Z
-->

<figure class="table chapter-navigator">
  <table>
    <tbody>
      <tr>
        <td><a href="/el/Bible/Hosea/3">Ωσηέ - Κεφάλαιο 3</a></td>
        <td><a href="/el/Bible/Hosea/Index">Δείκτης</a></td>
        <td><a href="/el/Bible/Hosea/5">Ωσηέ - Κεφάλαιο 5</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Ακούσατε τον λόγον του Κυρίου, υιοί Ισραήλ· διότι ο Κύριος έχει κρίσιν μετά των κατοίκων της γης, επειδή δεν υπάρχει αλήθεια ουδέ έλεος ουδέ γνώσις Θεού επί της γης. </p>
<p id="v2"><sup><small>2</small></sup>  Επιορκία και ψεύδος και φόνος και κλοπή και μοιχεία επλημμύρησαν, και αίματα εγγίζουσιν επί αίματα. </p>
<p id="v3"><sup><small>3</small></sup>  Διά τούτο θέλει πενθήσει η γη, και πας ο κατοικών εν αυτή θέλει λιποψυχήσει, μετά των θηρίων του αγρού και μετά των πετεινών του ουρανού· έτι και οι ιχθύες της θαλάσσης θέλουσιν εκλείψει. </p>
<p id="v4"><sup><small>4</small></sup>  Πλην ας μη αντιλέγη μηδείς μηδ' ας ελέγχη τον άλλον· διότι ο λαός σου είναι ως οι αντιλέγοντες εις τον ιερέα. </p>
<p id="v5"><sup><small>5</small></sup>  Διά τούτο θέλεις ολισθήσει την ημέραν, και μετά σου θέλει ολισθήσει και ο προφήτης την νύκτα, και θέλω αφανίσει την μητέρα σου. </p>
<p id="v6"><sup><small>6</small></sup>  Ο λαός μου ηφανίσθη δι' έλλειψιν γνώσεως· επειδή συ απέρριψας την γνώσιν και εγώ απέρριψα σε από του να ιερατεύης εις εμέ· επειδή ελησμόνησας τον νόμον του Θεού σου, και εγώ θέλω λησμονήσει τα τέκνα σου. </p>
<p id="v7"><sup><small>7</small></sup>  Καθώς επλήθυναν, ούτως ημάρτησαν εις εμέ· την δόξαν αυτών εις ατιμίαν θέλω μεταβάλει. </p>
<p id="v8"><sup><small>8</small></sup>  Τρώγουσι τας αμαρτίας του λαού μου και έχουσι προσηλωμένην την ψυχήν αυτών εις την ανομίαν αυτών. </p>
<p id="v9"><sup><small>9</small></sup>  Διά τούτο θέλει είσθαι, καθώς ο λαός, ούτω και ο ιερεύς· και θέλω επισκεφθή επ' αυτούς τας οδούς αυτών και ανταποδώσει εις αυτούς τας πράξεις αυτών. </p>
<p id="v10"><sup><small>10</small></sup>  Διότι θέλουσι τρώγει και δεν θέλουσι χορτάζεσθαι, θέλουσι πορνεύει και δεν θέλουσι πληθύνεσθαι· επειδή εγκατέλιπον το να λατρεύωσι τον Κύριον. </p>
<p id="v11"><sup><small>11</small></sup>  Πορνεία και οίνος και μέθη αφαιρούσι την καρδίαν. </p>
<p id="v12"><sup><small>12</small></sup>  Ο λαός μου ερωτά τα ξύλα αυτού, και η ράβδος αυτού αποκρίνεται προς αυτόν· διότι το πνεύμα της πορνείας επλάνησεν αυτούς και επόρνευσαν εκκλίνοντες από του Θεού αυτών. </p>
<p id="v13"><sup><small>13</small></sup>  Θυσιάζουσιν επί τας κορυφάς των ορέων και θυμιάζουσιν επί τους λόφους, υπό τας δρυς και λεύκας και τερεβίνθους, διότι η σκιά αυτών είναι καλή διά τούτο αι θυγατέρες σας θέλουσι πορνεύσει και αι νύμφαι σας θέλουσι μοιχεύσει. </p>
<p id="v14"><sup><small>14</small></sup>  Δεν θέλω τιμωρήσει τας θυγατέρας σας όταν πορνεύσωσιν ουδέ τας νύμφας σας όταν μοιχεύσωσι, διότι αυτοί αποχωρίζονται μετά των πορνών και θυσιάζουσι μετά των ασελγών· διά τούτο ο λαός ο ασύνετος θέλει κατακρημνισθή. </p>
<p id="v15"><sup><small>15</small></sup>  Εάν συ, Ισραήλ, πορνεύης, τουλάχιστον ας μη ανομήση ο Ιούδας· μη υπάγετε λοιπόν εις Γάλγαλα μηδ' αναβαίνετε εις Βαιθ-αυέν μηδέ ομνύετε, Ζη ο Κύριος. </p>
<p id="v16"><sup><small>16</small></sup>  Διότι ο Ισραήλ απεσκίρτησεν ως δάμαλις αποσκιρτώσα· τώρα θέλει βοσκήσει αυτούς ο Κύριος ως αρνία εν τόπω πλατεί. </p>
<p id="v17"><sup><small>17</small></sup>  Ο Εφραΐμ προσεκολλήθη εις τα είδωλα· αφήσατε αυτόν. </p>
<p id="v18"><sup><small>18</small></sup>  Το ποτόν αυτών ωξύνισεν· όλως εδόθησαν εις την πορνείαν· οι υπερασπισταί αυτής ω της αισχύνης, αγαπώσι το Δότε. </p>
<p id="v19"><sup><small>19</small></sup>  Ο άνεμος θέλει συσφίγξει αυτήν εν ταις πτέρυξιν αυτού, και θέλουσι καταισχυνθή διά τας θυσίας αυτών. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/el/Bible/Hosea/3">Ωσηέ - Κεφάλαιο 3</a></td>
        <td><a href="/el/Bible/Hosea/Index">Δείκτης</a></td>
        <td><a href="/el/Bible/Hosea/5">Ωσηέ - Κεφάλαιο 5</a></td>
      </tr>
    </tbody>
  </table>
</figure>
