<!--
title: Apaštalų darbai - Skyrius 4
description: 
published: true
date: 2022-9-13T21:36:44Z
tags: 
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Acts_of_the_Apostles/3">Apaštalų darbai - Skyrius 3</a></td>
        <td><a href="/lt/Bible/Acts_of_the_Apostles/Index">Indeksas</a></td>
        <td><a href="/lt/Bible/Acts_of_the_Apostles/5">Apaštalų darbai - Skyrius 5</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Jiems dar kalbant miniai, prie jų priėjo kunigų, šventyklos apsaugos viršininkas ir sadukiejų, </p>
<p id="v2"><sup><small>2</small></sup>  kurie buvo labai pasipiktinę, kad apaštalai mokė žmones ir skelbė mirusiųjų prisikėlimą Jėzuje. </p>
<p id="v3"><sup><small>3</small></sup>  Jie suėmė juos ir įkalino iki kitos dienos, nes jau buvo vakaras. </p>
<p id="v4"><sup><small>4</small></sup>  Bet daugelis, girdėjusių žodį, įtikėjo, ir tikinčiųjų skaičius padidėjo maždaug iki penkių tūkstančių. </p>
<p id="v5"><sup><small>5</small></sup>  Rytojaus dieną Jeruzalėje susirinko tautos vadovai, vyresnieji ir Rašto žinovai, </p>
<p id="v6"><sup><small>6</small></sup>  taip pat vyriausiasis kunigas Anas, Kajafas, Jonas, Aleksandras ir kiti vyriausiojo kunigo giminės. </p>
<p id="v7"><sup><small>7</small></sup>  Pasistatę apaštalus viduryje, jie paklausė: “Kokia jėga ar kieno vardu jūs tai padarėte?” </p>
<p id="v8"><sup><small>8</small></sup>  Tada Petras, kupinas Šventosios Dvasios, jiems atsakė: “Tautos vadovai ir Izraelio vyresnieji! </p>
<p id="v9"><sup><small>9</small></sup>  Jeigu dėl gero darbo ligotam žmogui šiandien mus klausinėjate, kaip jis buvo išgydytas, </p>
<p id="v10"><sup><small>10</small></sup>  tai tebūnie jums visiems ir visai Izraelio tautai žinoma: vardu Jėzaus Kristaus iš Nazareto, kurį jūs nukryžiavote ir kurį Dievas prikėlė iš numirusių! Jo dėka šis vyras jūsų akivaizdoje stovi sveikas. <sup id="cite1"><a href="#fn1">[1]</a></sup></p>
<p id="v11"><sup><small>11</small></sup>  Jėzus yra ‘akmuo, kurį jūs, statytojai, atmetėte ir kuris tapo kertiniu akmeniu’. </p>
<p id="v12"><sup><small>12</small></sup>  Ir nėra niekame kitame išgelbėjimo, nes neduota žmonėms po dangumi kito vardo, kuriuo turime būti išgelbėti”. <sup id="cite2"><a href="#fn2">[2]</a></sup></p>
<p id="v13"><sup><small>13</small></sup>  Matydami Petro ir Jono drąsą ir patyrę, kad tai nemokyti, paprasti žmonės, jie labai stebėjosi; be to, atpažino juos buvus kartu su Jėzumi. <sup id="cite3"><a href="#fn3">[3]</a></sup></p>
<p id="v14"><sup><small>14</small></sup>  Bet, matydami stovintį su jais pagydytąjį, jie neturėjo ką pasakyti prieš. </p>
<p id="v15"><sup><small>15</small></sup>  Tada liepė jiems išeiti iš sinedriono ir ėmė tartis: </p>
<p id="v16"><sup><small>16</small></sup>  “Ką daryti su šitais žmonėmis? Juk visiems Jeruzalės gyventojams žinomas jų padarytas akivaizdus stebuklas, ir mes to negalime nuneigti. </p>
<p id="v17"><sup><small>17</small></sup>  Bet kad dalykas neišplistų žmonėse, griežtai uždrauskime, kad jie nė vienam žmogui daugiau nekalbėtų tuo vardu”. </p>
<p id="v18"><sup><small>18</small></sup>  Ir vėl juos pasišaukę, įsakė jiems išvis neskelbti ir nemokyti Jėzaus vardu. </p>
<p id="v19"><sup><small>19</small></sup>  Tačiau Petras ir Jonas jiems atsakė: “Spręskite patys, ar teisinga Dievo akivaizdoje jūsų klausyti labiau negu Dievo! </p>
<p id="v20"><sup><small>20</small></sup>  Juk mes negalime nekalbėti apie tai, ką matėme ir girdėjome”. <sup id="cite4"><a href="#fn4">[4]</a></sup></p>
<p id="v21"><sup><small>21</small></sup>  Prigrasinę jie paleido juos, nerasdami už ką bausti,­dėl žmonių, nes visi garbino Dievą už tai, kas buvo įvykę. </p>
<p id="v22"><sup><small>22</small></sup>  Vyras, kuris patyrė tą išgydymo stebuklą, buvo daugiau nei keturiasdešimties metų. </p>
<p id="v23"><sup><small>23</small></sup>  Paleisti jie atėjo pas saviškius ir išpasakojo, ką jiems sakė aukštieji kunigai ir vyresnieji. </p>
<p id="v24"><sup><small>24</small></sup>  Išklausę visi vieningai pakėlė balsus į Dievą ir sakė: “Valdove, Tu esi Dievas, sutvėręs dangų, žemę, jūrą ir visa, kas juose yra. <sup id="cite5"><a href="#fn5">[5]</a></sup></p>
<p id="v25"><sup><small>25</small></sup>  Tu kalbėjai savo tarno Dovydo lūpomis: ‘Kodėl niršta pagonys, kam veltui tautos sąmokslus rengia? <sup id="cite6"><a href="#fn6">[6]</a></sup> <sup id="cite7"><a href="#fn7">[7]</a></sup></p>
<p id="v26"><sup><small>26</small></sup>  Žemės karaliai sukilo, valdovai susibūrė draugėn prieš Viešpatį ir Jo Kristų’. </p>
<p id="v27"><sup><small>27</small></sup>  Prieš Tavo šventąjį Sūnų Jėzų, kurį Tu patepei, iš tiesų susibūrė Erodas, Poncijus Pilotas su pagonimis ir Izraelio tauta, </p>
<p id="v28"><sup><small>28</small></sup>  kad įvykdytų, ką Tavo ranka ir sprendimas iš anksto buvo nulėmę įvykti. </p>
<p id="v29"><sup><small>29</small></sup>  O dabar, Viešpatie, pažvelk į jų grasinimus ir duok savo tarnams su didžia drąsa skelbti Tavo žodį, </p>
<p id="v30"><sup><small>30</small></sup>  ištiesdamas savo ranką išgydymams, ir kad būtų daromi ženklai bei stebuklai Tavo šventojo Sūnaus Jėzaus vardu”. </p>
<p id="v31"><sup><small>31</small></sup>  Jiems pasimeldus, sudrebėjo susirinkimo vieta, visi prisipildė Šventosios Dvasios ir drąsiai skelbė Dievo žodį. <sup id="cite8"><a href="#fn8">[8]</a></sup></p>
<p id="v32"><sup><small>32</small></sup>  Visa tikinčiųjų daugybė buvo vienos širdies ir vienos sielos. Ką turėjo, nė vienas nevadino savo nuosavybe, bet visa jiems buvo bendra. <sup id="cite9"><a href="#fn9">[9]</a></sup></p>
<p id="v33"><sup><small>33</small></sup>  Apaštalai su didžiule jėga liudijo apie Viešpaties Jėzaus prisikėlimą, ir gausi malonė buvo su jais visais. <sup id="cite10"><a href="#fn10">[10]</a></sup></p>
<p id="v34"><sup><small>34</small></sup>  Tarp jų nebuvo stokojančių, nes visi, kurie turėjo žemės sklypus ar namus, juos parduodavo, o už tai gautus pinigus atnešdavo </p>
<p id="v35"><sup><small>35</small></sup>  ir sudėdavo prie apaštalų kojų, ir kiekvienam buvo dalijama, kiek kam reikėjo. </p>
<p id="v36"><sup><small>36</small></sup>  Jozė, apaštalų pramintas Barnabu (išvertus tai reiškia: “Paguodos sūnus”), levitas, kilęs iš Kipro, </p>
<p id="v37"><sup><small>37</small></sup>  pardavęs savo žemės sklypą, atnešė pinigus ir padėjo apaštalams po kojų. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Acts_of_the_Apostles/3">Apaštalų darbai - Skyrius 3</a></td>
        <td><a href="/lt/Bible/Acts_of_the_Apostles/Index">Indeksas</a></td>
        <td><a href="/lt/Bible/Acts_of_the_Apostles/5">Apaštalų darbai - Skyrius 5</a></td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 4:10-12 <i>Paskelbta „evangelija“</i>: <a href="/lt/The_Urantia_Book/195#p0_2">UK 195:0.2</a>.  <i>Tikėjimas prisikėlimu</i>: <a href="/lt/The_Urantia_Book/190#p0_4">UK 190:0.4</a>. </li>
  <li id="fn2"><a href="#cite2">↑</a> 4:12 <i>Dievo Išganymo Evangelija</i>: <a href="/lt/The_Urantia_Book/190#p5_4">UK 190:5.4</a>.  <i>Išganymo Evangelija</i>: <a href="/lt/The_Urantia_Book/190#p4_1">UK 190:4.1</a>. </li>
  <li id="fn3"><a href="#cite3">↑</a> 4:13 <i>Neišmokyti galilėjiečiai</i>: <a href="/lt/The_Urantia_Book/195#p6_9">UK 195:6.9</a>.  <i>Nežinantys ir neišmokę vyrai</i>: <a href="/lt/The_Urantia_Book/139#p0_4">UK 139:0.4</a>. </li>
  <li id="fn4"><a href="#cite4">↑</a> 4:20 <i>Kalbėkite tik tai, ką girdite; ne nuogirdos</i>: <a href="/lt/The_Urantia_Book/138#p8_4">UK 138:8.4</a>. </li>
  <li id="fn5"><a href="#cite5">↑</a> 4:24 <i>Ištikimas ir dieviškas Kūrėjas</i>: <a href="/lt/The_Urantia_Book/2#p1_2">UK 2:1.2</a>.  <i>Dievas kaip visko Kūrėjas</i>: <a href="/lt/The_Urantia_Book/0#p2_9">UK 0:2.9</a>.  <i>Dievas viską sukūrė</i>: <a href="/lt/The_Urantia_Book/6#p1_3">UK 6:1.3</a>.  <i>Dievas sukūrė dangų ir žemę</i>: <a href="/lt/The_Urantia_Book/92#p6_6">UK 92:6.6</a>.  <i>Dievas sukūrė viską</i>: <a href="/lt/The_Urantia_Book/131#p2_2">UK 131:2.2</a>.  <i>Dievas sukūrė viską ir būtybes</i>: <a href="/lt/The_Urantia_Book/131#p10_2">UK 131:10.2</a>.  <i>Dievas sukūrė pasaulį ir visa jame</i>: <a href="/lt/The_Urantia_Book/95#p5_9">UK 95:5.9</a>.  <i>Kūrėjas</i>: <a href="/lt/The_Urantia_Book/131#p10_6">UK 131:10.6</a>.  <i>Universalus kūrėjas</i>: <a href="/lt/The_Urantia_Book/142#p3_7">UK 142:3.7</a>.  <i>Dievas sukūrė dangų ir žemę</i>: <a href="/lt/The_Urantia_Book/1#p0_1">UK 1:0.1</a>.  <i>Dangaus ir žemės kūrėjas</i>: <a href="/lt/The_Urantia_Book/128#p1_10">UK 128:1.10</a>. </li>
  <li id="fn6"><a href="#cite6">↑</a> 4:25 <i>Kodėl pagonys siautėja</i>: <a href="/lt/The_Urantia_Book/155#p1_3">UK 155:1.3</a>. </li>
  <li id="fn7"><a href="#cite7">↑</a> 4:25-26 <i>Kodėl pagonys siautėja</i>: <a href="/lt/The_Urantia_Book/155#p1_1">UK 155:1.1</a>. </li>
  <li id="fn8"><a href="#cite8">↑</a> 4:31b-32 <i>2 dalis: viskas pripildyta dvasios</i>: <a href="/lt/The_Urantia_Book/194#p4_3">UK 194:4.3</a>. </li>
  <li id="fn9"><a href="#cite9">↑</a> 4:32 <i>Dvasios vienybė</i>: <a href="/lt/The_Urantia_Book/194#p3_17">UK 194:3.17</a>. </li>
  <li id="fn10"><a href="#cite10">↑</a> 4:33 <i>Skelbkite Evangeliją su didele jėga</i>: <a href="/lt/The_Urantia_Book/181#p2_11">UK 181:2.11</a>. </li>
</ol>
</div>
