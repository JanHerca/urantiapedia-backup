<!--
title: Apaštalų darbai - Skyrius 8
description: 
published: true
date: 2022-10-7T19:22:49Z
tags: bible, bible—acts of the apostles
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Acts_of_the_Apostles/7">Apaštalų darbai - Skyrius 7</a></td>
        <td><a href="/lt/Bible/Acts_of_the_Apostles/Index">Indeksas</a></td>
        <td><a href="/lt/Bible/Acts_of_the_Apostles/9">Apaštalų darbai - Skyrius 9</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Saulius pritarė Stepono nužudymui. Tomis dienomis prasidėjo didelis Jeruzalės bažnyčios persekiojimas. Visi, išskyrus apaštalus, išsisklaidė po Judėjos ir Samarijos apylinkes. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Dievobaimingi vyrai palaidojo Steponą ir labai jį apraudojo. </p>
<p id="v3"><sup><small>3</small></sup>  O Saulius niokojo bažnyčią, naršydamas po namus, tempdamas iš jų vyrus ir moteris ir siųsdamas juos į kalėjimą. </p>
<p id="v4"><sup><small>4</small></sup>  Tuo tarpu išblaškytieji keliaudami skelbė žodį. </p>
<p id="v5"><sup><small>5</small></sup>  Pilypas, nuvykęs į Samarijos miestą, ėmė skelbti gyventojams Kristų. <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup> <sup id="cite4"><a href="#fn4">[4]</a></sup></p>
<p id="v6"><sup><small>6</small></sup>  Minios vieningai klausėsi Pilypo žodžių, girdėdamos ir matydamos, kokius jis darė stebuklus. </p>
<p id="v7"><sup><small>7</small></sup>  Iš daugelio apsėstųjų, baisiai šaukdamos, išeidavo netyrosios dvasios, išgydavo daug paralyžiuotųjų ir luošų. </p>
<p id="v8"><sup><small>8</small></sup>  Ir didelis džiaugsmas pasklido po tą miestą. </p>
<p id="v9"><sup><small>9</small></sup>  Mieste buvo vienas vyras, vardu Simonas, kuris nuo seno užsiiminėjo magija, stebindamas Samarijos gyventojus ir sakydamas esąs nepaprastas. </p>
<p id="v10"><sup><small>10</small></sup>  Visi­nuo mažo iki didelio­jį gerbė ir sakė: “Jis yra didelė Dievo jėga”. </p>
<p id="v11"><sup><small>11</small></sup>  Gerbė jį todėl, kad ilgą laiką šis stebino juos savo kerais. </p>
<p id="v12"><sup><small>12</small></sup>  Bet patikėję Pilypu, kuris skelbė Dievo karalystę ir Jėzaus Kristaus vardą, ėmė krikštytis vyrai ir moterys. <sup id="cite5"><a href="#fn5">[5]</a></sup></p>
<p id="v13"><sup><small>13</small></sup>  Ir pats Simonas įtikėjo ir pasikrikštijęs nesitraukė nuo Pilypo. Jis buvo apstulbintas, matydamas daromus ženklus ir stebuklus. </p>
<p id="v14"><sup><small>14</small></sup>  Apaštalai Jeruzalėje, išgirdę, jog Samarija priėmė Dievo žodį, nusiuntė ten Petrą ir Joną, <sup id="cite6"><a href="#fn6">[6]</a></sup> <sup id="cite7"><a href="#fn7">[7]</a></sup></p>
<p id="v15"><sup><small>15</small></sup>  kurie atvykę ėmė melstis už samariečius, kad jie priimtų Šventąją Dvasią. </p>
<p id="v16"><sup><small>16</small></sup>  Mat Ji dar nebuvo nė vienam jų nužengusi, ir jie tebuvo pakrikštyti Viešpaties Jėzaus vardu. </p>
<p id="v17"><sup><small>17</small></sup>  Tuomet apaštalai dėjo ant jų rankas, ir tie gavo Šventąją Dvasią. </p>
<p id="v18"><sup><small>18</small></sup>  Pamatęs, kad apaštalų rankų uždėjimu teikiama Šventoji Dvasia, Simonas pasiūlė jiems pinigų, </p>
<p id="v19"><sup><small>19</small></sup>  sakydamas: “Duokite ir man tą jėgą, kad, kam tik uždėsiu rankas, gautų Šventąją Dvasią”. </p>
<p id="v20"><sup><small>20</small></sup>  Bet Petras jam tarė: “Kad tu pražūtum kartu su savo pinigais, jei sumanei už pinigus gauti Dievo dovaną! </p>
<p id="v21"><sup><small>21</small></sup>  Šiame dalyke tu negali turėti nė mažiausios dalies, nes tavo širdis neteisi prieš Dievą. </p>
<p id="v22"><sup><small>22</small></sup>  Taigi atgailauk dėl šio savo nedorumo ir melsk Dievą­gal Jis atleis tavo širdies sumanymą. </p>
<p id="v23"><sup><small>23</small></sup>  Matau, tu pilnas karčios tulžies ir esi nedorybės pančiuose”. </p>
<p id="v24"><sup><small>24</small></sup>  Simonas atsakė: “Melskite už mane Viešpatį, kad manęs neištiktų tai, ką jūs sakėte”. </p>
<p id="v25"><sup><small>25</small></sup>  O jie, paliudiję ir apsakę Viešpaties žodį, pasuko atgal į Jeruzalę, skelbdami Evangeliją daugelyje Samarijos kaimų. </p>
<p id="v26"><sup><small>26</small></sup>  Viešpaties angelas prabilo į Pilypą, sakydamas: “Kelkis ir eik pietų link ant kelio, kuris eina iš Jeruzalės į Gazą. Jis visiškai tuščias”. </p>
<p id="v27"><sup><small>27</small></sup>  Jis pakilo ir iškeliavo. Ir štai važiuoja etiopas eunuchas, aukštas Etiopijos karalienės Kandakės dvariškis, viso jos iždo valdytojas. Jis buvo atvykęs į Jeruzalę pagarbinti, </p>
<p id="v28"><sup><small>28</small></sup>  o dabar keliavo namo ir, sėdėdamas savo vežime, skaitė pranašą Izaiją. </p>
<p id="v29"><sup><small>29</small></sup>  Dvasia pasakė Pilypui: “Prieik ir laikykis greta šito vežimo”. </p>
<p id="v30"><sup><small>30</small></sup>  Pribėgęs Pilypas išgirdo jį skaitant pranašą Izaiją ir paklausė: “Ar supranti, ką skaitai?” </p>
<p id="v31"><sup><small>31</small></sup>  Šis atsiliepė: “Kaip galiu suprasti, jei man niekas nepaaiškina?!” Ir jis pakvietė Pilypą lipti į vežimą ir sėstis šalia. </p>
<p id="v32"><sup><small>32</small></sup>  Rašto vieta, kurią jis skaitė, buvo ši: “Tarsi avį vedė Jį į pjovyklą, ir kaip ėriukas, kuris tyli kerpamas, Jis neatvėrė savo lūpų. <sup id="cite8"><a href="#fn8">[8]</a></sup></p>
<p id="v33"><sup><small>33</small></sup>  Jis buvo pažemintas ir neteisingai nuteistas. Kas apsakys Jo giminę, jeigu Jo gyvenimas žemėje buvo nutrauktas?!” </p>
<p id="v34"><sup><small>34</small></sup>  Eunuchas paklausė Pilypą: “Prašom paaiškinti, apie ką čia pranašas kalba? Apie save ar apie ką kitą?” </p>
<p id="v35"><sup><small>35</small></sup>  Atvėręs lūpas ir pradėjęs nuo tos Rašto vietos, Pilypas jam paskelbė Gerąją naujieną apie Jėzų. </p>
<p id="v36"><sup><small>36</small></sup>  Keliaudami toliau, jie privažiavo vandenį. “Štai vanduo,­tarė eunuchas,­kas gi kliudo man pasikrikštyti?” </p>
<p id="v37"><sup><small>37</small></sup>  Pilypas tarė: “Jei tiki iš visos širdies, tai galima”. Tas atsakė: “Tikiu, kad Jėzus Kristus yra Dievo Sūnus”. <sup id="cite9"><a href="#fn9">[9]</a></sup></p>
<p id="v38"><sup><small>38</small></sup>  Jis liepė sustabdyti vežimą, ir jie abu­Pilypas ir eunuchas­išlipę įbrido į vandenį, ir Pilypas jį pakrikštijo. </p>
<p id="v39"><sup><small>39</small></sup>  Išėjus iš vandens, Viešpaties Dvasia pagavo Pilypą. Eunuchas daugiau jo nebematė, tik džiūgaudamas traukė savo keliu. </p>
<p id="v40"><sup><small>40</small></sup>  O Pilypas atsidūrė Azote; iš ten keliaudamas skelbė Evangeliją visuose miestuose ir taip atvyko į Cezarėją. <sup id="cite10"><a href="#fn10">[10]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Acts_of_the_Apostles/7">Apaštalų darbai - Skyrius 7</a></td>
        <td><a href="/lt/Bible/Acts_of_the_Apostles/Index">Indeksas</a></td>
        <td><a href="/lt/Bible/Acts_of_the_Apostles/9">Apaštalų darbai - Skyrius 9</a></td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 8:1b <i>Nauji persekiojimai</i>: <a href="/lt/The_Urantia_Book/194#p4_13">UK 194:4.13</a>. </li>
  <li id="fn2"><a href="#cite2">↑</a> 8:5 <i>Pamokslauti pagonims</i>: <a href="/lt/The_Urantia_Book/192#p2_11">UK 192:2.11</a>. </li>
  <li id="fn3"><a href="#cite3">↑</a> 8:5-6,12-16 <i>Pilypas ant rankų nedėjo</i>: <a href="/lt/The_Urantia_Book/139#p5_9">UK 139:5.9</a>. </li>
  <li id="fn4"><a href="#cite4">↑</a> 8:5-8 <i>Pagrindas Filipui</i>: <a href="/lt/The_Urantia_Book/143#p6_6">UK 143:6.6</a>. </li>
  <li id="fn5"><a href="#cite5">↑</a> 8:12 <i>Krikštas, priėmimas į visuomeninę santvarką</i>: <a href="/lt/The_Urantia_Book/170#p5_13">UK 170:5.13</a>. </li>
  <li id="fn6"><a href="#cite6">↑</a> 8:14-17 <i>Kaip padarė Peter & John</i>: <a href="/lt/The_Urantia_Book/139#p5_9">UK 139:5.9</a>. </li>
  <li id="fn7"><a href="#cite7">↑</a> 8:14-25 <i>Petras gynėsi pridedant pagonis</i>: <a href="/lt/The_Urantia_Book/139#p2_7">UK 139:2.7</a>. </li>
  <li id="fn8"><a href="#cite8">↑</a> 8:32 <i>Jėzus tyli pakeliui</i>: <a href="/lt/The_Urantia_Book/183#p5_5">UK 183:5.5</a>. </li>
  <li id="fn9"><a href="#cite9">↑</a> 8:37 <i>Jėzus, Dievo Sūnus</i>: <a href="/lt/The_Urantia_Book/157#p5_1">UK 157:5.1</a>.  <i>Jėzus, Dievo Sūnus</i>: <a href="/lt/The_Urantia_Book/136#p1_1">UK 136:1.1</a>.  <i>Bendradarbiavimas ir sutikimas</i>: <a href="/lt/The_Urantia_Book/110#p2_2">UK 110:2.2</a>.  <i>Dieviškosios sūnystės evangelija</i>: <a href="/lt/The_Urantia_Book/141#p3_5">UK 141:3.5</a>. </li>
  <li id="fn10"><a href="#cite10">↑</a> 8:40 <i>Pilypo derlius</i>: <a href="/lt/The_Urantia_Book/130#p2_5">UK 130:2.5</a>. </li>
</ol>
</div>
