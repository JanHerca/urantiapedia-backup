<!--
title: Apaštalų darbai - Skyrius 6
description: 
published: true
date: 2022-9-13T21:36:44Z
tags: 
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Acts_of_the_Apostles/5">Apaštalų darbai - Skyrius 5</a></td>
        <td><a href="/lt/Bible/Acts_of_the_Apostles/Index">Indeksas</a></td>
        <td><a href="/lt/Bible/Acts_of_the_Apostles/7">Apaštalų darbai - Skyrius 7</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Tomis dienomis, mokinių skaičiui augant, tarp graikiškai kalbančiųjų kilo nepasitenkinimas vietiniais žydais, nes kasdieniniame aprūpinime būdavo aplenkiamos jų našlės. </p>
<p id="v2"><sup><small>2</small></sup>  Tuomet dvylika sušaukė mokinių susirinkimą ir tarė: “Nedera mums palikus Dievo žodį tarnauti prie stalų. </p>
<p id="v3"><sup><small>3</small></sup>  Todėl, broliai, išsirinkite iš savųjų septynis vyrus, turinčius gerą vardą, kupinus Šventosios Dvasios ir išminties. Mes juos paskirsime tam darbui, </p>
<p id="v4"><sup><small>4</small></sup>  o patys toliau atsidėsime maldai ir žodžio tarnavimui”. </p>
<p id="v5"><sup><small>5</small></sup>  Šis pasiūlymas patiko visam susirinkimui, ir jie išsirinko Steponą, vyrą pilną tikėjimo ir Šventosios Dvasios, Pilypą, Prochorą, Nikanorą, Timoną, Parmeną ir Mikalojų, prozelitą iš Antiochijos. </p>
<p id="v6"><sup><small>6</small></sup>  Juos pastatė prieš apaštalus, o šie melsdamiesi uždėjo ant jų rankas. </p>
<p id="v7"><sup><small>7</small></sup>  Dievo žodis klestėjo, ir mokinių skaičius Jeruzalėje smarkiai augo. Ir didelis kunigų būrys pakluso tikėjimui. </p>
<p id="v8"><sup><small>8</small></sup>  Steponas, pilnas tikėjimo ir jėgos, darė žmonėse didžių stebuklų ir ženklų. <sup id="cite1"><a href="#fn1">[1]</a></sup></p>
<p id="v9"><sup><small>9</small></sup>  Tuomet pakilo kai kurie iš vadinamosios libertinų sinagogos, iš kirėniečių, aleksandriečių ir iš Kilikijos bei Azijos ir ėmė ginčytis su Steponu. </p>
<p id="v10"><sup><small>10</small></sup>  Tačiau jie negalėjo atsispirti išminčiai ir Dvasiai, kurios įkvėptas jis kalbėjo. </p>
<p id="v11"><sup><small>11</small></sup>  Tada jie papirko keletą vyrų, kad tie sakytų: “Mes girdėjome jį piktžodžiaujant Mozei ir Dievui”. </p>
<p id="v12"><sup><small>12</small></sup>  Taip jie sukurstė minią, vyresniuosius bei Rašto žinovus, užpuolę sučiupo jį ir nusivedė į sinedrioną. </p>
<p id="v13"><sup><small>13</small></sup>  Ten pastatė melagingus liudytojus, kurie tvirtino: “Šitas žmogus nesiliauja kalbėjęs prieš šventąją vietą ir Įstatymą. </p>
<p id="v14"><sup><small>14</small></sup>  Mes girdėjome jį sakant, kad Jėzus iš Nazareto išgriaus šią vietą ir pakeis Mozės perduotus mums papročius”. </p>
<p id="v15"><sup><small>15</small></sup>  Visi sėdintys sinedrione įsmeigė į jį akis ir matė jo veidą tarytum angelo veidą. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Acts_of_the_Apostles/5">Apaštalų darbai - Skyrius 5</a></td>
        <td><a href="/lt/Bible/Acts_of_the_Apostles/Index">Indeksas</a></td>
        <td><a href="/lt/Bible/Acts_of_the_Apostles/7">Apaštalų darbai - Skyrius 7</a></td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 6:8-7:60 <i>Stepono užmėtymas akmenimis</i>: <a href="/lt/The_Urantia_Book/128#p3_6">UK 128:3.6</a>.  <i>Stepono užmėtymas akmenimis</i>: <a href="/lt/The_Urantia_Book/132#p0_5">UK 132:0.5</a>. </li>
</ol>
</div>
