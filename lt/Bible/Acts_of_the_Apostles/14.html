<!--
title: Apaštalų darbai - Skyrius 14
description: 
published: true
date: 2022-9-13T21:36:44Z
tags: 
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Acts_of_the_Apostles/13">Apaštalų darbai - Skyrius 13</a></td>
        <td><a href="/lt/Bible/Acts_of_the_Apostles/Index">Indeksas</a></td>
        <td><a href="/lt/Bible/Acts_of_the_Apostles/15">Apaštalų darbai - Skyrius 15</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Taip pat atsitiko ir Ikonijuje: jie nuėjo į žydų sinagogą ir kalbėjo taip, kad įtikėjo didelė minia žydų ir graikų. </p>
<p id="v2"><sup><small>2</small></sup>  Bet tikėjimui nepaklusę žydai sukurstė pagonis prieš brolius. </p>
<p id="v3"><sup><small>3</small></sup>  Tačiau jie ten išbuvo daug laiko ir drąsiai kalbėjo Viešpatyje, kuris liudijo savo malonės žodžius ir per jų rankas darė ženklus ir stebuklus. <sup id="cite1"><a href="#fn1">[1]</a></sup></p>
<p id="v4"><sup><small>4</small></sup>  Miesto gyventojai suskilo: vieni buvo už žydus, kiti už apaštalus. </p>
<p id="v5"><sup><small>5</small></sup>  Kai pagonys ir žydai su savo vyresnybe susiruošė juos išniekinti ir užmėtyti akmenimis, </p>
<p id="v6"><sup><small>6</small></sup>  jie sužinoję pabėgo į Likaonijos miestus Listrą ir Derbę bei jų apylinkes. </p>
<p id="v7"><sup><small>7</small></sup>  Ten jie skelbė Evangeliją. </p>
<p id="v8"><sup><small>8</small></sup>  Listroje gyveno vienas vyras nesveikomis kojomis. Jis buvo luošas nuo pat gimimo, niekada nė žingsnio nežengęs. </p>
<p id="v9"><sup><small>9</small></sup>  Jis klausėsi Pauliaus kalbant, o šis įdėmiai pažvelgė į jį ir, pamatęs jį turint tikėjimą, kad būtų pagydytas, </p>
<p id="v10"><sup><small>10</small></sup>  garsiu balsu pasakė: “Atsistok tiesiai ant savo kojų!” Tas pašoko ir ėmė vaikščioti. </p>
<p id="v11"><sup><small>11</small></sup>  Minia, pamačiusi, ką Paulius padarė, pradėjo garsiai likaoniškai šaukti: “Dievai, pasivertę žmonėmis, nužengė pas mus!” </p>
<p id="v12"><sup><small>12</small></sup>  Barnabą jie vadino Dzeusu, o Paulių­Hermiu, nes jis vadovavo kalbai. </p>
<p id="v13"><sup><small>13</small></sup>  Priešais jų miestą esančios Dzeuso šventyklos kunigas atvarė prie vartų jaučių su vainikais ir norėjo kartu su minia juos paaukoti. </p>
<p id="v14"><sup><small>14</small></sup>  Sužinoję apaštalai Barnabas ir Paulius perplėšė savo drabužius ir puolė į minią, </p>
<p id="v15"><sup><small>15</small></sup>  šaukdami: “Vyrai, ką darote?! Juk mes tokie patys žmonės kaip ir jūs. Ir mes jums skelbiame Gerąją naujieną, kad nuo šių tuštybių atsiverstumėte į gyvąjį Dievą, ‘kuris sutvėrė dangų ir žemę, jūrą ir visa, kas juose yra’. <sup id="cite2"><a href="#fn2">[2]</a></sup></p>
<p id="v16"><sup><small>16</small></sup>  Praėjusiais amžiais Jis leido eiti visoms tautoms savais keliais. </p>
<p id="v17"><sup><small>17</small></sup>  Tačiau Jis nepaliko savęs nepaliudyto, darydamas gera, duodamas mums lietaus iš dangaus ir vaisingų metų, pripildydamas mūsų širdis maisto ir džiaugsmo”. <sup id="cite3"><a href="#fn3">[3]</a></sup></p>
<p id="v18"><sup><small>18</small></sup>  Tai dėstydami, jiedu šiaip ne taip sulaikė minią, kad jiems neaukotų. </p>
<p id="v19"><sup><small>19</small></sup>  Bet iš Antiochijos ir Ikonijaus atvyko žydai ir, perkalbėję žmones, užmėtė Paulių akmenimis ir išvilko už miesto, palaikę jį mirusiu. </p>
<p id="v20"><sup><small>20</small></sup>  Susirinkus aplink jį mokiniams, jis atsikėlė ir parėjo į miestą. O rytojaus dieną kartu su Barnabu iškeliavo į Derbę. </p>
<p id="v21"><sup><small>21</small></sup>  Šitame mieste jie skelbė Evangeliją ir išmokė daugelį. Paskui grįžo atgal į Listrą, Ikonijų ir Antiochiją. </p>
<p id="v22"><sup><small>22</small></sup>  Ten jie stiprino mokinių sielas, ragino juos pasilikti tikėjime ir sakė: “Per daugelį išmėginimų mes turime įeiti į Dievo karalystę”. <sup id="cite4"><a href="#fn4">[4]</a></sup> <sup id="cite5"><a href="#fn5">[5]</a></sup></p>
<p id="v23"><sup><small>23</small></sup>  Kiekvienoje bažnyčioje su malda ir pasninku, uždėdami rankas, jie paskyrė jiems vyresniuosius ir pavedė juos Viešpačiui, kurį šie buvo įtikėję. </p>
<p id="v24"><sup><small>24</small></sup>  Apkeliavę Pisidiją, jie atvyko į Pamfiliją. </p>
<p id="v25"><sup><small>25</small></sup>  Paskelbę žodį Pergėje, leidosi žemyn į Ataliją. </p>
<p id="v26"><sup><small>26</small></sup>  Iš ten išplaukė į Antiochiją, kur buvo pavesti Dievo malonei, kad nuveiktų darbą, kurį dabar pabaigė. </p>
<p id="v27"><sup><small>27</small></sup>  Sugrįžę jie sušaukė bažnyčią ir papasakojo, kokius darbus nuveikęs Dievas per juos ir kaip atvėręs pagonims tikėjimo vartus. <sup id="cite6"><a href="#fn6">[6]</a></sup></p>
<p id="v28"><sup><small>28</small></sup>  Ir jie išbuvo su mokiniais netrumpą laiką. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Acts_of_the_Apostles/13">Apaštalų darbai - Skyrius 13</a></td>
        <td><a href="/lt/Bible/Acts_of_the_Apostles/Index">Indeksas</a></td>
        <td><a href="/lt/Bible/Acts_of_the_Apostles/15">Apaštalų darbai - Skyrius 15</a></td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 14:3,26 <i>Viešpaties Jėzaus Kristaus malonė</i>: <a href="/lt/The_Urantia_Book/121#p8_8">UK 121:8.8</a>. </li>
  <li id="fn2"><a href="#cite2">↑</a> 14:15 <i>Dievas sukūrė viską ir būtybes</i>: <a href="/lt/The_Urantia_Book/131#p10_2">UK 131:10.2</a>.  <i>Dievas sukūrė dangų ir žemę</i>: <a href="/lt/The_Urantia_Book/1#p0_1">UK 1:0.1</a>.  <i>Universalus kūrėjas</i>: <a href="/lt/The_Urantia_Book/142#p3_7">UK 142:3.7</a>.  <i>Dievas viską sukūrė</i>: <a href="/lt/The_Urantia_Book/6#p1_3">UK 6:1.3</a>.  <i>Dievas kaip visko Kūrėjas</i>: <a href="/lt/The_Urantia_Book/0#p2_9">UK 0:2.9</a>.  <i>Dievas sukūrė dangų ir žemę</i>: <a href="/lt/The_Urantia_Book/92#p6_6">UK 92:6.6</a>.  <i>Dievas kaip kontrolierius</i>: <a href="/lt/The_Urantia_Book/0#p2_9">UK 0:2.9</a>.  <i>Ištikimas ir dieviškas Kūrėjas</i>: <a href="/lt/The_Urantia_Book/2#p1_2">UK 2:1.2</a>.  <i>Dievas sukūrė</i>: <a href="/lt/The_Urantia_Book/95#p5_9">UK 95:5.9</a>.  <i>Kūrėjas</i>: <a href="/lt/The_Urantia_Book/131#p10_6">UK 131:10.6</a>.  <i>Dangaus ir žemės kūrėjas</i>: <a href="/lt/The_Urantia_Book/128#p1_10">UK 128:1.10</a>.  <i>Dievas sukūrė viską</i>: <a href="/lt/The_Urantia_Book/131#p2_2">UK 131:2.2</a>. </li>
  <li id="fn3"><a href="#cite3">↑</a> 14:17 <i>Atėjo atnešti džiaugsmo</i>: <a href="/lt/The_Urantia_Book/139#p6_5">UK 139:6.5</a>. </li>
  <li id="fn4"><a href="#cite4">↑</a> 14:22 <i>Įeikite į karalystę per vargus</i>: <a href="/lt/The_Urantia_Book/136#p8_6">UK 136:8.6</a>.  <i>Vargo ir džiaugsmo karalystė</i>: <a href="/lt/The_Urantia_Book/137#p6_5">UK 137:6.5</a>. </li>
  <li id="fn5"><a href="#cite5">↑</a> 14:22b <i>Išgyvenk vargus</i>: <a href="/lt/The_Urantia_Book/178#p3_4">UK 178:3.4</a>. </li>
  <li id="fn6"><a href="#cite6">↑</a> 14:27 <i>Laukiantis tikėjimas</i>: <a href="/lt/The_Urantia_Book/195#p9_8">UK 195:9.8</a>.  <i>Tikėjimas yra atviros durys</i>: <a href="/lt/The_Urantia_Book/138#p8_8">UK 138:8.8</a>. </li>
</ol>
</div>
