<!--
title: Apaštalų darbai - Skyrius 10
description: 
published: true
date: 2023-11-8T21:52:7Z
tags: bible, bible—acts of the apostles
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/lt/Bible/Acts_of_the_Apostles/9">
          <span class="mdi mdi-arrow-left-drop-circle"></span><span class="pl-2">Apaštalų darbai - Skyrius 9</span>
        </a>
        </td>
        <td>
        <a href="/lt/Bible/Acts_of_the_Apostles/Index">
          <span class="mdi mdi-book-open-variant"></span><span class="pl-2">Indeksas</span>
        </a>
        </td>
        <td>
        <a href="/lt/Bible/Acts_of_the_Apostles/11">
          <span class="pr-2">Apaštalų darbai - Skyrius 11</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Cezarėjoje gyveno vyras, vardu Kornelijus, vadinamosios italų kohortos šimtininkas. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Jis buvo dievotas ir drauge su savo namiškiais bijojo Dievo, gausiai šelpdavo žmones ir nuolat melsdavosi Dievui. <sup id="cite2"><a href="#fn2">[2]</a></sup></p>
<p id="v3"><sup><small>3</small></sup>  Kartą, apie devintą valandą, jis regėjime aiškiai išvydo pas jį ateinantį Dievo angelą, kuris jam tarė: “Kornelijau!” </p>
<p id="v4"><sup><small>4</small></sup>  Tas, pažvelgęs į jį, išsigando ir paklausė: “Kas yra, viešpatie?” Šis jam atsakė: “Tavo maldos ir gailestingumo aukos pakilo Dievo akivaizdon, ir Jis tave prisiminė. </p>
<p id="v5"><sup><small>5</small></sup>  Dabar siųsk vyrus į Jopę ir pasikviesk Simoną, vadinamą Petru. <sup id="cite3"><a href="#fn3">[3]</a></sup></p>
<p id="v6"><sup><small>6</small></sup>  Jis svečiuojasi pas vieną odininką, Simoną, kurio namai stovi prie jūros. Petras pasakys tau, ką turi daryti”. </p>
<p id="v7"><sup><small>7</small></sup>  Kai su juo kalbėjęs angelas pasitraukė, Kornelijus pasišaukė du tarnus ir vieną pamaldų kareivį iš nuolat šalia esančių valdinių <sup id="cite4"><a href="#fn4">[4]</a></sup></p>
<p id="v8"><sup><small>8</small></sup>  ir, viską jiems išaiškinęs, išsiuntė į Jopę. </p>
<p id="v9"><sup><small>9</small></sup>  Rytojaus dieną, kai šitie keliaudami artinosi prie miesto, Petras užlipo ant plokščiastogio melstis. Buvo apie šeštą valandą. <sup id="cite5"><a href="#fn5">[5]</a></sup></p>
<p id="v10"><sup><small>10</small></sup>  Jis pasijuto labai išalkęs ir norėjo užkąsti. Kol jam ruošė valgį, jį ištiko dvasios pagava. </p>
<p id="v11"><sup><small>11</small></sup>  Jis išvydo atsivėrusį dangų, iš kurio jam leidosi žemyn kažkoks padėklas, lyg didelė marška, pririšta už keturių kampų ir nuleidžiama žemėn. </p>
<p id="v12"><sup><small>12</small></sup>  Jame buvo įvairiausių žemės keturkojų, laukinių žvėrių, roplių ir padangės paukščių. </p>
<p id="v13"><sup><small>13</small></sup>  Ir jam pasigirdo balsas: “Kelkis, Petrai, pjauk ir valgyk!” </p>
<p id="v14"><sup><small>14</small></sup>  Bet Petras atsakė: “Jokiu būdu, Viešpatie! Aš niekuomet nesu valgęs nieko sutepto ar nešvaraus”. </p>
<p id="v15"><sup><small>15</small></sup>  Balsas antrą kartą tarė: “Ką Dievas apvalė, tu nevadink suteptu!” </p>
<p id="v16"><sup><small>16</small></sup>  Taip pasikartojo tris kartus, ir tuojau padėklas vėl pakilo į dangų. </p>
<p id="v17"><sup><small>17</small></sup>  Petrui tebesvarstant, ką galėtų reikšti matytas regėjimas, štai Kornelijaus pasiuntiniai, išklausinėję, kur Simono namai, sustojo prie vartų. </p>
<p id="v18"><sup><small>18</small></sup>  Jie sušukę paklausė: “Ar čia vieši Simonas, vadinamas Petru?” </p>
<p id="v19"><sup><small>19</small></sup>  Petrui, vis tebemąstančiam apie regėjimą, Dvasia tarė: “Štai trys vyrai ieško tavęs. </p>
<p id="v20"><sup><small>20</small></sup>  Kelkis, lipk žemyn ir keliauk su jais nė kiek nedvejodamas, nes Aš juos atsiunčiau”. </p>
<p id="v21"><sup><small>21</small></sup>  Taigi Petras nulipo žemyn pas Kornelijaus siųstus vyrus ir tarė: “Štai aš, kurio ieškote. Su kokiu reikalu atėjote?” </p>
<p id="v22"><sup><small>22</small></sup>  Tie atsakė: “Šimtininkas Kornelijus, teisus ir dievobaimingas vyras, turintis gerą vardą visoje žydų tautoje, gavo iš šventojo angelo nurodymą pakviesti tave į savo namus ir išklausyti tavo žodžių”. </p>
<p id="v23"><sup><small>23</small></sup>  Tada Petras paprašė juos į vidų ir svetingai priėmė. Kitą rytą iškeliavo su jais. Jį lydėjo keli broliai iš Jopės. </p>
<p id="v24"><sup><small>24</small></sup>  Rytojaus dieną jie atvyko į Cezarėją. Kornelijus jų laukė, susikvietęs savo gimines ir artimiausius draugus. <sup id="cite6"><a href="#fn6">[6]</a></sup></p>
<p id="v25"><sup><small>25</small></sup>  Įeinantį Petrą Kornelijus pasitiko ir, puldamas po kojų, išreiškė jam pagarbą. </p>
<p id="v26"><sup><small>26</small></sup>  Bet Petras pakėlė Kornelijų, tardamas: “Kelkis! Juk ir aš esu žmogus!” </p>
<p id="v27"><sup><small>27</small></sup>  Paskui, kalbėdamasis su juo, įėjo vidun ir, radęs daug susirinkusių, </p>
<p id="v28"><sup><small>28</small></sup>  prabilo: “Jūs žinote, kad žydui nevalia bendrauti ar užeiti pas svetimtautį. Bet Dievas parodė man, jog negalima jokio žmogaus laikyti suteptu ar netyru. </p>
<p id="v29"><sup><small>29</small></sup>  Štai kodėl pakviestas aš nesipriešindamas atvykau. Taigi klausiu dabar, kokiu reikalu mane pakvietėte?” </p>
<p id="v30"><sup><small>30</small></sup>  Kornelijus atsakė: “Kaip tik dabar sukanka lygiai keturios dienos, kai aš savo namuose pasninkavau ir meldžiausi devintą valandą. Ir štai prieš mane stojo spindinčiais drabužiais vyras </p>
<p id="v31"><sup><small>31</small></sup>  ir prabilo: ‘Kornelijau, tavo maldos išklausytos, ir Dievas prisiminė tavo gailestingumo aukas. </p>
<p id="v32"><sup><small>32</small></sup>  Tad siųsk pasiuntinius į Jopę ir pasikviesk Simoną, vadinamą Petru. Jis yra apsistojęs odininko Simono namuose prie jūros. Atėjęs jis tau viską pasakys’. </p>
<p id="v33"><sup><small>33</small></sup>  Taigi aš iš karto pasiunčiau pas tave, o tu gerai padarei, čia atvykdamas. Dabar mes visi esame susirinkę Dievo akivaizdoje, kad išgirstume visa, ką Dievas tau pavedė”. </p>
<p id="v34"><sup><small>34</small></sup>  Tada, atvėręs lūpas, Petras pasakė: “Iš tiesų dabar suprantu, kad Dievas neatsižvelgia į asmenis. <sup id="cite7"><a href="#fn7">[7]</a></sup></p>
<p id="v35"><sup><small>35</small></sup>  Jam priimtinas kiekvienos tautos žmogus, kuris Jo bijo ir teisiai gyvena. <sup id="cite8"><a href="#fn8">[8]</a></sup></p>
<p id="v36"><sup><small>36</small></sup>  Jis pasiuntė savo žodį Izraelio vaikams ir per Jėzų Kristų paskelbė taikos Evangeliją. Jis yra visų Viešpats. <sup id="cite9"><a href="#fn9">[9]</a></sup></p>
<p id="v37"><sup><small>37</small></sup>  Jūs žinote, kas yra įvykę visoje Judėjoje, pradedant nuo Galilėjos, po Jono skelbtojo krikšto,­ </p>
<p id="v38"><sup><small>38</small></sup>  kaip Dievas patepė Šventąja Dvasia ir jėga Jėzų iš Nazareto, ir Jis vaikščiojo, darydamas gera ir gydydamas visus velnio pavergtuosius, nes Dievas buvo su Juo. <sup id="cite10"><a href="#fn10">[10]</a></sup></p>
<p id="v39"><sup><small>39</small></sup>  Mes esame liudytojai visko, ką Jis yra padaręs žydų šalyje ir Jeruzalėje. Jį nužudė, pakabindami ant medžio. </p>
<p id="v40"><sup><small>40</small></sup>  Tačiau trečią dieną Dievas Jį prikėlė ir leido Jam pasirodyti, </p>
<p id="v41"><sup><small>41</small></sup>  beje, ne visai tautai, o Dievo iš anksto išrinktiems liudytojams, būtent mums, kurie su Juo valgėme ir gėrėme, Jam prisikėlus iš numirusių. <sup id="cite11"><a href="#fn11">[11]</a></sup></p>
<p id="v42"><sup><small>42</small></sup>  Jis mums įsakė skelbti žmonėms ir liudyti, kad Jis yra Dievo paskirtasis gyvųjų ir mirusiųjų teisėjas. <sup id="cite12"><a href="#fn12">[12]</a></sup></p>
<p id="v43"><sup><small>43</small></sup>  Apie Jį visi pranašai liudija, kad kiekvienas, kuris Jį tiki, gauna Jo vardu nuodėmių atleidimą”. <sup id="cite13"><a href="#fn13">[13]</a></sup></p>
<p id="v44"><sup><small>44</small></sup>  Petrui dar tebekalbant šiuos dalykus, Šventoji Dvasia nužengė ant visų, kurie klausėsi žodžio. </p>
<p id="v45"><sup><small>45</small></sup>  Su Petru atvykę žydų kilmės tikintieji labai stebėjosi, kad ir pagonims buvo išlieta Šventosios Dvasios dovana. </p>
<p id="v46"><sup><small>46</small></sup>  Jie girdėjo juos kalbant kalbomis ir aukštinant Dievą. </p>
<p id="v47"><sup><small>47</small></sup>  Tuomet Petras tarė: “Ar kas galėtų uždrausti pasikrikštyti jiems vandeniu­šiems, kurie, kaip ir mes, gavo Šventąją Dvasią?” <sup id="cite14"><a href="#fn14">[14]</a></sup></p>
<p id="v48"><sup><small>48</small></sup>  Ir jis liepė juos pakrikštyti Viešpaties vardu. Po to jie prašė jį pasilikti dar kelias dienas. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/lt/Bible/Acts_of_the_Apostles/9">
          <span class="mdi mdi-arrow-left-drop-circle"></span><span class="pl-2">Apaštalų darbai - Skyrius 9</span>
        </a>
        </td>
        <td>
        <a href="/lt/Bible/Acts_of_the_Apostles/Index">
          <span class="mdi mdi-book-open-variant"></span><span class="pl-2">Indeksas</span>
        </a>
        </td>
        <td>
        <a href="/lt/Bible/Acts_of_the_Apostles/11">
          <span class="pr-2">Apaštalų darbai - Skyrius 11</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Nuorodos</h2>
<div style="column-width: 30em;">
<ol>
  <li id="fn1"><a href="#cite1">↑</a> 10:1-48 <i>Kornelijaus atsivertimas</i>: <a href="/lt/The_Urantia_Book/130#p2_5">UK 130:2.5</a>. </li>
  <li id="fn2"><a href="#cite2">↑</a> 10:2,22 <i>„Dievobaimingi“ pagonys</i>: <a href="/lt/The_Urantia_Book/121#p2_5">UK 121:2.5</a>. </li>
  <li id="fn3"><a href="#cite3">↑</a> 10:5-6 <i>Gadijas ir Simonas</i>: <a href="/lt/The_Urantia_Book/130#p1_1">UK 130:1.1</a>. </li>
  <li id="fn4"><a href="#cite4">↑</a> 10:7 <i>„Pamaldūs“ pagonys</i>: <a href="/lt/The_Urantia_Book/121#p2_5">UK 121:2.5</a>. </li>
  <li id="fn5"><a href="#cite5">↑</a> 10:9-16 <i>Ryškus Petro sapnas</i>: <a href="/lt/The_Urantia_Book/153#p3_6">UK 153:3.6</a>. </li>
  <li id="fn6"><a href="#cite6">↑</a> 10:24 <i>Dievas nėra asmenų gerbiamas</i>: <a href="/lt/The_Urantia_Book/112#p0_10">UK 112:0.10</a>. </li>
  <li id="fn7"><a href="#cite7">↑</a> 10:34 <i>Negerbia asmenų</i>: <a href="/lt/The_Urantia_Book/143#p1_5">UK 143:1.5</a>.  <i>Lygybė visiems, kurie ieško Dievo</i>: <a href="/lt/The_Urantia_Book/138#p4_2">UK 138:4.2</a>.  <i>Dievas/Sūnus negerbia asmenų</i>: <a href="/lt/The_Urantia_Book/181#p2_14">UK 181:2.14</a>.  <i>Nei žydas, nei pagonis</i>: <a href="/lt/The_Urantia_Book/137#p8_11">UK 137:8.11</a>.  <i>Jėzus nėra asmenų gerbiamas</i>: <a href="/lt/The_Urantia_Book/139#p10_9">UK 139:10.9</a>.  <i>Dievas nėra asmenų gerbiamas</i>: <a href="/lt/The_Urantia_Book/192#p2_2">UK 192:2.2</a>.  <i>Jėzus nėra asmenų gerbiamas</i>: <a href="/lt/The_Urantia_Book/174#p2_2">UK 174:2.2</a>.  <i>Dievas nėra asmenų gerbiamas</i>: <a href="/lt/The_Urantia_Book/166#p4_11">UK 166:4.11</a>.  <i>Dievas nėra asmenų gerbiamas</i>: <a href="/lt/The_Urantia_Book/1#p4_6">UK 1:4.6</a>.  <i>Dievas nėra asmenų gerbiamas</i>: <a href="/lt/The_Urantia_Book/133#p0_3">UK 133:0.3</a>.  <i>Dievas nėra asmenų gerbiamas</i>: <a href="/lt/The_Urantia_Book/40#p10_13">UK 40:10.13</a>.  <i>Dievas nėra asmenų gerbiamas</i>: <a href="/lt/The_Urantia_Book/12#p7_8">UK 12:7.8</a>.  <i>Dievas nėra asmenų gerbiamas</i>: <a href="/lt/The_Urantia_Book/175#p2_3">UK 175:2.3</a>.  <i>Dievas nėra asmenų gerbiamas</i>: <a href="/lt/The_Urantia_Book/3#p1_12">UK 3:1.12</a>.  <i>Dievas nėra rasių gerbiamas</i>: <a href="/lt/The_Urantia_Book/155#p6_2">UK 155:6.2</a>.  <i>Dievas nėra asmenų gerbiamas</i>: <a href="/lt/The_Urantia_Book/2#p3_1">UK 2:3.1</a>.  <i>Ne žydų ar pagonių Dievas</i>: <a href="/lt/The_Urantia_Book/140#p1_2">UK 140:1.2</a>.  <i>Visi žmonės dvasiškai lygūs</i>: <a href="/lt/The_Urantia_Book/134#p4_7">UK 134:4.7</a>.  <i>Negerbia asmenų</i>: <a href="/lt/The_Urantia_Book/148#p6_2">UK 148:6.2</a>.  <i>Negerbia asmenų</i>: <a href="/lt/The_Urantia_Book/117#p6_22">UK 117:6.22</a>.  <i>Jokio Dievo palankumo</i>: <a href="/lt/The_Urantia_Book/156#p2_4">UK 156:2.4</a>.  <i>Asmenų lygybė</i>: <a href="/lt/The_Urantia_Book/150#p1_3">UK 150:1.3</a>.  <i>Karalystėje jokių skirtumų</i>: <a href="/lt/The_Urantia_Book/190#p3_1">UK 190:3.1</a>.  <i>Nei žydas, nei pagonis</i>: <a href="/lt/The_Urantia_Book/190#p4_1">UK 190:4.1</a>.  <i>Negerbia asmenų</i>: <a href="/lt/The_Urantia_Book/137#p8_6">UK 137:8.6</a>. </li>
  <li id="fn8"><a href="#cite8">↑</a> 10:35 <i>Taip pat reikia teisumo</i>: <a href="/lt/The_Urantia_Book/170#p3_2">UK 170:3.2</a>. </li>
  <li id="fn9"><a href="#cite9">↑</a> 10:36 <i>visų Viešpats</i>: <a href="/lt/The_Urantia_Book/128#p1_10">UK 128:1.10</a>. </li>
  <li id="fn10"><a href="#cite10">↑</a> 10:38 <i>Velnias</i>: <a href="/lt/The_Urantia_Book/53#p1_4">UK 53:1.4</a>.  <i>Jis ėjo daryti gera</i>: <a href="/lt/The_Urantia_Book/100#p7_8">UK 100:7.8</a>.  <i>esus vaziavo daryti gera</i>: <a href="/lt/The_Urantia_Book/141#p3_6">UK 141:3.6</a>.  <i>esus vaziavo daryti gera</i>: <a href="/lt/The_Urantia_Book/171#p7_9">UK 171:7.9</a>.  <i>esus vaziavo daryti gera</i>: <a href="/lt/The_Urantia_Book/159#p5_10">UK 159:5.10</a>.  <i>Pateptasis</i>: <a href="/lt/The_Urantia_Book/136#p1_1">UK 136:1.1</a>.  <i>esus vaziavo daryti gera</i>: <a href="/lt/The_Urantia_Book/161#p2_9">UK 161:2.9</a>. </li>
  <li id="fn11"><a href="#cite11">↑</a> 10:41 <i>Jėzus pasirodė tikintiesiems</i>: <a href="/lt/The_Urantia_Book/190#p2_1">UK 190:2.1</a>. </li>
  <li id="fn12"><a href="#cite12">↑</a> 10:42-43 <i>Kas nori, gali ateiti</i>: <a href="/lt/The_Urantia_Book/165#p3_8">UK 165:3.8</a>.  <i>Kas nori, gali ateiti</i>: <a href="/lt/The_Urantia_Book/2#p5_2">UK 2:5.2</a>.  <i>Kas nori, gali ateiti</i>: <a href="/lt/The_Urantia_Book/32#p5_8">UK 32:5.8</a>. </li>
  <li id="fn13"><a href="#cite13">↑</a> 10:43 <i>Kas nori, gali ateiti</i>: <a href="/lt/The_Urantia_Book/166#p3_7">UK 166:3.7</a>.  <i>Kas nori, yra išgelbėtas</i>: <a href="/lt/The_Urantia_Book/131#p10_7">UK 131:10.7</a>.  <i>Kas nori, gali ateiti</i>: <a href="/lt/The_Urantia_Book/139#p12_7">UK 139:12.7</a>.  <i>Kas nori, gali ateiti</i>: <a href="/lt/The_Urantia_Book/100#p7_6">UK 100:7.6</a>. </li>
  <li id="fn14"><a href="#cite14">↑</a> 10:47 <i>Krikštas dvasia</i>: <a href="/lt/The_Urantia_Book/141#p6_5">UK 141:6.5</a>.  <i>Dvasios krikštas</i>: <a href="/lt/The_Urantia_Book/194#p2_10">UK 194:2.10</a>. </li>
</ol>
</div>
