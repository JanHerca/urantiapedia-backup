<!--
title: Apaštalų darbai - Skyrius 12
description: 
published: true
date: 2022-9-13T21:36:44Z
tags: 
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Acts_of_the_Apostles/11">Apaštalų darbai - Skyrius 11</a></td>
        <td><a href="/lt/Bible/Acts_of_the_Apostles/Index">Indeksas</a></td>
        <td><a href="/lt/Bible/Acts_of_the_Apostles/13">Apaštalų darbai - Skyrius 13</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Tuo metu karalius Erodas pakėlė ranką prieš kai kuriuos bažnyčios žmones. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Jis nukirsdino kalaviju Jokūbą, Jono brolį. </p>
<p id="v3"><sup><small>3</small></sup>  Pamatęs, kad tai patinka žydams, įsakė suimti ir Petrą. Buvo Neraugintos duonos dienos. </p>
<p id="v4"><sup><small>4</small></sup>  Suėmęs jį, įmesdino į kalėjimą ir pavedė saugoti keturgubai sargybai po keturis kareivius, o po Paschos ketino išvesti jį prieš minią. </p>
<p id="v5"><sup><small>5</small></sup>  Taigi Petras buvo uždarytas kalėjime. O bažnyčia nepaliaujamai meldėsi už jį Dievui. </p>
<p id="v6"><sup><small>6</small></sup>  Paskutinę naktį prieš Erodui išvedant Petrą, tas, supančiotas dviem grandinėmis, miegojo tarp dviejų kareivių. Prie durų kalėjimą saugojo sargybiniai. </p>
<p id="v7"><sup><small>7</small></sup>  Ir štai ten atsirado Viešpaties angelas, ir kamerą nutvieskė šviesa. Jis sudavė Petrui į šoną ir žadindamas tarė: “Kelkis greičiau!” Ir nukrito jam grandinės nuo rankų. <sup id="cite2"><a href="#fn2">[2]</a></sup></p>
<p id="v8"><sup><small>8</small></sup>  Angelas kalbėjo toliau: “Susijuosk ir apsiauk sandalus!” Jis taip ir padarė. Angelas tęsė: “Užsimesk apsiaustą ir eik paskui mane!” </p>
<p id="v9"><sup><small>9</small></sup>  Petras išėjo ir sekė paskui jį, nesuvokdamas, kad angelo veiksmai tikri, nes jis tarėsi matąs regėjimą. </p>
<p id="v10"><sup><small>10</small></sup>  Praėję pro pirmą ir antrą sargybą, jie prisiartino prie geležinių vartų į miestą, kurie savaime atsidarė. Išėję pro juos, jie leidosi tolyn viena gatve. Staiga šalia ėjęs angelas nuo jo pasitraukė. </p>
<p id="v11"><sup><small>11</small></sup>  Petras atsipeikėjęs tarė: “Dabar tikrai žinau, kad Viešpats atsiuntė savo angelą ir išvadavo mane iš Erodo rankų ir nuo viso to, ko tikėjosi žydų minia”. </p>
<p id="v12"><sup><small>12</small></sup>  Tai supratęs, jis atėjo prie Morkumi vadinamo Jono motinos Marijos namų, kuriuose daug susirinkusiųjų meldėsi. </p>
<p id="v13"><sup><small>13</small></sup>  Petrui beldžiantis į vartų duris, tarnaitė, vardu Rodė, atėjo paklausti, kas ten. </p>
<p id="v14"><sup><small>14</small></sup>  Pažinusi Petro balsą, ji iš džiaugsmo pamiršo atidaryti vartus, bet nubėgo vidun ir pranešė, jog Petras stovįs už vartų. </p>
<p id="v15"><sup><small>15</small></sup>  Jie jai sakė: “Tu pakvaišai!” Bet ji tvirtino savo. Tada jie tarė: “Tai jo angelas”. </p>
<p id="v16"><sup><small>16</small></sup>  Tuo tarpu Petras toliau beldė. Atidarę jie pamatė Petrą ir nustėro. </p>
<p id="v17"><sup><small>17</small></sup>  Ranka davęs ženklą laikytis tyliai, jis jiems papasakojo, kaip Viešpats išvedė jį iš kalėjimo. Jis dar pridūrė: “Praneškite apie tai Jokūbui ir kitiems broliams”. Ir išėjęs jis nuėjo į kitą vietą. </p>
<p id="v18"><sup><small>18</small></sup>  Išaušus dienai tarp kareivių kilo nemenkas sąmyšis dėl to, kas galėję nutikti Petrui. </p>
<p id="v19"><sup><small>19</small></sup>  Erodas, paieškojęs jo ir neradęs, ištardė sargybinius ir įsakė nubausti juos mirtimi. Po to iš Judėjos nuvyko į Cezarėją ir ten pasiliko. </p>
<p id="v20"><sup><small>20</small></sup>  Erodas nirto ant Tyro ir Sidono gyventojų. Bet jie susitarę atvyko pas jį ir, palenkę savo pusėn karaliaus rūmininką Blastą, prašė taikos, nes jų kraštas maitinosi iš karaliaus. </p>
<p id="v21"><sup><small>21</small></sup>  Nustatytą dieną Erodas, apsivilkęs karališkais drabužiais, atsisėdo į sostą ir sakė jiems prakalbą. </p>
<p id="v22"><sup><small>22</small></sup>  Liaudis ėmė šaukti: “Tai dievo, ne žmogaus balsas!” </p>
<p id="v23"><sup><small>23</small></sup>  Ir beregint jį ištiko Viešpaties angelas, kad neatidavė Dievui garbės. Ir jis mirė, kirminų suėstas. </p>
<p id="v24"><sup><small>24</small></sup>  O Viešpaties žodis augo ir plito. </p>
<p id="v25"><sup><small>25</small></sup>  Barnabas ir Saulius, atlikę savo uždavinį ir paėmę su savimi Joną, vadinamą Morkumi, sugrįžo iš Jeruzalės. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Acts_of_the_Apostles/11">Apaštalų darbai - Skyrius 11</a></td>
        <td><a href="/lt/Bible/Acts_of_the_Apostles/Index">Indeksas</a></td>
        <td><a href="/lt/Bible/Acts_of_the_Apostles/13">Apaštalų darbai - Skyrius 13</a></td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 12:1-2 <i>Tikėjimas, kai esi paaukotas</i>: <a href="/lt/The_Urantia_Book/192#p2_8">UK 192:2.8</a>.  <i>Džeimsas „gėrimų puodelis“</i>: <a href="/lt/The_Urantia_Book/181#p2_15">UK 181:2.15</a>.  <i>Jokūbo kankinystė</i>: <a href="/lt/The_Urantia_Book/139#p3_8">UK 139:3.8</a>. </li>
  <li id="fn2"><a href="#cite2">↑</a> 12:7-10 <i>Petro išlaisvinimas</i>: <a href="/lt/The_Urantia_Book/77#p8_12">UK 77:8.12</a>. </li>
</ol>
</div>
