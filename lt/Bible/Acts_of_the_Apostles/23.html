<!--
title: Apaštalų darbai - Skyrius 23
description: 
published: true
date: 2022-9-13T21:36:44Z
tags: 
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Acts_of_the_Apostles/22">Apaštalų darbai - Skyrius 22</a></td>
        <td><a href="/lt/Bible/Acts_of_the_Apostles/Index">Indeksas</a></td>
        <td><a href="/lt/Bible/Acts_of_the_Apostles/24">Apaštalų darbai - Skyrius 24</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Skvarbiu žvilgsniu permetęs sinedrioną, Paulius prabilo: “Vyrai broliai! Iki šios dienos elgiausi Dievo akivaizdoje visiškai gryna sąžine”. </p>
<p id="v2"><sup><small>2</small></sup>  Bet vyriausiasis kunigas Ananijas įsakė šalia stovintiesiems smogti jam per burną. </p>
<p id="v3"><sup><small>3</small></sup>  Tuomet Paulius jam tarė: “Tau smogs Dievas, tu, pabaltinta siena! Tu čia sėdi, kad mane teistum pagal Įstatymą, o liepi mane mušti prieš Įstatymą?” </p>
<p id="v4"><sup><small>4</small></sup>  Šalia esantys tarė: “Tu keiki vyriausiąjį Dievo kunigą?!” </p>
<p id="v5"><sup><small>5</small></sup>  Paulius atsiliepė: “Broliai, aš nežinojau, kad jis vyriausiasis kunigas. Juk parašyta: ‘Nepiktžodžiauk savo tautos vadovui’ ”. </p>
<p id="v6"><sup><small>6</small></sup>  Supratęs, kad viena dalis buvo sadukiejai, o kita­fariziejai, Paulius sušuko sinedrionui: “Vyrai broliai, aš fariziejus, fariziejaus sūnus, ir esu teisiamas už mirusiųjų prisikėlimo viltį!” </p>
<p id="v7"><sup><small>7</small></sup>  Jam tai pasakius, tarp fariziejų ir sadukiejų kilo barnis, ir susirinkimas suskilo. </p>
<p id="v8"><sup><small>8</small></sup>  Mat sadukiejai sako, kad nėra nei prisikėlimo, nei angelų, nei dvasios, o fariziejai tuos dalykus pripažįsta. </p>
<p id="v9"><sup><small>9</small></sup>  Todėl kilo didelis triukšmas. Atsistoję fariziejų pusės Rašto žinovai griežtai prieštaravo, sakydami: “Mes nerandame nieko blogo šitame žmoguje. O jeigu jam kalbėjo dvasia arba angelas, nesipriešinkime Dievui!” </p>
<p id="v10"><sup><small>10</small></sup>  Įsisiautėjus smarkiam ginčui, tribūnas, bijodamas, kad jie nesudraskytų Pauliaus, įsakė kareivių daliniui nusileisti žemyn, išplėšti Paulių iš jų ir nuvesti į kareivines. </p>
<p id="v11"><sup><small>11</small></sup>  Kitą naktį šalia jo stojo Viešpats ir tarė: “Būk drąsus, Pauliau! Kaip liudijai apie mane Jeruzalėje, taip turėsi liudyti ir Romoje”. <sup id="cite1"><a href="#fn1">[1]</a></sup></p>
<p id="v12"><sup><small>12</small></sup>  Dieną slaptai susirinko žydų būrys ir prisiekė nei valgyti, nei gerti, kol nužudys Paulių. </p>
<p id="v13"><sup><small>13</small></sup>  Tokią sankalbą padarė daugiau negu keturiasdešimt žmonių. </p>
<p id="v14"><sup><small>14</small></sup>  Jie nuėjo pas aukštuosius kunigus bei vyresniuosius ir pasakė: “Mes siekte prisiekėme nieko neragauti, kol nužudysime Paulių. </p>
<p id="v15"><sup><small>15</small></sup>  Todėl dabar jūs kartu su sinedrionu prašykite tribūną, kad jis pristatytų jį jums rytoj, lyg norėtumėte tiksliau ištirti jo bylą. Tuo tarpu mes būsime pasiruošę užmušti jį kelyje”. </p>
<p id="v16"><sup><small>16</small></sup>  Apie šį suokalbį nugirdo Pauliaus sesers sūnus. Jis atėjo į kareivines ir pranešė Pauliui. </p>
<p id="v17"><sup><small>17</small></sup>  Tada Paulius, pasivadinęs vieną šimtininką, paprašė: “Nuvesk šį jaunuolį pas tribūną. Jis turi jam kai ką pranešti”. </p>
<p id="v18"><sup><small>18</small></sup>  Tas, paėmęs jį, nuvedė pas tribūną ir paaiškino: “Kalinys Paulius pasišaukė mane ir paprašė, kad atvesčiau pas tave šitą jaunuolį. Jis turįs tau kai ką pasakyti”. </p>
<p id="v19"><sup><small>19</small></sup>  Tribūnas, paėmęs jį už rankos, pasivedė į šalį ir paklausė: “Ką turi man pranešti?” </p>
<p id="v20"><sup><small>20</small></sup>  Tas atsakė: “Žydai susitarė prašyti tave, kad rytoj nuvestum Paulių į sinedrioną, neva norėdami tiksliau ištirti jo bylą. </p>
<p id="v21"><sup><small>21</small></sup>  Netikėk jais! Nes jo tyko daugiau negu keturiasdešimt vyrų, kurie prisiekė nei valgyti, nei gerti, kol jį nužudys. Jie jau dabar pasiruošę ir laukia tavo sutikimo”. </p>
<p id="v22"><sup><small>22</small></sup>  Tribūnas atleido jaunuolį ir griežtai įsakė: “Niekam nesakyk, kad tu man tai pranešei”. </p>
<p id="v23"><sup><small>23</small></sup>  Pasišaukęs du šimtininkus, tribūnas pasakė: “Nuo trečios valandos nakties laikykite parengtyje žygiuoti į Cezarėją du šimtus kareivių, septyniasdešimt raitelių ir du šimtus ietininkų. </p>
<p id="v24"><sup><small>24</small></sup>  Parūpinkite ir arklių, kad raitą Paulių saugiai nugabentų pas valdytoją Feliksą”. </p>
<p id="v25"><sup><small>25</small></sup>  Ir jis parašė tokio turinio laišką: </p>
<p id="v26"><sup><small>26</small></sup>  “Klaudijus Lisijas kilniausiajam valdytojui Feliksui siunčia sveikinimą. </p>
<p id="v27"><sup><small>27</small></sup>  Šitą vyrą žydai buvo nutvėrę ir norėjo nužudyti. Aš, atėjęs su kareiviais, jį išgelbėjau, sužinojęs esant Romos pilietį. </p>
<p id="v28"><sup><small>28</small></sup>  Norėdamas patirti jo apkaltinimo priežastį, nuvedžiau jį į jų sinedrioną. </p>
<p id="v29"><sup><small>29</small></sup>  Radau, kad jis kaltinamas dėl jų Įstatymo klausimų, o ne dėl kokio nusikaltimo, baustino mirtimi ar kalėjimu. </p>
<p id="v30"><sup><small>30</small></sup>  Kadangi man buvo pranešta apie žydų ruošiamą pasikėsinimą į šį vyrą, tai nedelsdamas siunčiu jį pas tave, nurodęs ir kaltintojams, kad jie tau pateiktų prieš jį turimus kaltinimus. Lik sveikas”. </p>
<p id="v31"><sup><small>31</small></sup>  Kareiviai, vykdydami įsakymą, paėmė ir nugabeno nakčia Paulių į Antipatridę. <sup id="cite2"><a href="#fn2">[2]</a></sup></p>
<p id="v32"><sup><small>32</small></sup>  Rytojaus dieną jie pasiuntė su juo raitelius, o patys sugrįžo į kareivines. </p>
<p id="v33"><sup><small>33</small></sup>  Anie, atvykę į Cezarėją, įteikė valdytojui laišką ir pristatė Paulių. </p>
<p id="v34"><sup><small>34</small></sup>  Perskaitęs laišką, jis pasiteiravo, iš kokios provincijos tas esąs. Sužinojęs, kad iš Kilikijos, </p>
<p id="v35"><sup><small>35</small></sup>  jis pasakė: “Aš tave išklausysiu, kai atvyks tavo kaltintojai”. Ir liepė jį saugoti Erodo pretorijuje. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Acts_of_the_Apostles/22">Apaštalų darbai - Skyrius 22</a></td>
        <td><a href="/lt/Bible/Acts_of_the_Apostles/Index">Indeksas</a></td>
        <td><a href="/lt/Bible/Acts_of_the_Apostles/24">Apaštalų darbai - Skyrius 24</a></td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 23:11 <i>Būkite nusiteikę</i>: <a href="/lt/The_Urantia_Book/100#p7_9">UK 100:7.9</a>. </li>
  <li id="fn2"><a href="#cite2">↑</a> 23:31-24:27 <i>Pauliaus įkalinimas</i>: <a href="/lt/The_Urantia_Book/130#p2_5">UK 130:2.5</a>. </li>
</ol>
</div>
