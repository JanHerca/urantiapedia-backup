<!--
title: Apaštalų darbai - Skyrius 20
description: 
published: true
date: 2023-11-8T21:52:7Z
tags: bible, bible—acts of the apostles
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/lt/Bible/Acts_of_the_Apostles/19">
          <span class="mdi mdi-arrow-left-drop-circle"></span><span class="pl-2">Apaštalų darbai - Skyrius 19</span>
        </a>
        </td>
        <td>
        <a href="/lt/Bible/Acts_of_the_Apostles/Index">
          <span class="mdi mdi-book-open-variant"></span><span class="pl-2">Indeksas</span>
        </a>
        </td>
        <td>
        <a href="/lt/Bible/Acts_of_the_Apostles/21">
          <span class="pr-2">Apaštalų darbai - Skyrius 21</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Sąmyšiui pasibaigus, Paulius susikvietė mokinius ir atsisveikinęs iškeliavo į Makedoniją. </p>
<p id="v2"><sup><small>2</small></sup>  Keliaudamas per anuos kraštus ir skatindamas mokinius gausiais žodžiais, jis atvyko į Graikiją, </p>
<p id="v3"><sup><small>3</small></sup>  kur pasiliko tris mėnesius. Kai jam besirengiant plaukti į Siriją žydai ėmė ruošti prieš jį sąmokslą, jis nutarė grįžti atgal per Makedoniją. </p>
<p id="v4"><sup><small>4</small></sup>  Iki Azijos jį lydėjo Sopatras iš Berėjos, Aristarchas ir Sekundas iš Tesalonikos, Gajus iš Derbės ir Timotiejus, Tichikas ir Trofimas iš Azijos. <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  Šie iškeliavo pirmiau ir laukė mūsų Troadėje. </p>
<p id="v6"><sup><small>6</small></sup>  Po Neraugintos duonos dienų mes išplaukėme iš Filipų ir per penkias dienas atvykome pas juos į Troadę; ten išbuvome septynias dienas. </p>
<p id="v7"><sup><small>7</small></sup>  Pirmą savaitės dieną, mokiniams susirinkus laužyti duonos, Paulius mokė juos ir, kadangi žadėjo rytojaus dieną iškeliauti, tai užtęsė savo kalbą iki vidurnakčio. </p>
<p id="v8"><sup><small>8</small></sup>  Aukštutiniame kambaryje, kur jie buvo susirinkę, degė daug žibintų. </p>
<p id="v9"><sup><small>9</small></sup>  Vienas jaunuolis, vardu Eutichas, sėdėjęs ant lango, giliai įmigo ir, Pauliui ilgiau bedėstant, miego įveiktas, iš trečio aukšto nukrito žemėn. Kai jį pakėlė, jis buvo nebegyvas. </p>
<p id="v10"><sup><small>10</small></sup>  Nulipęs žemyn, Paulius pasilenkė ir, apglėbęs jį, tarė: “Nekelkite triukšmo, gyvybė tebėra jame”. </p>
<p id="v11"><sup><small>11</small></sup>  Vėl užlipęs aukštyn, jis laužė ir valgė duoną. Dar ilgai jis kalbėjo, lig pat aušros, ir tada iškeliavo. </p>
<p id="v12"><sup><small>12</small></sup>  O jaunuolį atvedė gyvą, ir tai buvo nemaža paguoda. </p>
<p id="v13"><sup><small>13</small></sup>  Mes, nuėję ir įsėdę į laivą, išplaukėme į Asą, kur ketinome paimti Paulių, nes jis buvo taip patvarkęs, pats norėdamas ten nuvykti pėsčias. </p>
<p id="v14"><sup><small>14</small></sup>  Kai jis susitiko su mumis Ase, paėmę jį, nuplaukėme į Mitilėnę. </p>
<p id="v15"><sup><small>15</small></sup>  Iš ten plaukdami toliau, kitą dieną atsidūrėme priešais Chiją. Rytojaus dieną pasiekėme Samą ir, pabuvę Trogilione, dar po dienos atvykome į Miletą. </p>
<p id="v16"><sup><small>16</small></sup>  Kad netektų gaišti Azijoje, Paulius nutarė aplenkti Efezą, nes jis skubėjo, norėdamas, jei įmanoma, Sekminių dieną būti Jeruzalėje. </p>
<p id="v17"><sup><small>17</small></sup>  Iš Mileto jis pasiuntė į Efezą pakviesti bažnyčios vyresniųjų. </p>
<p id="v18"><sup><small>18</small></sup>  Kai jie pas jį atvyko, Paulius prabilo: “Jūs žinote, kaip nuo pirmosios dienos, kurią įžengiau į Aziją, visą laiką pas jus elgiausi, </p>
<p id="v19"><sup><small>19</small></sup>  tarnaudamas Viešpačiui su visu nusižeminimu, ašaromis ir išbandymais, kurie ištiko mane dėl žydų pinklių. </p>
<p id="v20"><sup><small>20</small></sup>  Kaip nieko nenutylėjau, kas naudinga, bet kalbėjau ir mokiau jus tiek viešumoje, tiek po namus, </p>
<p id="v21"><sup><small>21</small></sup>  liudydamas žydams ir graikams apie atgailą prieš Dievą ir tikėjimą mūsų Viešpačiu Jėzumi Kristumi. </p>
<p id="v22"><sup><small>22</small></sup>  Ir štai dabar aš, dvasios kalinys, keliauju į Jeruzalę, nežinodamas, kas man ten nutiks, </p>
<p id="v23"><sup><small>23</small></sup>  tiktai Šventoji Dvasia kiekviename mieste man liudija, sakydama, kad manęs laukia pančiai ir suspaudimai. </p>
<p id="v24"><sup><small>24</small></sup>  Bet tai man nesvarbu, ir aš nebranginu savo gyvybės. Svarbu, kad tik su džiaugsmu baigčiau savo bėgimą ir tarnavimą, kurį gavau iš Viešpaties Jėzaus: liudyti Dievo malonės Evangeliją. <sup id="cite2"><a href="#fn2">[2]</a></sup></p>
<p id="v25"><sup><small>25</small></sup>  Ir štai dabar aš žinau, kad jūs visi, su kuriais buvau skelbdamas Dievo karalystę, daugiau nebematysite mano veido. </p>
<p id="v26"><sup><small>26</small></sup>  Todėl šiandien jums liudiju, jog esu švarus nuo visų kraujo. </p>
<p id="v27"><sup><small>27</small></sup>  Aš nevengiau jums paskelbti visų Dievo nutarimų. </p>
<p id="v28"><sup><small>28</small></sup>  Būkite rūpestingi sau ir visai kaimenei, kuriai Šventoji Dvasia jus paskyrė prižiūrėtojais, kad ganytumėte Dievo bažnyčią, kurią Jis įsigijo savo krauju. <sup id="cite3"><a href="#fn3">[3]</a></sup></p>
<p id="v29"><sup><small>29</small></sup>  Nes aš žinau, kad, man pasitraukus, įsibraus pas jus žiaurių vilkų, kurie nepagailės kaimenės. </p>
<p id="v30"><sup><small>30</small></sup>  Net iš jūsų atsiras tokių, kurie kreivomis kalbomis stengsis patraukti paskui save mokinius. </p>
<p id="v31"><sup><small>31</small></sup>  Todėl budėkite ir nepamirškite, kad aš per trejus metus dieną ir naktį nepaliaudamas, su ašaromis įspėjinėjau kiekvieną. </p>
<p id="v32"><sup><small>32</small></sup>  O dabar, broliai, pavedu jus Dievui ir Jo malonės žodžiui, kuris turi galią jus išugdyti ir duoti jums paveldėjimą tarp visų pašventintųjų. <sup id="cite4"><a href="#fn4">[4]</a></sup></p>
<p id="v33"><sup><small>33</small></sup>  Nė iš vieno negeidžiau nei sidabro, nei aukso, nei drabužio. </p>
<p id="v34"><sup><small>34</small></sup>  Jūs žinote, kad mano ir buvusiųjų su manimi reikalams tarnavo šitos va mano rankos. </p>
<p id="v35"><sup><small>35</small></sup>  Ir aš jums visur rodydavau, kad, šitaip triūsiant, reikia paremti silpnuosius ir atminti Viešpaties Jėzaus pasakytus žodžius: ‘Labiau palaiminta duoti negu imti’ ”. <sup id="cite5"><a href="#fn5">[5]</a></sup></p>
<p id="v36"><sup><small>36</small></sup>  Tai pasakęs, jis atsiklaupė ir kartu su visais pasimeldė. </p>
<p id="v37"><sup><small>37</small></sup>  Visi pradėjo graudžiai verkti ir, puldami Pauliui ant kaklo, jį bučiavo. <sup id="cite6"><a href="#fn6">[6]</a></sup></p>
<p id="v38"><sup><small>38</small></sup>  Jie ypač nuliūdo dėl žodžių, kad daugiau nebematysią jo veido. Po to jie palydėjo jį į laivą. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/lt/Bible/Acts_of_the_Apostles/19">
          <span class="mdi mdi-arrow-left-drop-circle"></span><span class="pl-2">Apaštalų darbai - Skyrius 19</span>
        </a>
        </td>
        <td>
        <a href="/lt/Bible/Acts_of_the_Apostles/Index">
          <span class="mdi mdi-book-open-variant"></span><span class="pl-2">Indeksas</span>
        </a>
        </td>
        <td>
        <a href="/lt/Bible/Acts_of_the_Apostles/21">
          <span class="pr-2">Apaštalų darbai - Skyrius 21</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 20:4 <i>Gajus</i>: <a href="/lt/The_Urantia_Book/133#p3_11">UK 133:3.11</a>. </li>
  <li id="fn2"><a href="#cite2">↑</a> 20:24,32 <i>Viešpaties Jėzaus Kristaus malonė</i>: <a href="/lt/The_Urantia_Book/121#p8_8">UK 121:8.8</a>. </li>
  <li id="fn3"><a href="#cite3">↑</a> 20:28 <i>Jesus as Redeemer of church</i>: <a href="/lt/The_Urantia_Book/170#p5_6">UK 170:5.6</a>. </li>
  <li id="fn4"><a href="#cite4">↑</a> 20:32 <i>Dvasinis paveldėjimas</i>: <a href="/lt/The_Urantia_Book/165#p3_8">UK 165:3.8</a>. </li>
  <li id="fn5"><a href="#cite5">↑</a> 20:35 <i>Labiau palaiminta duoti</i>: <a href="/lt/The_Urantia_Book/100#p7_10">UK 100:7.10</a>.  <i>Labiau palaiminta duoti</i>: <a href="/lt/The_Urantia_Book/103#p2_9">UK 103:2.9</a>.  <i>Labiau palaiminta duoti Labiau palaiminta duoti</i>: <a href="/lt/The_Urantia_Book/28#p6_18">UK 28:6.18</a>.  <i>Labiau palaiminta duoti</i>: <a href="/lt/The_Urantia_Book/140#p8_18">UK 140:8.18</a>. </li>
  <li id="fn6"><a href="#cite6">↑</a> 20:37 <i>Ne nevyriška verkti</i>: <a href="/lt/The_Urantia_Book/140#p5_16">UK 140:5.16</a>. </li>
</ol>
</div>
