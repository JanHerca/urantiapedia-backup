<!--
title: Apaštalų darbai - Skyrius 11
description: 
published: true
date: 2023-11-8T21:52:7Z
tags: bible, bible—acts of the apostles
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/lt/Bible/Acts_of_the_Apostles/10">
          <span class="mdi mdi-arrow-left-drop-circle"></span><span class="pl-2">Apaštalų darbai - Skyrius 10</span>
        </a>
        </td>
        <td>
        <a href="/lt/Bible/Acts_of_the_Apostles/Index">
          <span class="mdi mdi-book-open-variant"></span><span class="pl-2">Indeksas</span>
        </a>
        </td>
        <td>
        <a href="/lt/Bible/Acts_of_the_Apostles/12">
          <span class="pr-2">Apaštalų darbai - Skyrius 12</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Apaštalai ir broliai, kurie buvo Judėjoje, išgirdo, kad ir pagonys priėmė Dievo žodį. </p>
<p id="v2"><sup><small>2</small></sup>  Todėl, kai Petras atvyko į Jeruzalę, žydų kilmės tikintieji ėmė ginčytis su juo, sakydami: </p>
<p id="v3"><sup><small>3</small></sup>  “Tu nuėjai pas neapipjaustytus vyrus ir su jais valgei!” </p>
<p id="v4"><sup><small>4</small></sup>  Tada Petras pradėjo jiems iš eilės aiškinti: </p>
<p id="v5"><sup><small>5</small></sup>  “Aš kartą meldžiausi Jopės mieste ir Dvasios pagavoje mačiau regėjimą. Kažkoks indas, tarsi didžiulė marška, už keturių kampų leidžiama iš dangaus, nusileido prie manęs. </p>
<p id="v6"><sup><small>6</small></sup>  Atidžiai įsižiūrėjęs, pamačiau jame keturkojų žemės gyvių, laukinių žvėrių, roplių ir padangės paukščių. </p>
<p id="v7"><sup><small>7</small></sup>  Ir išgirdau balsą, kuris man sakė: ‘Kelkis, Petrai, pjauk ir valgyk!’ </p>
<p id="v8"><sup><small>8</small></sup>  Aš atsakiau: ‘Jokiu būdu, Viešpatie! Dar niekada suteptas ir nešvarus maistas nebuvo mano burnoje’. </p>
<p id="v9"><sup><small>9</small></sup>  Bet balsas iš dangaus prabilo antrą kartą: ‘Ką Dievas apvalė, tu nevadink suteptu!’ </p>
<p id="v10"><sup><small>10</small></sup>  Taip atsitiko tris kartus, ir vėl viskas pakilo į dangų. </p>
<p id="v11"><sup><small>11</small></sup>  Ir štai prie namų, kuriuose aš buvau, tuojau atėjo trys vyrai. Jie buvo siųsti pas mane iš Cezarėjos. </p>
<p id="v12"><sup><small>12</small></sup>  Dvasia man pasakė nė kiek nedvejojant keliauti su jais. Su manimi ėjo ir šitie šeši broliai, ir mes kartu atvykome į vieno vyro namus. </p>
<p id="v13"><sup><small>13</small></sup>  Jis mums papasakojo savo namuose regėjęs stovintį angelą, kuris jam liepė: ‘Nusiųsk į Jopę žmones ir pasikviesk Simoną, vadinamą Petru. </p>
<p id="v14"><sup><small>14</small></sup>  Jis pasakys tau žodžius, kuriais išsigelbėsi tu ir visi tavo namai’. </p>
<p id="v15"><sup><small>15</small></sup>  Kai pradėjau kalbėti, Šventoji Dvasia nužengė ant jų, kaip ir pradžioje ant mūsų. </p>
<p id="v16"><sup><small>16</small></sup>  Tada prisiminiau Viešpaties žodžius: ‘Jonas krikštijo vandeniu, o jūs būsite pakrikštyti Šventąja Dvasia’. <sup id="cite1"><a href="#fn1">[1]</a></sup></p>
<p id="v17"><sup><small>17</small></sup>  Jeigu tad Dievas suteikė jiems tokią pačią dovaną, kaip ir mums, įtikėjusiems Viešpatį Jėzų Kristų, tai kas gi aš toks, kad galėčiau trukdyti Dievui?!” </p>
<p id="v18"><sup><small>18</small></sup>  Tai išgirdę, jie nusiramino ir šlovino Dievą, sakydami: “Vadinasi, Dievas ir pagonims suteikė atgailą, kad jie gyventų”. </p>
<p id="v19"><sup><small>19</small></sup>  Išblaškytieji persekiojimo, kuris buvo kilęs dėl Stepono, nukeliavo į Finikiją, Kiprą ir Antiochiją. Jie pamokslavo žodį vien tik žydams. </p>
<p id="v20"><sup><small>20</small></sup>  Kai kurie iš jų, būtent kipriečiai ir kirėniečiai, atvykę į Antiochiją, kreipėsi ir į graikus, skelbdami Viešpatį Jėzų. </p>
<p id="v21"><sup><small>21</small></sup>  Viešpaties ranka buvo su jais: didelis žmonių skaičius įtikėjo ir atsivertė į Viešpatį. </p>
<p id="v22"><sup><small>22</small></sup>  Žinia apie juos pasiekė Jeruzalės bažnyčios ausis, ir ji išsiuntė Barnabą į Antiochiją. </p>
<p id="v23"><sup><small>23</small></sup>  Atvykęs ir pamatęs Dievo malonę, jis apsidžiaugė ir visus ragino ryžtinga širdimi pasilikti su Viešpačiu. <sup id="cite2"><a href="#fn2">[2]</a></sup></p>
<p id="v24"><sup><small>24</small></sup>  Mat jis buvo geras vyras, pilnas Šventosios Dvasios ir tikėjimo. Ir Viešpačiui prisidėjo didelis būrys. </p>
<p id="v25"><sup><small>25</small></sup>  Tada Barnabas nukeliavo į Tarsą ieškoti Sauliaus <sup id="cite3"><a href="#fn3">[3]</a></sup></p>
<p id="v26"><sup><small>26</small></sup>  ir, radęs jį, atsivedė į Antiochiją. Jiedu ištisus metus darbavosi bažnyčioje ir mokė gausų būrį. Antiochijoje pirmą kartą imta vadinti mokinius “krikščionimis”. <sup id="cite4"><a href="#fn4">[4]</a></sup> <sup id="cite5"><a href="#fn5">[5]</a></sup></p>
<p id="v27"><sup><small>27</small></sup>  Tomis dienomis iš Jeruzalės į Antiochiją atvyko pranašų. </p>
<p id="v28"><sup><small>28</small></sup>  Vienas iš jų, vardu Agabas, Dvasios įkvėptas, išpranašavo didelį badą, kuris ištiksiąs visą pasaulį. Ir badas atėjo, Klaudijui valdant. </p>
<p id="v29"><sup><small>29</small></sup>  Tada mokiniai, kiekvienas pagal savo išteklius, nusprendė nusiųsti paramą Jeruzalės broliams. <sup id="cite6"><a href="#fn6">[6]</a></sup></p>
<p id="v30"><sup><small>30</small></sup>  Jie taip ir padarė, per Barnabą bei Saulių nusiųsdami tai vyresniesiems. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/lt/Bible/Acts_of_the_Apostles/10">
          <span class="mdi mdi-arrow-left-drop-circle"></span><span class="pl-2">Apaštalų darbai - Skyrius 10</span>
        </a>
        </td>
        <td>
        <a href="/lt/Bible/Acts_of_the_Apostles/Index">
          <span class="mdi mdi-book-open-variant"></span><span class="pl-2">Indeksas</span>
        </a>
        </td>
        <td>
        <a href="/lt/Bible/Acts_of_the_Apostles/12">
          <span class="pr-2">Apaštalų darbai - Skyrius 12</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 11:16 <i>Krikštas dvasia</i>: <a href="/lt/The_Urantia_Book/141#p6_5">UK 141:6.5</a>.  <i>Dvasios krikštas</i>: <a href="/lt/The_Urantia_Book/194#p2_10">UK 194:2.10</a>.  <i>Jono krikšto atgailos ženklas</i>: <a href="/lt/The_Urantia_Book/137#p8_10">UK 137:8.10</a>. </li>
  <li id="fn2"><a href="#cite2">↑</a> 11:23 <i>Viešpaties Jėzaus Kristaus malonė</i>: <a href="/lt/The_Urantia_Book/121#p8_8">UK 121:8.8</a>. </li>
  <li id="fn3"><a href="#cite3">↑</a> 11:25-26 <i>Paulius Antiochijoje</i>: <a href="/lt/The_Urantia_Book/134#p7_3">UK 134:7.3</a>. </li>
  <li id="fn4"><a href="#cite4">↑</a> 11:26 <i>Pirmą kartą „krikščionys“ pavadinti Antiochijoje</i>: <a href="/lt/The_Urantia_Book/121#p2_5">UK 121:2.5</a>. </li>
  <li id="fn5"><a href="#cite5">↑</a> 11:26b <i>Pirmą kartą pavadinti „krikščionys“ Antiochijoje</i>: <a href="/lt/The_Urantia_Book/194#p4_13">UK 194:4.13</a>. </li>
  <li id="fn6"><a href="#cite6">↑</a> 11:29-30 <i>Antiochijos kolekcija Jeruzalei</i>: <a href="/lt/The_Urantia_Book/194#p4_7">UK 194:4.7</a>. </li>
</ol>
</div>
