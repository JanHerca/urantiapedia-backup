<!--
title: Apaštalų darbai - Skyrius 24
description: 
published: true
date: 2022-10-7T19:22:49Z
tags: bible, bible—acts of the apostles
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Acts_of_the_Apostles/23">Apaštalų darbai - Skyrius 23</a></td>
        <td><a href="/lt/Bible/Acts_of_the_Apostles/Index">Indeksas</a></td>
        <td><a href="/lt/Bible/Acts_of_the_Apostles/25">Apaštalų darbai - Skyrius 25</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Po penkių dienų atvyko vyriausiasis kunigas Ananijas su vyresniaisiais ir oratoriumi Tertulu. Jie pateikė valdytojui kaltinimus prieš Paulių. </p>
<p id="v2"><sup><small>2</small></sup>  Kai pastarasis buvo iškviestas, Tertulas pradėjo savo kaltinamąją kalbą: “Tavo rūpesčiu turėdami tikrą taiką ir didelę gerovę šitoje tautoje, </p>
<p id="v3"><sup><small>3</small></sup>  mes, prakilnusis Feliksai, visuomet ir visur tai pripažįstame su didžiu dėkingumu. </p>
<p id="v4"><sup><small>4</small></sup>  Nenorėdamas tavęs ilgiau gaišinti, prašau tave trumpai mūsų paklausyti su savo įprastu maloningumu. </p>
<p id="v5"><sup><small>5</small></sup>  Mes nustatėme šį žmogų esant tarsi marą. Jis kursto maištą viso pasaulio žydijoje ir yra nazariečių sektos vadeiva. </p>
<p id="v6"><sup><small>6</small></sup>  Jis net mėgino išniekinti šventyklą. Štai kodėl jį suėmėme ir norėjome nuteisti pagal savąjį Įstatymą. </p>
<p id="v7"><sup><small>7</small></sup>  Bet tribūnas Lisijas su didele prievarta išplėšė jį iš mūsų rankų </p>
<p id="v8"><sup><small>8</small></sup>  ir liepė jo kaltintojams atvykti pas tave. Apie tai, kuo jį kaltiname, pats galėsi viską sužinoti, jį išklausinėjęs”. </p>
<p id="v9"><sup><small>9</small></sup>  Tiems žodžiams pritarė žydai, tvirtindami, kad taip esą iš tikrųjų. </p>
<p id="v10"><sup><small>10</small></sup>  Valdytojui davus ženklą, Paulius atsakė: “Žinodamas tave jau daug metų esant šios tautos teisėju, drąsiai ginsiu savo bylą. </p>
<p id="v11"><sup><small>11</small></sup>  Tau nesunku nustatyti, jog praėjo ne daugiau kaip dvylika dienų, kai atvykau į Jeruzalę pagarbinti. </p>
<p id="v12"><sup><small>12</small></sup>  Ir niekas manęs nematė su kuo nors besiginčijant šventykloje nei suburiant minią sinagogose ar mieste. </p>
<p id="v13"><sup><small>13</small></sup>  Jie negali įrodyti to, kuo dabar mane kaltina. </p>
<p id="v14"><sup><small>14</small></sup>  Bet aš tau išpažįstu, jog tarnauju savo tėvų Dievui pagal Kelią, jų vadinamą sekta, tikėdamas visa, kas parašyta Įstatyme ir Pranašuose, </p>
<p id="v15"><sup><small>15</small></sup>  ir turiu viltį Dieve, kurią jie patys irgi pripažįsta, jog bus prisikėlimas iš numirusių­tiek teisiųjų, tiek neteisiųjų. <sup id="cite1"><a href="#fn1">[1]</a></sup></p>
<p id="v16"><sup><small>16</small></sup>  Todėl stengiuosi visuomet turėti tyrą sąžinę prieš Dievą ir prieš žmones. <sup id="cite2"><a href="#fn2">[2]</a></sup></p>
<p id="v17"><sup><small>17</small></sup>  Aš po daugelio metų atkeliavau savo tautai atiduoti gailestingumo dovanų ir aukų. </p>
<p id="v18"><sup><small>18</small></sup>  Todėl kai kurie Azijos žydai rado mane apsivaliusį šventykloje be jokios minios ir be jokio triukšmo. </p>
<p id="v19"><sup><small>19</small></sup>  Tai jiems reikėtų čia būti ir, jei ką turi prieš mane, kaltinti tavo akyse. </p>
<p id="v20"><sup><small>20</small></sup>  Pagaliau tegul ir šitie pasako, kokį nusikaltimą jie man įrodė, kai stovėjau prieš sinedrioną? </p>
<p id="v21"><sup><small>21</small></sup>  Nebent tik žodžius, kuriuos šaukiau, stovėdamas tarp jų: ‘Šiandien jūs mane teisiate už mirusiųjų prisikėlimą!’ ” </p>
<p id="v22"><sup><small>22</small></sup>  Feliksas, gerai nusimanydamas apie tą Kelią, tai išklausęs, atidėjo skundo svarstymą, sakydamas: “Kai atvyks tribūnas Lisijas, tuomet ir išaiškinsiu jūsų klausimą”. </p>
<p id="v23"><sup><small>23</small></sup>  Jis davė nurodymą šimtininkui saugoti Paulių, tačiau daryti jam lengvatų ir niekam iš jo žmonių nedrausti jam patarnauti ar pas jį ateiti. </p>
<p id="v24"><sup><small>24</small></sup>  Po kelių dienų Feliksas atėjo su savo žmona Druzila, kuri buvo žydė. Jis liepė pakviesti Paulių ir išklausė jo apie tikėjimą Kristumi. </p>
<p id="v25"><sup><small>25</small></sup>  Pauliui dėstant apie teisumą, susilaikymą ir būsimąjį teismą, Feliksas išsigando ir tarė: “Šiam kartui užtenka. Gali eiti. Kai turėsiu laiko, tave pasišauksiu”. </p>
<p id="v26"><sup><small>26</small></sup>  Be to, jis tikėjosi, kad Paulius duos jam pinigų, jog jį išleistų, todėl dažniau jį kviesdavosi ir su juo kalbėdavosi. </p>
<p id="v27"><sup><small>27</small></sup>  Prabėgus dvejiems metams, Feliksą pakeitė įpėdinis Porcijus Festas. Norėdamas padaryti žydams malonumą, Feliksas paliko Paulių kalėjime. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Acts_of_the_Apostles/23">Apaštalų darbai - Skyrius 23</a></td>
        <td><a href="/lt/Bible/Acts_of_the_Apostles/Index">Indeksas</a></td>
        <td><a href="/lt/Bible/Acts_of_the_Apostles/25">Apaštalų darbai - Skyrius 25</a></td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 24:15 <i>Neteisiųjų prisikėlimas</i>: <a href="/lt/The_Urantia_Book/113#p6_8">UK 113:6.8</a>. </li>
  <li id="fn2"><a href="#cite2">↑</a> 24:16 <i>Laikykite sąžinę be įžeidimo</i>: <a href="/lt/The_Urantia_Book/156#p2_7">UK 156:2.7</a>. </li>
</ol>
</div>
