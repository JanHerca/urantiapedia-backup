<!--
title: Apaštalų darbai - Skyrius 19
description: 
published: true
date: 2022-10-7T19:22:49Z
tags: bible, bible—acts of the apostles
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Acts_of_the_Apostles/18">Apaštalų darbai - Skyrius 18</a></td>
        <td><a href="/lt/Bible/Acts_of_the_Apostles/Index">Indeksas</a></td>
        <td><a href="/lt/Bible/Acts_of_the_Apostles/20">Apaštalų darbai - Skyrius 20</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Apolui būnant Korinte, Paulius, perėjęs aukštutines sritis, atvyko į Efezą. Užtikęs ten kelis mokinius, <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  paklausė: “Ar įtikėję gavote Šventąją Dvasią?” Jie atsakė: “Mes nė girdėti negirdėjome, kad yra Šventoji Dvasia”. </p>
<p id="v3"><sup><small>3</small></sup>  Jis klausė toliau: “Kokiu tad krikštu jūs buvote pakrikštyti?” Jie atsakė: “Jono krikštu”. </p>
<p id="v4"><sup><small>4</small></sup>  Tada Paulius tarė: “Jonas krikštijo atgailos krikštu, ragindamas žmones tikėti Tą, kuris ateis po jo, būtent Kristų Jėzų”. </p>
<p id="v5"><sup><small>5</small></sup>  Tai išgirdę, jie buvo pakrikštyti Viešpaties Jėzaus vardu. </p>
<p id="v6"><sup><small>6</small></sup>  Kai Paulius jiems uždėjo rankas, ant jų nužengė Šventoji Dvasia ir jie ėmė kalbėti kalbomis ir pranašauti. </p>
<p id="v7"><sup><small>7</small></sup>  Iš viso jų buvo apie dvylika vyrų. </p>
<p id="v8"><sup><small>8</small></sup>  Paulius nuėjo į sinagogą ir ten per tris mėnesius drąsiai kalbėjo, įtikinėdamas ir aiškindamas apie Dievo karalystę. </p>
<p id="v9"><sup><small>9</small></sup>  Kai kurie užkietėjo ir netikėjo, piktžodžiaudami tam Keliui daugumos akyse, tad Paulius pasitraukė nuo jų, atskyrė mokinius ir kasdien juos mokė Tirano mokykloje. </p>
<p id="v10"><sup><small>10</small></sup>  Tai truko dvejus metus, ir visi Azijos gyventojai, tiek žydai, tiek graikai, išgirdo Viešpaties Jėzaus žodį. </p>
<p id="v11"><sup><small>11</small></sup>  Pauliaus rankomis Dievas darė ypatingų stebuklų. </p>
<p id="v12"><sup><small>12</small></sup>  Žmonės net dėdavo ligoniams jo kūną lietusias skepetėles bei prijuostes, ir nuo jų pasitraukdavo ligos, išeidavo piktosios dvasios. </p>
<p id="v13"><sup><small>13</small></sup>  Panašiai ir kai kurie keliaujantys žydų egzorcistai mėgino turėjusiems piktųjų dvasių prišaukti Viešpaties Jėzaus vardą, sakydami: “Mes jus saikdiname Jėzaus vardu, kurį skelbia Paulius”. </p>
<p id="v14"><sup><small>14</small></sup>  Taip darė vieno žydų vyresniojo kunigo Skėvo septyni sūnūs. </p>
<p id="v15"><sup><small>15</small></sup>  Bet piktoji dvasia jiems atsakė: “Pažįstu Jėzų ir žinau Paulių. O kas jūs esate?” </p>
<p id="v16"><sup><small>16</small></sup>  Ir žmogus, turįs piktąją dvasią, užpuolė juos ir nugalėjo su tokia jėga, kad jie nuogi ir sužaloti išbėgo iš anų namų. </p>
<p id="v17"><sup><small>17</small></sup>  Apie tai sužinojo visi žydai ir graikai, gyvenantys Efeze. Visus apėmė baimė, o Viešpaties Jėzaus vardas buvo išaukštintas. </p>
<p id="v18"><sup><small>18</small></sup>  Daug įtikėjusiųjų atėję išpažindavo ir pasisakydavo, ką buvo darę. <sup id="cite2"><a href="#fn2">[2]</a></sup></p>
<p id="v19"><sup><small>19</small></sup>  Daugelis, užsiiminėjusių magija, sunešė savo knygas ir visų akyse sudegino. Apskaičiuota, kad jos buvo vertos penkiasdešimties tūkstančių sidabro drachmų. </p>
<p id="v20"><sup><small>20</small></sup>  Šitaip galingai Viešpaties žodis plito ir ėmė viršų. <sup id="cite3"><a href="#fn3">[3]</a></sup></p>
<p id="v21"><sup><small>21</small></sup>  Atlikęs tuos darbus, Paulius dvasioje nusprendė keliauti per Makedoniją ir Achają į Jeruzalę. “Pabuvęs ten,­sakė jis,­turiu pamatyti ir Romą”. </p>
<p id="v22"><sup><small>22</small></sup>  Jis nusiuntė į Makedoniją du savo pagalbininkus, Timotiejų ir Erastą, o pats kurį laiką pasiliko Azijoje. </p>
<p id="v23"><sup><small>23</small></sup>  Tuo metu kilo nemažas sąmyšis dėl Kelio. </p>
<p id="v24"><sup><small>24</small></sup>  Vienas sidabrakalys, vardu Demetrijas, gaminęs sidabrines Artemidės šventyklos miniatiūras ir duodavęs gerai uždirbti amatininkams, </p>
<p id="v25"><sup><small>25</small></sup>  susivadino juos bei kitus to amato darbininkus ir kalbėjo: “Vyrai, jūs žinote, kad šiuo amatu remiasi mūsų gerovė. </p>
<p id="v26"><sup><small>26</small></sup>  Bet jūs matote ir girdite, kad tas Paulius ne tik Efeze, bet ir beveik visoje Azijoje įtikino ir nukreipė į šalį daug žmonių, tvirtindamas, esą tai ne dievai, kurie pagaminami žmonių rankomis. </p>
<p id="v27"><sup><small>27</small></sup>  Gresia pavojus, kad ne tik nusmuks mūsų amatas, bet kad bus paniekinta didžiosios deivės Artemidės šventykla ir žlugs didybė tos, kurią garbina visa Azija ir visas pasaulis”. </p>
<p id="v28"><sup><small>28</small></sup>  Tai išgirdę, jie labai įniršo ir ėmė šaukti: “Didi efeziečių Artemidė!” </p>
<p id="v29"><sup><small>29</small></sup>  Sąmyšis apėmė visą miestą, ir jie, pagriebę Pauliaus palydovus, makedoniečius Gajų ir Aristarchą, visi kaip vienas pasileido bėgti į teatrą. <sup id="cite4"><a href="#fn4">[4]</a></sup></p>
<p id="v30"><sup><small>30</small></sup>  Pauliui panorus įsimaišyti į minią, mokiniai jo neleido. </p>
<p id="v31"><sup><small>31</small></sup>  Taip pat ir keli jo bičiuliai, Azijos valdininkai, per kitus prašė, kad jis neitų į teatrą. </p>
<p id="v32"><sup><small>32</small></sup>  O ten vieni rėkavo vienaip, kiti­kitaip. Susirinkimas buvo toks pakrikęs, jog daugumas net nežinojo, kuriam galui susirinkta. </p>
<p id="v33"><sup><small>33</small></sup>  Iš minios ištempė Aleksandrą, kurį žydai stūmė į priekį. Aleksandras, pamojęs ranka, norėjo pasiaiškinti miniai. </p>
<p id="v34"><sup><small>34</small></sup>  Bet, pažinę jį esant žydą, visi vienu balsu ėmė rėkti ir kokias dvi valandas šūkavo: “Didi efeziečių Artemidė!” </p>
<p id="v35"><sup><small>35</small></sup>  Galiausiai miesto raštininkas, nuraminęs minią, pasakė: “Efezo vyrai! Kur rasi žmogų, kuris nežinotų, jog efeziečių miestas garbina didžiąją deivę Artemidę ir iš dangaus nukritusią jos statulą?! </p>
<p id="v36"><sup><small>36</small></sup>  Šito niekas negali paneigti. Taigi nusiraminkite ir nieko galvotrūkčiais nedarykite. </p>
<p id="v37"><sup><small>37</small></sup>  Jūs atitempėte čionai šiuos vyrus, kurie nėra nei šventyklos vagys, nei piktžodžiautojai mūsų deivei. </p>
<p id="v38"><sup><small>38</small></sup>  Jei Demetrijas ir jo bendrai amatininkai turi prieš ką nors skundą, tai tam yra teismo dienos ir prokonsulai, tegul sau bylinėjasi. </p>
<p id="v39"><sup><small>39</small></sup>  O jeigu jūs turite kokį kitą apsvarstytiną reikalą, tai jį bus galima išspręsti teisėtame susirinkime. </p>
<p id="v40"><sup><small>40</small></sup>  Šiaip jau yra pavojus būti apkaltintiems maištu dėl to, kas šiandien čia dėjosi, nes nėra jokio pagrindo, kuriuo galėtume pateisinti šį sambrūzdį”. Tai pasakęs, jis paleido susirinkimą. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Acts_of_the_Apostles/18">Apaštalų darbai - Skyrius 18</a></td>
        <td><a href="/lt/Bible/Acts_of_the_Apostles/Index">Indeksas</a></td>
        <td><a href="/lt/Bible/Acts_of_the_Apostles/20">Apaštalų darbai - Skyrius 20</a></td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 19:1-10 <i>Krikščionybė prasidėjo Efese</i>: <a href="/lt/The_Urantia_Book/133#p6_3">UK 133:6.3</a>. </li>
  <li id="fn2"><a href="#cite2">↑</a> 19:18 <i>Jei išpažįsta nuodėmes, jos atleidžiamos</i>: <a href="/lt/The_Urantia_Book/156#p2_7">UK 156:2.7</a>. </li>
  <li id="fn3"><a href="#cite3">↑</a> 19:20 <i>Kyrios</i>: <a href="/lt/The_Urantia_Book/96#p1_9">UK 96:1.9</a>. </li>
  <li id="fn4"><a href="#cite4">↑</a> 19:29 <i>Gajus</i>: <a href="/lt/The_Urantia_Book/133#p3_11">UK 133:3.11</a>. </li>
</ol>
</div>
