<!--
title: Apaštalų darbai - Skyrius 15
description: 
published: true
date: 2022-10-7T19:22:49Z
tags: bible, bible—acts of the apostles
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Acts_of_the_Apostles/14">Apaštalų darbai - Skyrius 14</a></td>
        <td><a href="/lt/Bible/Acts_of_the_Apostles/Index">Indeksas</a></td>
        <td><a href="/lt/Bible/Acts_of_the_Apostles/16">Apaštalų darbai - Skyrius 16</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Kai kurie, atvykę iš Judėjos, ėmė mokyti brolius: “Jei nesiduosite apipjaustomi pagal Mozės paprotį, negalėsite būti išgelbėti”. </p>
<p id="v2"><sup><small>2</small></sup>  Kilo nemažas vaidas ir ginčas tarp jų ir Pauliaus bei Barnabo. Buvo nutarta, kad Paulius, Barnabas ir kai kurie kiti iš anų nuvyktų dėl šio klausimo į Jeruzalę pas apaštalus ir vyresniuosius. </p>
<p id="v3"><sup><small>3</small></sup>  Bažnyčios aprūpinti, jie iškeliavo per Finikiją ir Samariją, pasakodami apie pagonių atsivertimą, ir tuo padarė didelį džiaugsmą visiems broliams. </p>
<p id="v4"><sup><small>4</small></sup>  Atvykę į Jeruzalę, jie buvo priimti bažnyčios, apaštalų bei vyresniųjų ir pranešė jiems, ką Dievas kartu su jais nuveikė. </p>
<p id="v5"><sup><small>5</small></sup>  Tuomet pakilo kai kurie įtikėjusieji iš fariziejų partijos ir tarė: “Juos reikia apipjaustyti ir įsakyti, kad laikytųsi Mozės Įstatymo”. <sup id="cite1"><a href="#fn1">[1]</a></sup></p>
<p id="v6"><sup><small>6</small></sup>  Apaštalai ir vyresnieji susirinko šio klausimo apsvarstyti. </p>
<p id="v7"><sup><small>7</small></sup>  Įsiliepsnojus ilgam ginčui, Petras pakilo ir kreipėsi į juos: “Vyrai broliai, jūs žinote, kad Dievas jau nuo senų dienų išsirinko mane iš jūsų, kad pagonys iš mano lūpų išgirstų Evangelijos žodį ir įtikėtų. </p>
<p id="v8"><sup><small>8</small></sup>  Ir Dievas, kuris pažįsta žmonių širdis, paliudijo jų naudai, duodamas jiems Šventąją Dvasią kaip ir mums. </p>
<p id="v9"><sup><small>9</small></sup>  Jis nepadarė skirtumo tarp mūsų ir jų, tikėjimu nuskaistindamas jų širdis. </p>
<p id="v10"><sup><small>10</small></sup>  Tad kodėl gundote Dievą ir kraunate ant mokinių sprando jungą, kurio nei mūsų tėvai, nei mes patys negalėjome panešti? </p>
<p id="v11"><sup><small>11</small></sup>  Juk mes tikime, kad Viešpaties Jėzaus Kristaus malone būsime išgelbėti kaip ir jie”. <sup id="cite2"><a href="#fn2">[2]</a></sup></p>
<p id="v12"><sup><small>12</small></sup>  Tada visas susirinkimas nutilo ir ėmė klausytis Barnabo bei Pauliaus pasakojimo, kokių ženklų ir stebuklų per juos Dievas padarė tarp pagonių. </p>
<p id="v13"><sup><small>13</small></sup>  Kai jie nutilo, atsiliepė Jokūbas ir tarė: “Vyrai broliai, paklausykite manęs! </p>
<p id="v14"><sup><small>14</small></sup>  Simonas papasakojo, kaip Dievas pirmą kartą aplankė pagonis, kad išsirinktų iš jų savo vardui žmones. </p>
<p id="v15"><sup><small>15</small></sup>  Čia dera pranašų žodžiai, kaip parašyta: </p>
<p id="v16"><sup><small>16</small></sup>  ‘Paskui sugrįšiu ir vėl atstatysiu sugriuvusią Dovydo palapinę. Aš prikelsiu ją iš griuvėsių ir vėl ją išskleisiu, </p>
<p id="v17"><sup><small>17</small></sup>  kad ieškotų Viešpaties ir visi kiti žmonės, visi pagonys, kuriems skelbiamas mano vardas,­sako Viešpats, visa tai darantis’. </p>
<p id="v18"><sup><small>18</small></sup>  Nuo amžių Dievui žinomi visi Jo darbai. </p>
<p id="v19"><sup><small>19</small></sup>  Todėl aš manau, kad į Dievą atsivertusių pagonių nereikia apsunkinti, </p>
<p id="v20"><sup><small>20</small></sup>  o tik jiems parašyti, jog susilaikytų nuo susiteršimo stabais, nuo ištvirkavimo, pasmaugtų gyvulių mėsos ir kraujo. </p>
<p id="v21"><sup><small>21</small></sup>  Juk Mozė kiekviename mieste nuo senų laikų turi savo skelbėjų ir kas sabatą yra skaitomas sinagogose”. </p>
<p id="v22"><sup><small>22</small></sup>  Tada apaštalai ir vyresnieji kartu su visa bažnyčia nutarė pasiųsti į Antiochiją iš savųjų išrinktus vyrus kartu su Pauliumi ir Barnabu: Judą, vadinamą Barsabu, ir Silą, kurie buvo vadovaujantys tarp brolių. </p>
<p id="v23"><sup><small>23</small></sup>  Jiems įteikė tokį raštą: “Apaštalai, vyresnieji ir broliai siunčia sveikinimą broliams, kilusiems iš pagonių Antiochijoje, Sirijoje bei Kilikijoje. </p>
<p id="v24"><sup><small>24</small></sup>  Sužinoję, kad kai kurie iš mūsų nuvykę savo kalbomis sukėlė jums nerimo ir sujaukė jūsų sielas, liepdami apsipjaustyti ir laikytis Įstatymo, </p>
<p id="v25"><sup><small>25</small></sup>  mes susirinkę vieningai nusprendėme pasiųsti pas jus išrinktus vyrus su mūsų mylimaisiais Barnabu ir Pauliumi, </p>
<p id="v26"><sup><small>26</small></sup>  kurie už mūsų Viešpatį Jėzų Kristų yra guldę savo galvas. </p>
<p id="v27"><sup><small>27</small></sup>  Taigi siunčiame su jais Judą ir Silą, kurie jums tą patį praneš žodžiu. </p>
<p id="v28"><sup><small>28</small></sup>  Šventajai Dvasiai ir mums pasirodė teisinga neužkrauti jums daugiau naštų, išskyrus tai, kas būtina: </p>
<p id="v29"><sup><small>29</small></sup>  susilaikyti nuo aukų stabams, kraujo, pasmaugtų gyvulių mėsos ir ištvirkavimo. Jūs gerai elgsitės, saugodamiesi šitų dalykų. Likite sveiki!” </p>
<p id="v30"><sup><small>30</small></sup>  Išsiųstieji, atvykę į Antiochiją, sukvietė bendruomenę ir įteikė laišką. </p>
<p id="v31"><sup><small>31</small></sup>  Skaitydami šie džiaugėsi paguoda. </p>
<p id="v32"><sup><small>32</small></sup>  Judas ir Silas, būdami pranašai, gausiais žodžiais skatino ir stiprino brolius. </p>
<p id="v33"><sup><small>33</small></sup>  Pabuvę ten kurį laiką, jie buvo brolių išleisti ramybėje pas apaštalus. </p>
<p id="v34"><sup><small>34</small></sup>  Bet Silas nusprendė ten pasilikti. </p>
<p id="v35"><sup><small>35</small></sup>  Paulius su Barnabu taip pat pasiliko Antiochijoje, kartu su daugeliu kitų mokydami ir pamokslaudami Viešpaties žodį. </p>
<p id="v36"><sup><small>36</small></sup>  Po kiek laiko Paulius tarė Barnabui: “Grįžkime, aplankykime brolius visuose miestuose, kur skelbėme Viešpaties žodį, ir pažiūrėkime, kaip jiems sekasi”. </p>
<p id="v37"><sup><small>37</small></sup>  Barnabas norėjo pasiimti kartu ir Joną, vadinamą Morkumi, </p>
<p id="v38"><sup><small>38</small></sup>  bet Paulius manė būsiant geriau neimti tokio, kuris Pamfilijoje buvo nuo jų pasitraukęs ir nesidarbavo su jais. </p>
<p id="v39"><sup><small>39</small></sup>  Kilo toks smarkus ginčas, kad jie vienas nuo kito atsiskyrė. Barnabas, pasiėmęs Morkų, išplaukė į Kiprą, </p>
<p id="v40"><sup><small>40</small></sup>  o Paulius, pasirinkęs Silą, iškeliavo, brolių patikėtas Viešpaties malonei. </p>
<p id="v41"><sup><small>41</small></sup>  Jis leidosi per Siriją ir Kilikiją, stiprindamas bažnyčias. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Acts_of_the_Apostles/14">Apaštalų darbai - Skyrius 14</a></td>
        <td><a href="/lt/Bible/Acts_of_the_Apostles/Index">Indeksas</a></td>
        <td><a href="/lt/Bible/Acts_of_the_Apostles/16">Apaštalų darbai - Skyrius 16</a></td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 15:5-12 <i>Petras gynėsi pridedant pagonis</i>: <a href="/lt/The_Urantia_Book/139#p2_7">UK 139:2.7</a>. </li>
  <li id="fn2"><a href="#cite2">↑</a> 15:11,40 <i>Viešpaties Jėzaus Kristaus malonė</i>: <a href="/lt/The_Urantia_Book/121#p8_8">UK 121:8.8</a>. </li>
</ol>
</div>
