<!--
title: Apaštalų darbai - Skyrius 16
description: 
published: true
date: 2023-11-8T21:52:7Z
tags: bible, bible—acts of the apostles
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/lt/Bible/Acts_of_the_Apostles/15">
          <span class="mdi mdi-arrow-left-drop-circle"></span><span class="pl-2">Apaštalų darbai - Skyrius 15</span>
        </a>
        </td>
        <td>
        <a href="/lt/Bible/Acts_of_the_Apostles/Index">
          <span class="mdi mdi-book-open-variant"></span><span class="pl-2">Indeksas</span>
        </a>
        </td>
        <td>
        <a href="/lt/Bible/Acts_of_the_Apostles/17">
          <span class="pr-2">Apaštalų darbai - Skyrius 17</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Paulius atkeliavo į Derbę ir Listrą. Ir štai ten buvo vienas mokinys, vardu Timotiejus, kurio motina buvo įtikėjusi žydė, o tėvas­graikas. </p>
<p id="v2"><sup><small>2</small></sup>  Apie jį gerai liudijo Listros ir Ikonijaus broliai. </p>
<p id="v3"><sup><small>3</small></sup>  Paulius panorėjo jį pasiimti su savimi. Jis apipjaustydino jį dėl žydų, gyvenančių tame krašte. Mat visi žinojo jo tėvą esant graiką. </p>
<p id="v4"><sup><small>4</small></sup>  Keliaudami per miestus, jie liepdavo tikintiesiems laikytis Jeruzalės apaštalų bei vyresniųjų priimtų nutarimų. </p>
<p id="v5"><sup><small>5</small></sup>  Taip bažnyčios stiprėjo tikėjimu ir kasdien augo skaičiumi. </p>
<p id="v6"><sup><small>6</small></sup>  Jiems perėjus Frygiją ir Galatijos šalį, Šventoji Dvasia draudė jiems skelbti žodį Azijoje. </p>
<p id="v7"><sup><small>7</small></sup>  Atvykę iki Myzijos, jie mėgino eiti į Bitiniją, tačiau Dvasia jų neleido. </p>
<p id="v8"><sup><small>8</small></sup>  Perėję Myziją, jie nuėjo į Troadę. </p>
<p id="v9"><sup><small>9</small></sup>  Čia Paulius naktį turėjo regėjimą: jam pasirodė makedonietis, kuris maldavo: “Ateik į Makedoniją ir padėk mums!” </p>
<p id="v10"><sup><small>10</small></sup>  Po šio regėjimo mes nedelsdami pasistengėme išvykti į Makedoniją, įsitikinę, kad Viešpats mus pašaukė skelbti jiems Evangeliją. </p>
<p id="v11"><sup><small>11</small></sup>  Išplaukę iš Troadės, leidomės tiesiog į Samotrakę ir rytojaus dieną į Neapolį. </p>
<p id="v12"><sup><small>12</small></sup>  Iš čia atvykome į Filipus­pirmąjį šios Makedonijos dalies ir kolonijos miestą. Šiame mieste užtrukome kelias dienas. </p>
<p id="v13"><sup><small>13</small></sup>  Sabato dieną išėjome už miesto prie upės, kur pagal paprotį buvo maldos vieta, ir atsisėdę kalbėjome susirinkusioms moterims. </p>
<p id="v14"><sup><small>14</small></sup>  Viena dievobaiminga moteris, vardu Lidija, prekiaujanti purpuro drabužiais, kilusi iš Tiatyrų miesto, klausėsi, ir Viešpats atvėrė jos širdį tam, ką kalbėjo Paulius. </p>
<p id="v15"><sup><small>15</small></sup>  Kai ji su savo namiškiais buvo pakrikštyta, ėmė mūsų prašyti: “Jei mane laikote Viešpaties tikinčiąja, ateikite ir pasilikite mano namuose”. Ji tiesiog mus privertė. </p>
<p id="v16"><sup><small>16</small></sup>  Kartą, einančius į maldos vietą, mus pasitiko viena tarnaitė, turinti spėjimo dvasią. Spėdama ji daug uždirbdavo savo šeimininkams. </p>
<p id="v17"><sup><small>17</small></sup>  Ji ėmė sekti paskui Paulių bei mus, šaukdama: “Šitie vyrai yra aukščiausiojo Dievo tarnai ir skelbia mums išgelbėjimo kelią”. <sup id="cite1"><a href="#fn1">[1]</a></sup></p>
<p id="v18"><sup><small>18</small></sup>  Taip ji darė daugelį dienų. Nebeapsikęsdamas Paulius atsigręžė ir paliepė dvasiai: “Jėzaus Kristaus vardu įsakau tau iš jos išeiti!” Ir dvasia tučtuojau išėjo. </p>
<p id="v19"><sup><small>19</small></sup>  Šeimininkai, pamatę, kad jų pasipelnymo viltys žlugo, sugriebė Paulių bei Silą ir nutempė į miesto aikštę pas vyresnybę. </p>
<p id="v20"><sup><small>20</small></sup>  Nuvedę pas pretorius, jie tarė: “Šitie žmonės mūsų mieste kelia sąmyšį. Jie yra žydai </p>
<p id="v21"><sup><small>21</small></sup>  ir skelbia papročius, kurių mums, romėnams, nevalia nei priimti, nei laikytis”. </p>
<p id="v22"><sup><small>22</small></sup>  Prieš juos sukilo ir minia. Pretoriai nuplėšė nuo jų drabužius ir įsakė juos mušti lazdomis. </p>
<p id="v23"><sup><small>23</small></sup>  Davę daug kirčių, įmetė juos į kalėjimą, įsakydami kalėjimo prižiūrėtojui rūpestingai saugoti. </p>
<p id="v24"><sup><small>24</small></sup>  Gavęs tokį įsakymą, kalėjimo prižiūrėtojas įgrūdo juos į vidinę kamerą, o jų kojas įtvėrė į šiekštą. </p>
<p id="v25"><sup><small>25</small></sup>  Apie vidurnaktį Paulius ir Silas meldėsi ir giedojo Dievui himnus. Kiti kaliniai jų klausėsi. </p>
<p id="v26"><sup><small>26</small></sup>  Staiga kilo toks stiprus žemės drebėjimas, jog kalėjimo pamatai susvyravo. Bematant atsivėrė visos durys, ir visiems nukrito pančiai. </p>
<p id="v27"><sup><small>27</small></sup>  Kalėjimo prižiūrėtojas nubudo ir, pamatęs atviras kalėjimo duris, išsitraukė kalaviją norėdamas nusižudyti: jis pamanė, kad kaliniai pabėgo. </p>
<p id="v28"><sup><small>28</small></sup>  Bet Paulius garsiai sušuko: “Nedaryk sau pikto! Mes visi esame čia”. </p>
<p id="v29"><sup><small>29</small></sup>  Paprašęs šviesos, jis šoko vidun ir, visas drebėdamas, puolė Pauliui ir Silui po kojų. </p>
<p id="v30"><sup><small>30</small></sup>  Po to išvedė juos laukan ir paklausė: “Gerbiamieji, ką turiu daryti, kad būčiau išgelbėtas?” <sup id="cite2"><a href="#fn2">[2]</a></sup></p>
<p id="v31"><sup><small>31</small></sup>  Jie atsakė: “Tikėk Viešpatį Jėzų Kristų ir būsi išgelbėtas tu ir tavo namai”. <sup id="cite3"><a href="#fn3">[3]</a></sup></p>
<p id="v32"><sup><small>32</small></sup>  Ir jie skelbė Viešpaties žodį jam ir jo namiškiams. </p>
<p id="v33"><sup><small>33</small></sup>  Tą pačią nakties valandą jis pasiėmė juos, nuplovė jų žaizdas ir nedelsiant kartu su visais saviškiais buvo pakrikštytas. </p>
<p id="v34"><sup><small>34</small></sup>  Nusivedęs į savo namus, jis padengė jiems stalą ir su visais namiškiais džiūgavo, įtikėjęs Dievą. </p>
<p id="v35"><sup><small>35</small></sup>  Dienai išaušus, pretoriai pasiuntė liktorius pranešti kalėjimo viršininkui: “Paleisk tuos žmones!” </p>
<p id="v36"><sup><small>36</small></sup>  Tas perdavė tuos žodžius Pauliui: “Pretoriai liepia jus paleisti. Galite eiti ir ramiai keliauti”. </p>
<p id="v37"><sup><small>37</small></sup>  Bet Paulius jiems atsakė: “Mus, Romos piliečius, nenuteistus viešai mušė ir įmetė į kalėjimą, o dabar nori slapta paleisti?! Šito nebus! Tegul patys ateina ir išveda!” <sup id="cite4"><a href="#fn4">[4]</a></sup></p>
<p id="v38"><sup><small>38</small></sup>  Liktoriai perdavė pretoriams šį atsakymą. Išgirdę, kad tai Romos piliečiai, pretoriai išsigando. </p>
<p id="v39"><sup><small>39</small></sup>  Jie atėjo, atsiprašė ir išsivedę prašė, kad paliktų miestą. </p>
<p id="v40"><sup><small>40</small></sup>  Išėję iš kalėjimo, Paulius ir Silas užsuko pas Lidiją, pasimatė su broliais, padrąsino juos ir iškeliavo toliau. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/lt/Bible/Acts_of_the_Apostles/15">
          <span class="mdi mdi-arrow-left-drop-circle"></span><span class="pl-2">Apaštalų darbai - Skyrius 15</span>
        </a>
        </td>
        <td>
        <a href="/lt/Bible/Acts_of_the_Apostles/Index">
          <span class="mdi mdi-book-open-variant"></span><span class="pl-2">Indeksas</span>
        </a>
        </td>
        <td>
        <a href="/lt/Bible/Acts_of_the_Apostles/17">
          <span class="pr-2">Apaštalų darbai - Skyrius 17</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 16:17 <i>Aukščiausias</i>: <a href="/lt/The_Urantia_Book/93#p3_2">UK 93:3.2</a>.  <i>Dauguma aukštumų</i>: <a href="/lt/The_Urantia_Book/43#p3_1">UK 43:3.1</a>.  <i>Dievo Išganymo Evangelija</i>: <a href="/lt/The_Urantia_Book/190#p5_4">UK 190:5.4</a>.  <i>Aukščiausiasis Dievas</i>: <a href="/lt/The_Urantia_Book/93#p2_3">UK 93:2.3</a>.  <i>Išganymo Evangelija</i>: <a href="/lt/The_Urantia_Book/190#p4_1">UK 190:4.1</a>. </li>
  <li id="fn2"><a href="#cite2">↑</a> 16:30-31,33 <i>Admission by faith</i>: <a href="/lt/The_Urantia_Book/170#p5_13">UK 170:5.13</a>. </li>
  <li id="fn3"><a href="#cite3">↑</a> 16:31 <i>Bendradarbiavimas ir sutikimas</i>: <a href="/lt/The_Urantia_Book/110#p2_2">UK 110:2.2</a>. </li>
  <li id="fn4"><a href="#cite4">↑</a> 16:37-39 <i>Paulius buvo Romos pilietis</i>: <a href="/lt/The_Urantia_Book/121#p1_2">UK 121:1.2</a>. </li>
</ol>
</div>
