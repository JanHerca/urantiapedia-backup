<!--
title: Apaštalų darbai - Skyrius 21
description: 
published: true
date: 2023-11-8T21:52:7Z
tags: bible, bible—acts of the apostles
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/lt/Bible/Acts_of_the_Apostles/20">
          <span class="mdi mdi-arrow-left-drop-circle"></span><span class="pl-2">Apaštalų darbai - Skyrius 20</span>
        </a>
        </td>
        <td>
        <a href="/lt/Bible/Acts_of_the_Apostles/Index">
          <span class="mdi mdi-book-open-variant"></span><span class="pl-2">Indeksas</span>
        </a>
        </td>
        <td>
        <a href="/lt/Bible/Acts_of_the_Apostles/22">
          <span class="pr-2">Apaštalų darbai - Skyrius 22</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Išsiplėšę iš jų glėbio, išplaukėme ir tiesiu keliu atvykome į Kosą, o kitą dieną į Rodą ir iš ten į Patarą. </p>
<p id="v2"><sup><small>2</small></sup>  Radę laivą, plaukiantį į Finikiją, įlipome ir išplaukėme. </p>
<p id="v3"><sup><small>3</small></sup>  Išvydę artėjant Kiprą, palikome jį kairėje ir leidomės link Sirijos, kur išlipome Tyre. Ten laivas turėjo iškrauti savo krovinius. </p>
<p id="v4"><sup><small>4</small></sup>  Suradę mokinių, išbuvome su jais septynias dienas. Dvasios paskatinti, jie sakė Pauliui nevykti į Jeruzalę. </p>
<p id="v5"><sup><small>5</small></sup>  Praėjus toms dienoms, mes išėjome ir leidomės į kelionę, o jie visi kartu su žmonomis ir vaikais palydėjo mus iki miesto ribos. Pajūryje suklaupę visi pasimeldėme. </p>
<p id="v6"><sup><small>6</small></sup>  Vieni su kitais atsisveikinę, sulipome į laivą, o jie sugrįžo namo. </p>
<p id="v7"><sup><small>7</small></sup>  Keliaudami toliau iš Tyro atplaukėme į Ptolemaidę. Ten pasveikinome brolius ir pasilikome pas juos vienai dienai. </p>
<p id="v8"><sup><small>8</small></sup>  Kitą dieną Paulius ir mes, buvę su juo, vėl iškeliavome ir atvykome į Cezarėją. Ten nuėjome į evangelisto Pilypo, vieno iš septynių, namus ir pas jį pasilikome. </p>
<p id="v9"><sup><small>9</small></sup>  Jis turėjo keturias netekėjusias dukteris, kurios pranašaudavo. </p>
<p id="v10"><sup><small>10</small></sup>  Mums bebūnant ten daugiau dienų, iš Judėjos atėjo vienas pranašas, vardu Agabas. </p>
<p id="v11"><sup><small>11</small></sup>  Atėjęs pas mus, jis paėmė Pauliaus juostą ir, susirišęs ja rankas ir kojas, tarė: “Taip sako Šventoji Dvasia: ‘Vyrą, kuriam priklauso ši juosta, taip Jeruzalėje supančios žydai ir atiduos į pagonių rankas’ ”. </p>
<p id="v12"><sup><small>12</small></sup>  Tai išgirdę, ir mes, ir tenykščiai prašėme, kad jis neitų į Jeruzalę. </p>
<p id="v13"><sup><small>13</small></sup>  Bet Paulius atsakė: “Kodėl raudate ir draskote man širdį? Aš pasirengęs Jeruzalėje dėl Viešpaties Jėzaus ne tik būti supančiotas, bet ir numirti!” </p>
<p id="v14"><sup><small>14</small></sup>  Jam nesiduodant perkalbamam, mes nurimome ir tarėme: “Tebūnie Viešpaties valia!” </p>
<p id="v15"><sup><small>15</small></sup>  Po tų dienų, susiruošę į kelią, išvykome į Jeruzalę. </p>
<p id="v16"><sup><small>16</small></sup>  Mus lydėjo kai kurie mokiniai iš Cezarėjos ir nuvedė apsistoti pas vieną kiprietį, seną mokinį Mnasoną. </p>
<p id="v17"><sup><small>17</small></sup>  Kai atvykome į Jeruzalę, broliai mus džiaugsmingai priėmė. </p>
<p id="v18"><sup><small>18</small></sup>  Kitą dieną Paulius kartu su mumis nuėjo pas Jokūbą, kur buvo susirinkę visi vyresnieji. </p>
<p id="v19"><sup><small>19</small></sup>  Juos pasveikinęs, jis smulkiai išdėstė visa, ką Dievas padarė pagonijoje per jo tarnystę. <sup id="cite1"><a href="#fn1">[1]</a></sup></p>
<p id="v20"><sup><small>20</small></sup>  Jie išklausę šlovino Viešpatį ir tarė Pauliui: “Tu matai, broli, kiek daug tūkstančių žydų tapo tikinčiaisiais, ir jie visi uoliai laikosi Įstatymo. </p>
<p id="v21"><sup><small>21</small></sup>  Bet jiems prikalbėta apie tave, kad tu mokai visus žydus, gyvenančius tarp pagonių, atsižadėti Mozės, sakydamas, jog jiems nereikia apipjaustyti vaikų nei laikytis papročių. </p>
<p id="v22"><sup><small>22</small></sup>  Ką daryti? Jie būtinai susirinks, išgirdę, kad esi atvykęs. </p>
<p id="v23"><sup><small>23</small></sup>  Todėl padaryk, kaip tau sakome. Pas mus yra keturi vyrai, padarę įžadą. </p>
<p id="v24"><sup><small>24</small></sup>  Pasiimk juos, apsivalyk kartu su jais ir prisiimk jų išlaidas, kad jie galėtų nusikirpti plaukus. Tada visi pamatys, jog gandai apie tave nieko verti ir tu nenukrypdamas laikaisi Įstatymo. </p>
<p id="v25"><sup><small>25</small></sup>  O dėl tikinčiųjų iš pagonių, tai mes išsiuntėme nurodymus, kad jie saugotųsi to, kas paaukota stabams, kraujo, pasmaugtų gyvulių mėsos ir ištvirkavimo”. </p>
<p id="v26"><sup><small>26</small></sup>  Tada Paulius pasiėmė tuos vyrus ir kitą dieną su jais apsivalęs įėjo į šventyklą. Ten jis nurodė apsivalymo dienų pabaigą, kada už kiekvieną iš jų turės būti paaukota auka. </p>
<p id="v27"><sup><small>27</small></sup>  Toms septynioms dienoms baigiantis, žydai iš Azijos, pastebėję Paulių šventykloje, sukurstė visą minią ir, nutvėrę jį, </p>
<p id="v28"><sup><small>28</small></sup>  ėmė šaukti: “Izraelio vyrai, padėkite! Šitas žmogus visur visus moko prieš tautą, Įstatymą ir šią vietą. Jis net atsivedė šventyklon graikus ir suteršė šią šventą vietą”. </p>
<p id="v29"><sup><small>29</small></sup>  Mat jie prieš tai matė su juo mieste Trofimą iš Efezo ir manė, kad Paulius jį atsivedęs į šventyklą. </p>
<p id="v30"><sup><small>30</small></sup>  Sujudo visas miestas, subėgo žmonės, nutvėrė Paulių ir ištempė jį iš šventyklos. Durys bematant buvo uždarytos. </p>
<p id="v31"><sup><small>31</small></sup>  Jiems ketinant jį užmušti, įgulos viršininkui­tribūnui buvo duota žinia, kad visoje Jeruzalėje kyla sąmyšis. </p>
<p id="v32"><sup><small>32</small></sup>  Jis nedelsdamas su kareiviais ir šimtininkais atskubėjo ten. Jie, pamatę tribūną ir kareivius, liovėsi mušę Paulių. </p>
<p id="v33"><sup><small>33</small></sup>  Prisiartinęs tribūnas suėmė Paulių ir įsakė surišti dviem grandinėmis. Paskui paklausė, kas jis esąs ir ką padaręs. </p>
<p id="v34"><sup><small>34</small></sup>  Tuo tarpu iš minios šaukė tai šį, tai tą. Negalėdamas dėl triukšmo nieko tikro apie jį sužinoti, tribūnas įsakė nuvesti Paulių į kareivines. </p>
<p id="v35"><sup><small>35</small></sup>  Atėjus prie laiptų, dėl minios įsisiautėjimo kareiviams teko jį nešte nešti. </p>
<p id="v36"><sup><small>36</small></sup>  Nes žmonių minia sekė iš paskos, šaukdama: “Mirtis jam!” </p>
<p id="v37"><sup><small>37</small></sup>  Vedamas į kareivines, Paulius kreipėsi į tribūną: “Ar galiu tau šį tą pasakyti?” Šis atsiliepė: “Tu moki graikiškai? <sup id="cite2"><a href="#fn2">[2]</a></sup></p>
<p id="v38"><sup><small>38</small></sup>  Tai tu­ne anas egiptietis, kuris neseniai sukėlė sąmyšį ir išsivedė į dykumą keturis tūkstančius vyrų žudikų?” </p>
<p id="v39"><sup><small>39</small></sup>  Paulius atsakė: “Aš esu žydas iš Kilikijos Tarso, taigi žymaus miesto pilietis. Prašau tavęs, leisk man prabilti žmonėms”. </p>
<p id="v40"><sup><small>40</small></sup>  Tribūnas sutiko. Paulius atsistojo ant laiptų ir pamojo ranka miniai. Visiems nutilus, jis prabilo hebrajų kalba: </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/lt/Bible/Acts_of_the_Apostles/20">
          <span class="mdi mdi-arrow-left-drop-circle"></span><span class="pl-2">Apaštalų darbai - Skyrius 20</span>
        </a>
        </td>
        <td>
        <a href="/lt/Bible/Acts_of_the_Apostles/Index">
          <span class="mdi mdi-book-open-variant"></span><span class="pl-2">Indeksas</span>
        </a>
        </td>
        <td>
        <a href="/lt/Bible/Acts_of_the_Apostles/22">
          <span class="pr-2">Apaštalų darbai - Skyrius 22</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 21:19 <i>Laukiantis tikėjimas</i>: <a href="/lt/The_Urantia_Book/195#p9_8">UK 195:9.8</a>. </li>
  <li id="fn2"><a href="#cite2">↑</a> 21:37-40 <i>Paulius kalbėjo graikų kalba</i>: <a href="/lt/The_Urantia_Book/121#p1_2">UK 121:1.2</a>. </li>
</ol>
</div>
