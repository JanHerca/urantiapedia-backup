<!--
title: Apaštalų darbai - Skyrius 13
description: 
published: true
date: 2023-11-8T21:52:7Z
tags: bible, bible—acts of the apostles
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/lt/Bible/Acts_of_the_Apostles/12">
          <span class="mdi mdi-arrow-left-drop-circle"></span><span class="pl-2">Apaštalų darbai - Skyrius 12</span>
        </a>
        </td>
        <td>
        <a href="/lt/Bible/Acts_of_the_Apostles/Index">
          <span class="mdi mdi-book-open-variant"></span><span class="pl-2">Indeksas</span>
        </a>
        </td>
        <td>
        <a href="/lt/Bible/Acts_of_the_Apostles/14">
          <span class="pr-2">Apaštalų darbai - Skyrius 14</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Antiochijos bažnyčioje buvo pranašų ir mokytojų: Barnabas, Simeonas, pravarde Juodasis, Lucijus Kirėnietis, Manaenas, augęs kartu su tetrarchu Erodu, ir Saulius. </p>
<p id="v2"><sup><small>2</small></sup>  Kartą, kai jie tarnavo Viešpačiui ir pasninkavo, Šventoji Dvasia pasakė: “Išskirkite man Barnabą ir Saulių darbui, kuriam Aš juos pašaukiau”. </p>
<p id="v3"><sup><small>3</small></sup>  Tuomet jie pasninkavo ir meldėsi, ir, uždėję ant jų rankas, išleido. </p>
<p id="v4"><sup><small>4</small></sup>  Šventosios Dvasios pasiųsti, jie nukeliavo į Seleukiją, o iš ten laivu pasiekė Kiprą. </p>
<p id="v5"><sup><small>5</small></sup>  Atvykę į Salaminą, jie pamokslavo Dievo žodį žydų sinagogose. Jiems talkino Jonas. </p>
<p id="v6"><sup><small>6</small></sup>  Perėję visą salą iki Pafo, jie susitiko vieną magą, netikrą pranašą žydą, vardu Barjėzų, </p>
<p id="v7"><sup><small>7</small></sup>  kuris buvo su prokonsulu Sergijumi Pauliumi, išmintingu vyru. Šis, pasikvietęs Barnabą ir Saulių, norėjo pasiklausyti Dievo žodžio. </p>
<p id="v8"><sup><small>8</small></sup>  Bet Elimas­magas (toks šito žodžio vertimas)­jiems priešinosi, stengdamasis atitraukti prokonsulą nuo tikėjimo. </p>
<p id="v9"><sup><small>9</small></sup>  Tada Saulius, kitaip vadinamas Pauliumi, Šventosios Dvasios kupinas, įdėmiai pažvelgė į jį </p>
<p id="v10"><sup><small>10</small></sup>  ir tarė: “Ak tu, visokių klastų bei piktybių pilnas velnio vaike! Tu, teisumo prieše! Ar nesiliausi kraipęs tiesių Viešpaties kelių? </p>
<p id="v11"><sup><small>11</small></sup>  Dabar štai tave ištiks Viešpaties ranka: tu tapsi aklas ir kurį laiką neregėsi saulės”. Ir tučtuojau užgulė jį migla ir tamsa, ir jis ėmė graibytis aplink, ieškodamas, kas jam ištiestų ranką. </p>
<p id="v12"><sup><small>12</small></sup>  Tai pamatęs, prokonsulas įtikėjo, apstulbintas Viešpaties mokslo. </p>
<p id="v13"><sup><small>13</small></sup>  Išplaukę iš Pafo, Paulius ir jo palydovai atvyko į Pergę, Pamfilijoje. Čia Jonas pasitraukė nuo jų ir sugrįžo į Jeruzalę. </p>
<p id="v14"><sup><small>14</small></sup>  O jie, išvykę iš Pergės, atkeliavo į Pisidijos Antiochiją. Sabato dieną nuėjo į sinagogą ir ten susėdo. </p>
<p id="v15"><sup><small>15</small></sup>  Po Įstatymo ir Pranašų skaitymo sinagogos vadovai kreipėsi į juos: “Vyrai broliai, jei turite paskatinimo žodį tautiečiams, tarkite!” </p>
<p id="v16"><sup><small>16</small></sup>  Tada Paulius atsistojo ir, davęs ranka ženklą nutilti, prabilo: “Izraelio vyrai ir Dievo bijantys žmonės, paklausykite! </p>
<p id="v17"><sup><small>17</small></sup>  Šios Izraelio tautos Dievas išsirinko mūsų tėvus, išaukštino juos, gyvenančius kaip ateivius Egipto šalyje, ir iškelta ranka išvedė juos iš Egipto. </p>
<p id="v18"><sup><small>18</small></sup>  Apie keturiasdešimt metų Jis pakentė jų elgesį dykumoje, </p>
<p id="v19"><sup><small>19</small></sup>  paskui, išnaikinęs septynias tautas Kanaane, išdalino jiems anų žemę. </p>
<p id="v20"><sup><small>20</small></sup>  Po to per keturis šimtus penkiasdešimt metų davė teisėjus iki pranašo Samuelio. </p>
<p id="v21"><sup><small>21</small></sup>  Tuo laiku jie ėmė prašyti karaliaus, ir Dievas jiems davė Saulių, Kišo sūnų, Benjamino giminės vyrą, keturiasdešimčiai metų. </p>
<p id="v22"><sup><small>22</small></sup>  Pašalinęs jį, Jis pakėlė jiems karaliumi Dovydą, apie kurį liudydamas pasakė: ‘Radau Dovydą, Jesės sūnų, vyrą pagal savo širdį, kuris įvykdys visus mano norus’. </p>
<p id="v23"><sup><small>23</small></sup>  Iš jo palikuonių, kaip buvo žadėjęs, Dievas iškėlė Izraeliui Gelbėtoją Jėzų. </p>
<p id="v24"><sup><small>24</small></sup>  Prieš Jam ateinant, Jonas skelbė atgailos krikštą visai Izraelio tautai. <sup id="cite1"><a href="#fn1">[1]</a></sup></p>
<p id="v25"><sup><small>25</small></sup>  Baigdamas gyvenimo kelią, Jonas pasakė: ‘Kuo jūs mane laikote? Aš nesu Jis. Bet štai po manęs ateina Tas, kuriam aš nevertas atrišti kojų apavo’. </p>
<p id="v26"><sup><small>26</small></sup>  Vyrai broliai, Abraomo giminės sūnūs ir čia esantys Dievo bijantys žmonės! Tai jums atsiųstas šis išgelbėjimo žodis. <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v27"><sup><small>27</small></sup>  Nes Jeruzalės gyventojai ir jų vyresnieji nepažino Jo ir pasmerkdami įvykdė pranašų žodžius, skaitomus kiekvieną sabatą. </p>
<p id="v28"><sup><small>28</small></sup>  Nors nerado Jame jokios mirties vertos kaltės, jie reikalavo iš Piloto, kad Jis būtų nužudytas. </p>
<p id="v29"><sup><small>29</small></sup>  Išpildę visa, kas buvo apie Jį parašyta, nuėmė Jį nuo medžio ir paguldė į kapą. </p>
<p id="v30"><sup><small>30</small></sup>  Bet Dievas Jį prikėlė iš numirusių. </p>
<p id="v31"><sup><small>31</small></sup>  Jis per daugelį dienų rodėsi tiems, kurie buvo su Juo atėję iš Galilėjos į Jeruzalę. Jie yra Jo liudytojai žmonėms. </p>
<p id="v32"><sup><small>32</small></sup>  Ir mes jums skelbiame Gerąją naujieną: tėvams duotąjį pažadą </p>
<p id="v33"><sup><small>33</small></sup>  Dievas įvykdė mums, jų vaikams, prikeldamas Jėzų, kaip ir parašyta antroje psalmėje: ‘Tu esi mano Sūnus, šiandien Aš pagimdžiau Tave!’ <sup id="cite4"><a href="#fn4">[4]</a></sup></p>
<p id="v34"><sup><small>34</small></sup>  O kad Jį prikėlė iš numirusių ir kad Jis neturėjo supūti, Dievas buvo taip nusakęs: ‘Aš ištesėsiu šventus bei tikrus pažadus Dovydui’. </p>
<p id="v35"><sup><small>35</small></sup>  Todėl ir kitoje vietoje sakoma: ‘Tu neleisi savo Šventajam matyti supuvimo’. </p>
<p id="v36"><sup><small>36</small></sup>  Juk Dovydas, patarnavęs savajai kartai pagal Dievo valią, užmigo, buvo palaidotas prie savo tėvų ir supuvo. </p>
<p id="v37"><sup><small>37</small></sup>  O Tas, kurį Dievas prikėlė, nesupuvo. </p>
<p id="v38"><sup><small>38</small></sup>  Taigi tebūnie jums žinoma, vyrai broliai, kad per Jį jums skelbiamas nuodėmių atleidimas. </p>
<p id="v39"><sup><small>39</small></sup>  Ir kiekvienas, kuris tiki, išteisinamas Juo nuo viso to, nuo ko nepajėgė jūsų išteisinti Mozės Įstatymas. <sup id="cite5"><a href="#fn5">[5]</a></sup></p>
<p id="v40"><sup><small>40</small></sup>  Tad saugokitės, kad jums nepritaptų, kas pasakyta Pranašuose: </p>
<p id="v41"><sup><small>41</small></sup>  ‘Žiūrėkite, niekintojai, stebėkitės ir pranykite! Nes Aš darau darbą jūsų dienomis, darbą, kuriuo nepatikėsite, jei kas jums pasakos’ ”. </p>
<p id="v42"><sup><small>42</small></sup>  Žydams išeinant iš sinagogos, pagonys prašė, kad ir kitą sabatą būtų kalbama apie tuos dalykus. </p>
<p id="v43"><sup><small>43</small></sup>  Sinagogos susirinkimui pasibaigus, daugelis žydų ir pamaldžių prozelitų sekė Paulių ir Barnabą, kurie, kalbėdami jiems, įtikinėjo pasilikti Dievo malonėje. <sup id="cite6"><a href="#fn6">[6]</a></sup></p>
<p id="v44"><sup><small>44</small></sup>  Kitą sabatą beveik visas miestas susirinko pasiklausyti Dievo žodžio. </p>
<p id="v45"><sup><small>45</small></sup>  Išvydusius tokias minias žydus apėmė pavydas, ir jie piktžodžiaudami ėmė prieštarauti tam, ką kalbėjo Paulius. </p>
<p id="v46"><sup><small>46</small></sup>  Bet Paulius ir Barnabas drąsiai pasakė: “Pirmiausia jums turėjo būti skelbiamas Dievo žodis. Bet kadangi jūs Jį atmetate ir patys laikote save nevertais amžinojo gyvenimo, tai štai mes kreipiamės į pagonis. <sup id="cite7"><a href="#fn7">[7]</a></sup></p>
<p id="v47"><sup><small>47</small></sup>  Nes taip mums liepė Viešpats: ‘Paskyriau Tave, kad būtum šviesa pagonims, kad būtumei išgelbėjimu iki pat žemės pakraščių’ ”. <sup id="cite8"><a href="#fn8">[8]</a></sup></p>
<p id="v48"><sup><small>48</small></sup>  Tai girdėdami, pagonys džiaugėsi ir šlovino Viešpaties žodį; ir įtikėjo visi skirtieji amžinajam gyvenimui. </p>
<p id="v49"><sup><small>49</small></sup>  Ir Viešpaties žodis pasklido po visą kraštą. </p>
<p id="v50"><sup><small>50</small></sup>  Bet žydai, sukurstę pamaldžias bei gerbiamas moteris ir įtakingus miesto piliečius, sukėlė Pauliaus ir Barnabo persekiojimą ir išvijo juos iš savo žemių. </p>
<p id="v51"><sup><small>51</small></sup>  O tie, nusikratę prieš juos nuo kojų dulkes, atvyko į Ikonijų. </p>
<p id="v52"><sup><small>52</small></sup>  Mokiniai buvo pilni džiaugsmo ir Šventosios Dvasios. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/lt/Bible/Acts_of_the_Apostles/12">
          <span class="mdi mdi-arrow-left-drop-circle"></span><span class="pl-2">Apaštalų darbai - Skyrius 12</span>
        </a>
        </td>
        <td>
        <a href="/lt/Bible/Acts_of_the_Apostles/Index">
          <span class="mdi mdi-book-open-variant"></span><span class="pl-2">Indeksas</span>
        </a>
        </td>
        <td>
        <a href="/lt/Bible/Acts_of_the_Apostles/14">
          <span class="pr-2">Apaštalų darbai - Skyrius 14</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 13:24 <i>Jono, atgailos krikštas</i>: <a href="/lt/The_Urantia_Book/140#p10_1">UK 140:10.1</a>. </li>
  <li id="fn2"><a href="#cite2">↑</a> 13:26 <i>Kas nori, gali ateiti</i>: <a href="/lt/The_Urantia_Book/165#p3_8">UK 165:3.8</a>.  <i>Kas nori, gali ateiti</i>: <a href="/lt/The_Urantia_Book/166#p3_7">UK 166:3.7</a>.  <i>Kas nori, yra išgelbėtas</i>: <a href="/lt/The_Urantia_Book/131#p10_7">UK 131:10.7</a>.  <i>Kas nori, gali ateiti</i>: <a href="/lt/The_Urantia_Book/32#p5_8">UK 32:5.8</a>.  <i>Kas nori, gali ateiti</i>: <a href="/lt/The_Urantia_Book/2#p5_2">UK 2:5.2</a>.  <i>Kas nori, gali ateiti</i>: <a href="/lt/The_Urantia_Book/100#p7_6">UK 100:7.6</a>.  <i>Kas nori, gali ateiti</i>: <a href="/lt/The_Urantia_Book/139#p12_7">UK 139:12.7</a>. </li>
  <li id="fn3"><a href="#cite3">↑</a> 13:26-39 <i>Paskelbta „evangelija“</i>: <a href="/lt/The_Urantia_Book/195#p0_2">UK 195:0.2</a>. </li>
  <li id="fn4"><a href="#cite4">↑</a> 13:33 <i>Only begotten Son</i>: <a href="/lt/The_Urantia_Book/20#p10_1">UK 20:10.1</a>.  <i>Tu mano Sūnus, šią dieną...</i>: <a href="/lt/The_Urantia_Book/136#p9_7">UK 136:9.7</a>.  <i>Only begotten Son</i>: <a href="/lt/The_Urantia_Book/21#p0_1">UK 21:0.1</a>.  <i>Tik gimę sūnūs</i>: <a href="/lt/The_Urantia_Book/21#p1_2">UK 21:1.2</a>.  <i>Only begotten Son</i>: <a href="/lt/The_Urantia_Book/33#p1_1">UK 33:1.1</a>. </li>
  <li id="fn5"><a href="#cite5">↑</a> 13:39 <i>Išgelbėtas tikėjimo</i>: <a href="/lt/The_Urantia_Book/150#p5_3">UK 150:5.3</a>. </li>
  <li id="fn6"><a href="#cite6">↑</a> 13:43 <i>Viešpaties Jėzaus Kristaus malonė</i>: <a href="/lt/The_Urantia_Book/121#p8_8">UK 121:8.8</a>. </li>
  <li id="fn7"><a href="#cite7">↑</a> 13:46-48 <i>Tikėk tiesa, turėk amžinąjį gyvenimą</i>: <a href="/lt/The_Urantia_Book/157#p6_10">UK 157:6.10</a>.  <i>Amžinasis gyvenimas</i>: <a href="/lt/The_Urantia_Book/101#p6_8">UK 101:6.8</a>.  <i>Amžinojo gyvenimo davėjas</i>: <a href="/lt/The_Urantia_Book/128#p1_10">UK 128:1.10</a>.  <i>Tikintieji turi amžinąjį gyvenimą</i>: <a href="/lt/The_Urantia_Book/153#p2_11">UK 153:2.11</a>.  <i>Kas tiki, niekada nemiršta</i>: <a href="/lt/The_Urantia_Book/168#p0_7">UK 168:0.7</a>.  <i>Amžinasis gyvenimas</i>: <a href="/lt/The_Urantia_Book/2#p2_1">UK 2:2.1</a>.  <i>Gyvenimas po mirties</i>: <a href="/lt/The_Urantia_Book/121#p5_11">UK 121:5.11</a>.  <i>2 dalis: gyvenk amžinai</i>: <a href="/lt/The_Urantia_Book/27#p1_5">UK 27:1.5</a>.  <i>Amžinas gyvenimas</i>: <a href="/lt/The_Urantia_Book/3#p0_1">UK 3:0.1</a>.  <i>Amžinasis / amžinasis gyvenimas</i>: <a href="/lt/The_Urantia_Book/170#p2_20">UK 170:2.20</a>.  <i>Tikintieji niekada nemiršta</i>: <a href="/lt/The_Urantia_Book/162#p7_5">UK 162:7.5</a>.  <i>Amžinasis gyvenimas</i>: <a href="/lt/The_Urantia_Book/162#p2_7">UK 162:2.7</a>.  <i>Amžinasis / amžinasis gyvenimas</i>: <a href="/lt/The_Urantia_Book/181#p2_11">UK 181:2.11</a>.  <i>Tikėjimo sūnūs niekada nemiršta</i>: <a href="/lt/The_Urantia_Book/193#p1_2">UK 193:1.2</a>.  <i>Tikintieji gyvena amžinai</i>: <a href="/lt/The_Urantia_Book/190#p5_4">UK 190:5.4</a>.  <i>Amžinojo gyvenimo viltis</i>: <a href="/lt/The_Urantia_Book/170#p2_2">UK 170:2.2</a>.  <i>Amžinasis gyvenimas</i>: <a href="/lt/The_Urantia_Book/146#p3_7">UK 146:3.7</a>. </li>
  <li id="fn8"><a href="#cite8">↑</a> 13:47 <i>Dievo Išganymo Evangelija</i>: <a href="/lt/The_Urantia_Book/190#p5_4">UK 190:5.4</a>.  <i>Išganymo Evangelija</i>: <a href="/lt/The_Urantia_Book/190#p4_1">UK 190:4.1</a>. </li>
</ol>
</div>
