<!--
title: Laiškas filipiečiams - Skyrius 3
description: 
published: true
date: 2023-11-8T21:52:8Z
tags: bible, bible—philippians
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/lt/Bible/Philippians/2">
          <span class="mdi mdi-arrow-left-drop-circle"></span><span class="pl-2">Laiškas filipiečiams - Skyrius 2</span>
        </a>
        </td>
        <td>
        <a href="/lt/Bible/Philippians/Index">
          <span class="mdi mdi-book-open-variant"></span><span class="pl-2">Indeksas</span>
        </a>
        </td>
        <td>
        <a href="/lt/Bible/Philippians/4">
          <span class="pr-2">Laiškas filipiečiams - Skyrius 4</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Pagaliau, mano broliai, džiaukitės Viešpatyje! Man rašyti vis tą patį nesunku, o jums tai pastiprinimas. </p>
<p id="v2"><sup><small>2</small></sup>  Saugokitės šunų, saugokitės piktų darbininkų, saugokitės apsipjaustėlių! </p>
<p id="v3"><sup><small>3</small></sup>  Nes apipjaustymas esame mes, kurie garbinam Dievą Dvasia, giriamės Kristumi Jėzumi ir pasitikime ne kūnu. </p>
<p id="v4"><sup><small>4</small></sup>  Nors aš galėčiau pasitikėti ir kūnu! Jei kas nors mano galįs pasitikėti kūnu, tai aš juo labiau; </p>
<p id="v5"><sup><small>5</small></sup>  aštuntą dieną apipjaustytas, iš Izraelio tautos, Benjamino giminės, žydas iš žydų, įstatymu­fariziejus, <sup id="cite1"><a href="#fn1">[1]</a></sup></p>
<p id="v6"><sup><small>6</small></sup>  uolumu­bažnyčios persekiotojas, įstatymo teisumu­nepeiktinas. </p>
<p id="v7"><sup><small>7</small></sup>  Bet tai, kas man buvo laimėjimas, dėl Kristaus palaikiau nuostoliu. </p>
<p id="v8"><sup><small>8</small></sup>  O taip! Aš iš tikrųjų visa laikau nuostoliu dėl Kristaus Jėzaus, mano Viešpaties, pažinimo didybės. Dėl Jo aš praradau viską ir viską laikau sąšlavomis, kad laimėčiau Kristų <sup id="cite2"><a href="#fn2">[2]</a></sup></p>
<p id="v9"><sup><small>9</small></sup>  ir būčiau atrastas Jame, nebeturėdamas savo teisumo iš įstatymo, bet turėdamas teisumą per tikėjimą Kristumi, teisumą iš Dievo, paremtą tikėjimu, <sup id="cite3"><a href="#fn3">[3]</a></sup></p>
<p id="v10"><sup><small>10</small></sup>  kad pažinčiau Jį, Jo prisikėlimo jėgą ir bendravimą Jo kentėjimuose, suaugčiau su Jo mirtimi, </p>
<p id="v11"><sup><small>11</small></sup>  kad pasiekčiau prisikėlimą iš numirusių. </p>
<p id="v12"><sup><small>12</small></sup>  Nesakau, kad jau esu šitai gavęs ar tapęs tobulas, bet vejuosi, norėdamas pagauti, nes jau esu Kristaus Jėzaus pagautas. <sup id="cite4"><a href="#fn4">[4]</a></sup></p>
<p id="v13"><sup><small>13</small></sup>  Broliai, aš nemanau, kad jau būčiau tai pasiekęs. Tik viena tikra: pamiršdamas, kas už manęs, ir siekdamas to, kas priešakyje, <sup id="cite5"><a href="#fn5">[5]</a></sup></p>
<p id="v14"><sup><small>14</small></sup>  veržiuosi į tikslą aukštybėse, siekiu apdovanojimo už Dievo pašaukimą Kristuje Jėzuje. </p>
<p id="v15"><sup><small>15</small></sup>  Taigi visi, kurie esame subrendę, taip mąstykime. O jeigu jūs apie ką nors manote kitaip, tai Dievas jums ir tai apreikš. </p>
<p id="v16"><sup><small>16</small></sup>  Kiek bebūtumėme pasiekę, vadovaukimės ta pačia taisykle ir taip mąstykime. </p>
<p id="v17"><sup><small>17</small></sup>  Broliai, būkite mano sekėjai ir žiūrėkite į tuos, kurie elgiasi pagal pavyzdį, kurį matote mumyse. </p>
<p id="v18"><sup><small>18</small></sup>  Daugelis­apie juos ne kartą esu jums kalbėjęs ir dabar net su ašaromis kalbu­elgiasi kaip Kristaus kryžiaus priešai. </p>
<p id="v19"><sup><small>19</small></sup>  Jų galas­pražūtis, jų dievas­ pilvas ir jų garbė—gėda. Jie temąsto apie žemiškus dalykus. </p>
<p id="v20"><sup><small>20</small></sup>  Tuo tarpu mūsų tėvynė danguje, ir iš ten mes karštai laukiame Gelbėtojo, Viešpaties Jėzaus Kristaus, </p>
<p id="v21"><sup><small>21</small></sup>  kuris pakeis mūsų gėdingą kūną ir padarys jį panašų į savo šlovingą kūną ta jėga, kuria Jis visa palenkia sau. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/lt/Bible/Philippians/2">
          <span class="mdi mdi-arrow-left-drop-circle"></span><span class="pl-2">Laiškas filipiečiams - Skyrius 2</span>
        </a>
        </td>
        <td>
        <a href="/lt/Bible/Philippians/Index">
          <span class="mdi mdi-book-open-variant"></span><span class="pl-2">Indeksas</span>
        </a>
        </td>
        <td>
        <a href="/lt/Bible/Philippians/4">
          <span class="pr-2">Laiškas filipiečiams - Skyrius 4</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 3:5 <i>Paulius, hebrajas iš Hebrajų</i>: <a href="/lt/The_Urantia_Book/121#p1_2">UK 121:1.2</a>. </li>
  <li id="fn2"><a href="#cite2">↑</a> 3:8 <i>Pažink Viešpatį Jėzų Kristų</i>: <a href="/lt/The_Urantia_Book/5#p4_8">UK 5:4.8</a>. </li>
  <li id="fn3"><a href="#cite3">↑</a> 3:9-10 <i>Pažink Dievą ir save kaip sūnų</i>: <a href="/lt/The_Urantia_Book/5#p4_8">UK 5:4.8</a>. </li>
  <li id="fn4"><a href="#cite4">↑</a> 3:12 <i>Sekite paskui meistrą</i>: <a href="/lt/The_Urantia_Book/196#p1_2">UK 196:1.2</a>. </li>
  <li id="fn5"><a href="#cite5">↑</a> 3:13b-14 <i>Pamiršk praeitį, judėk į priekį</i>: <a href="/lt/The_Urantia_Book/156#p2_6">UK 156:2.6</a>. </li>
</ol>
</div>
