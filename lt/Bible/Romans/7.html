<!--
title: Laiškas romiečiams - Skyrius 7
description: 
published: true
date: 2022-10-7T19:22:49Z
tags: bible, bible—romans
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Romans/6">Laiškas romiečiams - Skyrius 6</a></td>
        <td><a href="/lt/Bible/Romans/Index">Indeksas</a></td>
        <td><a href="/lt/Bible/Romans/8">Laiškas romiečiams - Skyrius 8</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Ar nežinote, broliai,­aš kalbu žinantiems įstatymą,­kad įstatymas galioja žmogui, kol jis gyvas? </p>
<p id="v2"><sup><small>2</small></sup>  Pavyzdžiui, ištekėjusi moteris įstatymo surišta su vyru, kol jis gyvas. Jei vyras miršta, ji tampa laisva nuo įstatymo, rišusio ją su vyru. </p>
<p id="v3"><sup><small>3</small></sup>  Ji vadinsis svetimautoja, jei, vyrui gyvam esant, bus žmona kitam. Bet jei vyras miršta, ji tampa laisva nuo įstatymo ir, ištekėdama už kito, nebėra svetimautoja. </p>
<p id="v4"><sup><small>4</small></sup>  Taip ir jūs, mano broliai, per Kristaus kūną esate mirę įstatymui, kad priklausytumėte kitam­ prikeltam iš numirusių­ir kad mes neštume vaisių Dievui. </p>
<p id="v5"><sup><small>5</small></sup>  Kol gyvenome pagal kūną, mumyse veikė įstatymo pažadintos nuodėmingos aistros, ir mes nešėme vaisių mirčiai. </p>
<p id="v6"><sup><small>6</small></sup>  Bet dabar, numirę įstatymui, kuriuo buvome surišti, esame išlaisvinti iš jo, kad tarnautume nauja dvasia, o ne pasenusia raide. <sup id="cite1"><a href="#fn1">[1]</a></sup></p>
<p id="v7"><sup><small>7</small></sup>  Ką tad pasakysime? Gal įstatymas yra nuodėmė? Jokiu būdu! Bet aš nebūčiau pažinęs nuodėmės, jei nebūtų įstatymo. Nebūčiau suvokęs geismo, jei įstatymas nebūtų pasakęs: “Negeisk!” <sup id="cite2"><a href="#fn2">[2]</a></sup></p>
<p id="v8"><sup><small>8</small></sup>  Bet nuodėmė, per įsakymus gavusi progą, pažadino manyje visokius geismus, o be įstatymo nuodėmė negyva. </p>
<p id="v9"><sup><small>9</small></sup>  Kadaise be įstatymo aš buvau gyvas. Bet, atėjus įsakymui, atgijo nuodėmė, ir aš numiriau. </p>
<p id="v10"><sup><small>10</small></sup>  Taip man paaiškėjo, kad įsakymas, skirtas gyvenimui, nuvedė mane į mirtį. </p>
<p id="v11"><sup><small>11</small></sup>  Nes įsakymo paskatinta nuodėmė mane suvedžiojo ir juo mane nužudė. </p>
<p id="v12"><sup><small>12</small></sup>  Todėl įstatymas šventas; įsakymas taip pat šventas, ir teisingas, ir geras. </p>
<p id="v13"><sup><small>13</small></sup>  Vadinasi, geras dalykas tapo man mirtimi? Jokiu būdu! Bet nuodėmė pasirodė nuodėme tuo, kad atnešė man mirtį, pasinaudodama geru dalyku,­kad per įsakymą nuodėmė taptų be galo nuodėminga. </p>
<p id="v14"><sup><small>14</small></sup>  Nes mes žinome, kad įstatymas yra dvasiškas, o aš esu kūniškas, parduotas nuodėmei. </p>
<p id="v15"><sup><small>15</small></sup>  Aš net neišmanau, ką darąs, nes darau ne tai, ko noriu, bet tai, ko nekenčiu. </p>
<p id="v16"><sup><small>16</small></sup>  O jei darau tai, ko nenoriu, tada sutinku, kad įstatymas geras. </p>
<p id="v17"><sup><small>17</small></sup>  Tada jau nebe aš tai darau, bet manyje gyvenanti nuodėmė. </p>
<p id="v18"><sup><small>18</small></sup>  Aš juk žinau, kad manyje, tai yra mano kūne, nėra jokio gėrio. Gero trokšti sugebu, o padaryti­ ne. </p>
<p id="v19"><sup><small>19</small></sup>  Aš nedarau gėrio, kurio trokštu, o darau blogį, kurio nenoriu. </p>
<p id="v20"><sup><small>20</small></sup>  O jeigu darau, ko nenoriu, tada nebe aš tai darau, bet manyje gyvenanti nuodėmė. </p>
<p id="v21"><sup><small>21</small></sup>  Taigi aš randu tokį įstatymą: kai trokštu padaryti gera, prie manęs prilimpa bloga. </p>
<p id="v22"><sup><small>22</small></sup>  Juk kaip vidinis žmogus aš gėriuosi Dievo įstatymu. </p>
<p id="v23"><sup><small>23</small></sup>  Bet savo nariuose matau kitą įstatymą, kovojantį su mano proto įstatymu, ir paverčiantį mane belaisviu nuodėmės įstatymo, kuris yra mano nariuose. <sup id="cite3"><a href="#fn3">[3]</a></sup></p>
<p id="v24"><sup><small>24</small></sup>  Vargšas aš žmogus! Kas išlaisvins mane iš šito mirties kūno! </p>
<p id="v25"><sup><small>25</small></sup>  Bet ačiū Dievui­per mūsų Viešpatį Jėzų Kristų! Taigi aš pats protu tarnauju Dievo įstatymui, o kūnu­nuodėmės įstatymui. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Romans/6">Laiškas romiečiams - Skyrius 6</a></td>
        <td><a href="/lt/Bible/Romans/Index">Indeksas</a></td>
        <td><a href="/lt/Bible/Romans/8">Laiškas romiečiams - Skyrius 8</a></td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 7:6 <i>Seni daiktai ir nauji</i>: <a href="/lt/The_Urantia_Book/143#p2_3">UK 143:2.3</a>. </li>
  <li id="fn2"><a href="#cite2">↑</a> 7:7 <i>Negeisk</i>: <a href="/lt/The_Urantia_Book/165#p4_8">UK 165:4.8</a>. </li>
  <li id="fn3"><a href="#cite3">↑</a> 7:23-25 <i>Protai tampa viena</i>: <a href="/lt/The_Urantia_Book/110#p2_5">UK 110:2.5</a>. </li>
</ol>
</div>
