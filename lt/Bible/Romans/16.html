<!--
title: Laiškas romiečiams - Skyrius 16
description: 
published: true
date: 2022-10-7T19:22:49Z
tags: bible, bible—romans
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Romans/15">Laiškas romiečiams - Skyrius 15</a></td>
        <td><a href="/lt/Bible/Romans/Index">Indeksas</a></td>
        <td> </td>
      </tr>
    </tbody>
  </table>
</figure>
<p id="v1"><sup><small>1</small></sup>  Pavedu jums mūsų sesę Febę, kuri yra Kenchrėjos bažnyčios tarnautoja; </p>
<p id="v2"><sup><small>2</small></sup>  priimkite ją Viešpatyje, kaip pridera šventiesiems, ir padėkite jai, prireikus jūsų paramos, nes ir ji yra padėjusi daug kam ir man pačiam. </p>
<p id="v3"><sup><small>3</small></sup>  Sveikinkite Priscilę ir Akvilą, mano bendradarbius Kristuje Jėzuje, <sup id="cite1"><a href="#fn1">[1]</a></sup></p>
<p id="v4"><sup><small>4</small></sup>  kurie guldė galvas, gelbėdami mano gyvybę. Jiems dėkoju ne aš vienas, bet ir visos pagonių bažnyčios. </p>
<p id="v5"><sup><small>5</small></sup>  Taip pat pasveikinkite bažnyčią, kuri yra jų namuose. Sveikinkite mano mylimąjį Epenetą­pirmąjį vaisių Kristui Azijoje. </p>
<p id="v6"><sup><small>6</small></sup>  Sveikinkite Mariją, kuri daug darbavosi dėl mūsų. </p>
<p id="v7"><sup><small>7</small></sup>  Sveikinkite Androniką ir Juniją, mano tautiečius, kalėjusius su manimi; jie žymūs tarp apaštalų ir anksčiau už mane yra Kristuje. </p>
<p id="v8"><sup><small>8</small></sup>  Sveikinkite mano mylimąjį Viešpatyje Ampliatą. </p>
<p id="v9"><sup><small>9</small></sup>  Sveikinkite mūsų bendradarbį Kristuje Urboną ir mano mylimąjį Stachį. </p>
<p id="v10"><sup><small>10</small></sup>  Sveikinkite Apelį, išbandytą Kristuje. Sveikinkite tuos, kurie iš Aristobulo namų. </p>
<p id="v11"><sup><small>11</small></sup>  Sveikinkite mano tautietį Erodioną. Sveikinkite tuos iš Narcizo šeimynos, kurie yra Viešpatyje. </p>
<p id="v12"><sup><small>12</small></sup>  Sveikinkite Trifeną ir Trifosą, besidarbuojančias Viešpatyje. Sveikinkite mieląją Persidę, kuri daug darbavosi Viešpatyje. </p>
<p id="v13"><sup><small>13</small></sup>  Sveikinkite išrinktąjį Viešpatyje Rufą, taip pat ir jo bei mano motiną. </p>
<p id="v14"><sup><small>14</small></sup>  Sveikinkite Asinkritą, Flegontą, Hermį, Patrobą, Hermą ir su jais esančius brolius. </p>
<p id="v15"><sup><small>15</small></sup>  Sveikinkite Filologą ir Juliją, Nerėją ir jo seserį, Olimpą ir visus šventuosius, kurie yra su jais. </p>
<p id="v16"><sup><small>16</small></sup>  Sveikinkite vieni kitus šventu pabučiavimu. Jus sveikina visos Kristaus bažnyčios. <sup id="cite2"><a href="#fn2">[2]</a></sup></p>
<p id="v17"><sup><small>17</small></sup>  Prašau jus, broliai, įsidėmėti tuos, kurie kelia susiskaldymus bei papiktinimus, prieštaraudami mokymui, kurio jūs išmokote. Venkite jų! </p>
<p id="v18"><sup><small>18</small></sup>  Tokie žmonės netarnauja mūsų Viešpačiui Jėzui Kristui, bet savo pilvui. Saldžiomis ir pataikūniškomis kalbomis jie apgaudinėja paprastųjų širdis. </p>
<p id="v19"><sup><small>19</small></sup>  Jūsų klusnumas žinomas visur. Todėl džiaugiuosi jumis, ir linkiu, kad būtumėte išmintingi gėriui ir neišmanūs blogiui. </p>
<p id="v20"><sup><small>20</small></sup>  O ramybės Dievas sutryps šėtoną po jūsų kojomis greitu laiku. Mūsų Viešpaties Jėzaus malonė tebūnie su jumis! Amen. </p>
<p id="v21"><sup><small>21</small></sup>  Jus sveikina mano bendradarbis Timotiejus ir mano tautiečiai Liucijus, Jasonas ir Sosipatras. </p>
<p id="v22"><sup><small>22</small></sup>  Aš, Tercijus, šio laiško surašytojas, sveikinu jus Viešpatyje. </p>
<p id="v23"><sup><small>23</small></sup>  Jus sveikina Gajus, mano ir visos bažnyčios šeimininkas. Jus sveikina Erastas, miesto iždininkas, ir mano brolis Kvartas. <sup id="cite3"><a href="#fn3">[3]</a></sup></p>
<p id="v24"><sup><small>24</small></sup>  Mūsų Viešpaties Jėzaus Kristaus malonė tebūnie su jumis visais. Amen. </p>
<p id="v25"><sup><small>25</small></sup>  Tam, kuris gali jus sustiprinti pagal mano Evangeliją ir Jėzaus Kristaus skelbimą, pagal apreiškimo paslaptį, nutylėtą nuo pasaulio pradžios, </p>
<p id="v26"><sup><small>26</small></sup>  bet dabar atskleistą ir pranašų raštais amžinojo Dievo įsakymu paskelbtą visoms tautoms, kad jos paklustų tikėjimui,­ </p>
<p id="v27"><sup><small>27</small></sup>  vienam išmintingajam Dievui per Jėzų Kristų šlovė per amžius! Amen. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Romans/15">Laiškas romiečiams - Skyrius 15</a></td>
        <td><a href="/lt/Bible/Romans/Index">Indeksas</a></td>
        <td> </td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 16:3 <i>Akvilė ir Priscilla</i>: <a href="/lt/The_Urantia_Book/133#p3_12">UK 133:3.12</a>. </li>
  <li id="fn2"><a href="#cite2">↑</a> 16:16 <i>Sutiktas šventu bučiniu</i>: <a href="/lt/The_Urantia_Book/194#p4_7">UK 194:4.7</a>. </li>
  <li id="fn3"><a href="#cite3">↑</a> 16:23 <i>Gajus</i>: <a href="/lt/The_Urantia_Book/133#p3_11">UK 133:3.11</a>.  <i>Vadinamas „broliu“ ir „seserimi“</i>: <a href="/lt/The_Urantia_Book/194#p4_7">UK 194:4.7</a>. </li>
</ol>
</div>
