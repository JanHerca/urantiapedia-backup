<!--
title: Laiškas romiečiams - Skyrius 11
description: 
published: true
date: 2023-11-8T21:52:7Z
tags: bible, bible—romans
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/lt/Bible/Romans/10">
          <span class="mdi mdi-arrow-left-drop-circle"></span><span class="pl-2">Laiškas romiečiams - Skyrius 10</span>
        </a>
        </td>
        <td>
        <a href="/lt/Bible/Romans/Index">
          <span class="mdi mdi-book-open-variant"></span><span class="pl-2">Indeksas</span>
        </a>
        </td>
        <td>
        <a href="/lt/Bible/Romans/12">
          <span class="pr-2">Laiškas romiečiams - Skyrius 12</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Tad aš klausiu: ar Dievas atstūmė savo tautą? Jokiu būdu! Juk ir aš izraelitas, iš Abraomo palikuonių, iš Benjamino giminės. </p>
<p id="v2"><sup><small>2</small></sup>  Dievas neatstūmė savosios tautos, kurią iš anksto numatė. Ar nežinote, ką sako Raštas apie Eliją, kai šis skundžiasi Izraeliu: </p>
<p id="v3"><sup><small>3</small></sup>  “Viešpatie, jie išžudė Tavo pranašus, išgriovė Tavo aukurus; aš vienas belikau, ir jie tyko mano gyvybės”. </p>
<p id="v4"><sup><small>4</small></sup>  O kaip skamba Dievo atsakymas? “Aš pasilaikiau septynis tūkstančius vyrų, kurie nesulenkė kelių prieš Baalį”. </p>
<p id="v5"><sup><small>5</small></sup>  Ir dabartiniu metu yra malonės išrinktas likutis. </p>
<p id="v6"><sup><small>6</small></sup>  Ir jei malone, tai ne dėl darbų, nes tada malonė nebūtų malonė. Bet jeigu darbais, tai jau nebus malonė; kitaip darbas nebūtų darbas. </p>
<p id="v7"><sup><small>7</small></sup>  Tai ką gi? Izraelis nepasiekė to, ko ieškojo. Pasiekė tiktai išrinktoji dalis. Kiti buvo apakinti, </p>
<p id="v8"><sup><small>8</small></sup>  kaip parašyta: “Dievas jiems siuntė snaudulio dvasią, kad akys neregėtų ir ausys negirdėtų iki šios dienos”. <sup id="cite1"><a href="#fn1">[1]</a></sup></p>
<p id="v9"><sup><small>9</small></sup>  Ir Dovydas sako: “Jų stalas tepavirsta jiems spąstais, žabangais, suklupimo akmeniu ir atpildu. </p>
<p id="v10"><sup><small>10</small></sup>  Tegul aptemsta jų akys, kad neregėtų, ir jų nugarą laikyk nuolat sulenktą”. </p>
<p id="v11"><sup><small>11</small></sup>  Tad aš klausiu: negi izraelitai taip suklupo, kad pargriūtų? Jokiu būdu! Tik per jų suklupimą pagonims atėjo išgelbėjimas, kad juos paimtų pavydas. </p>
<p id="v12"><sup><small>12</small></sup>  Bet jeigu jų suklupimas yra pasauliui praturtinimas ir jų sumažėjimas­pagonims praturtinimas, tai ką duos jų visuma? </p>
<p id="v13"><sup><small>13</small></sup>  Jums, pagonims, sakau: būdamas pagonių apaštalas, aš gerbiu savo tarnavimą: </p>
<p id="v14"><sup><small>14</small></sup>  gal kaip nors man pavyks sukelti savo tautiečių pavydą ir bent kai kuriuos išgelbėti. </p>
<p id="v15"><sup><small>15</small></sup>  Jeigu jų atmetimas reiškia pasauliui sutaikinimą, tai ką gi reikštų jų priėmimas, jei ne gyvenimą iš numirusių? </p>
<p id="v16"><sup><small>16</small></sup>  Jei pirmieji vaisiai šventi, tai šventa ir visuma. Jei šaknis šventa, tai ir šakos. </p>
<p id="v17"><sup><small>17</small></sup>  Jeigu kai kurios šakos buvo nulaužtos, o tu­laukinis alyvmedis­esi tarp jų įskiepytas ir tapęs šaknies bei alyvmedžio syvų dalininku, </p>
<p id="v18"><sup><small>18</small></sup>  tai nesididžiuok prieš anas šakas! O jeigu didžiuojiesi, tai žinok, kad ne tu išlaikai šaknį, bet šaknis tave. </p>
<p id="v19"><sup><small>19</small></sup>  Gal pasakysi: “Šakos nulaužtos tam, kad aš būčiau įskiepytas?” </p>
<p id="v20"><sup><small>20</small></sup>  Gerai! Jos nulaužtos dėl netikėjimo, o tu stovi tikėjimu. Nesididžiuok, bet bijok! <sup id="cite2"><a href="#fn2">[2]</a></sup></p>
<p id="v21"><sup><small>21</small></sup>  Jei Dievas nepagailėjo prigimtinių šakų, gali nepagailėti ir tavęs. </p>
<p id="v22"><sup><small>22</small></sup>  Taigi matai Dievo gerumą ir griežtumą: nupuolusiems­griežtumas, o tau­gerumas, jei pasiliksi Jo gerume, kitaip­ir tu būsi iškirstas! </p>
<p id="v23"><sup><small>23</small></sup>  Bet ir anie, jei nepasiliks netikėjime, bus priskiepyti, nes Dievas turi galią ir vėl juos priskiepyti. </p>
<p id="v24"><sup><small>24</small></sup>  Tad jeigu buvai iškirstas iš prigimtojo laukinio alyvmedžio ir prieš prigimtį įskiepytas tauriajame alyvmedyje, tai juo labiau jie­ tikrosios šakos­bus priskiepyti savajame alyvmedyje. </p>
<p id="v25"><sup><small>25</small></sup>  Aš nenoriu, broliai, palikti jus nežinioje dėl šios paslapties,­kad jūs per aukštai apie save nemanytumėte: dalis Izraelio užkietėjo, kol įeis pagonių visuma, </p>
<p id="v26"><sup><small>26</small></sup>  o tada bus išgelbėtas visas Izraelis, kaip parašyta: “Iš Siono ateis Gelbėtojas ir nukreips bedievystes nuo Jokūbo. </p>
<p id="v27"><sup><small>27</small></sup>  Tokia bus jiems mano sandora, kai nuimsiu jų nuodėmes”. </p>
<p id="v28"><sup><small>28</small></sup>  Žiūrint Evangelijos, jie yra Dievo priešai jūsų naudai; bet pagal išrinkimą jie numylėtiniai dėl savųjų tėvų. </p>
<p id="v29"><sup><small>29</small></sup>  Juk Dievo dovanos ir pašaukimas­neatšaukiami. </p>
<p id="v30"><sup><small>30</small></sup>  Kaip jūs kadaise netikėjote Dievu, o dabar per jų netikėjimą patyrėte gailestingumą, </p>
<p id="v31"><sup><small>31</small></sup>  taip ir jie dabar netiki, kad dėl jums suteikto pasigailėjimo ir jie susilauktų gailestingumo. </p>
<p id="v32"><sup><small>32</small></sup>  Dievas juos visus uždarė netikėjime, kad visų pasigailėtų. </p>
<p id="v33"><sup><small>33</small></sup>  O Dievo turtų, išminties ir pažinimo gelme! Kokie neištiriami Jo teismai ir nesusekami Jo keliai! <sup id="cite3"><a href="#fn3">[3]</a></sup> <sup id="cite4"><a href="#fn4">[4]</a></sup></p>
<p id="v34"><sup><small>34</small></sup>  “Ir kas gi pažino Viešpaties mintį? Ir kas buvo Jo patarėju?” <sup id="cite5"><a href="#fn5">[5]</a></sup></p>
<p id="v35"><sup><small>35</small></sup>  “Arba kas Jam yra davęs pirmas, kad jam būtų atmokėta?” </p>
<p id="v36"><sup><small>36</small></sup>  Iš Jo, per Jį ir Jam yra visa. Jam šlovė per amžius! Amen. <sup id="cite6"><a href="#fn6">[6]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/lt/Bible/Romans/10">
          <span class="mdi mdi-arrow-left-drop-circle"></span><span class="pl-2">Laiškas romiečiams - Skyrius 10</span>
        </a>
        </td>
        <td>
        <a href="/lt/Bible/Romans/Index">
          <span class="mdi mdi-book-open-variant"></span><span class="pl-2">Indeksas</span>
        </a>
        </td>
        <td>
        <a href="/lt/Bible/Romans/12">
          <span class="pr-2">Laiškas romiečiams - Skyrius 12</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 11:8 <i>Matyti nematant ir pan</i>: <a href="/lt/The_Urantia_Book/151#p1_4">UK 151:1.4</a>. </li>
  <li id="fn2"><a href="#cite2">↑</a> 11:20-33 <i>Neapibrėžtumas dėl saugumo</i>: <a href="/lt/The_Urantia_Book/111#p7_1">UK 111:7.1</a>. </li>
  <li id="fn3"><a href="#cite3">↑</a> 11:33 <i>Išminties ir žinių lobiai</i>: <a href="/lt/The_Urantia_Book/128#p1_10">UK 128:1.10</a>.  <i>Neieškomi sprendimai</i>: <a href="/lt/The_Urantia_Book/2#p1_1">UK 2:1.1</a>. </li>
  <li id="fn4"><a href="#cite4">↑</a> 11:33-34 <i>Negaliu rasti Dievo pagal žinojimą</i>: <a href="/lt/The_Urantia_Book/131#p10_3">UK 131:10.3</a>. </li>
  <li id="fn5"><a href="#cite5">↑</a> 11:34 <i>Dvasios protas</i>: <a href="/lt/The_Urantia_Book/9#p5_4">UK 9:5.4</a>.  <i>Dvasios protas</i>: <a href="/lt/The_Urantia_Book/6#p6_4">UK 6:6.4</a>.  <i>Dvasios protas</i>: <a href="/lt/The_Urantia_Book/107#p5_3">UK 107:5.3</a>. </li>
  <li id="fn6"><a href="#cite6">↑</a> 11:36 <i>Dieve viskas susideda</i>: <a href="/lt/The_Urantia_Book/11#p8_1">UK 11:8.1</a>.  <i>Dievo santykis su viskuo</i>: <a href="/lt/The_Urantia_Book/174#p3_2">UK 174:3.2</a>.  <i>Jame viskas susideda</i>: <a href="/lt/The_Urantia_Book/104#p4_25">UK 104:4.25</a>.  <i>Dievas yra viskas ir visame kame</i>: <a href="/lt/The_Urantia_Book/56#p9_14">UK 56:9.14</a>.  <i>Dievas yra viskas ir visuose</i>: <a href="/lt/The_Urantia_Book/3#p1_2">UK 3:1.2</a>. </li>
</ol>
</div>
