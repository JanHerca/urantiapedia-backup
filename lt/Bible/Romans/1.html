<!--
title: Laiškas romiečiams - Skyrius 1
description: 
published: true
date: 2023-11-8T21:52:7Z
tags: bible, bible—romans
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td>
        </td>
        <td>
        <a href="/lt/Bible/Romans/Index">
          <span class="mdi mdi-book-open-variant"></span><span class="pl-2">Indeksas</span>
        </a>
        </td>
        <td>
        <a href="/lt/Bible/Romans/2">
          <span class="pr-2">Laiškas romiečiams - Skyrius 2</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Paulius, Jėzaus Kristaus tarnas, pašauktas apaštalu, išrinktas skelbti Dievo Evangeliją, </p>
<p id="v2"><sup><small>2</small></sup>  kurią Jis iš anksto pažadėjo per savo pranašus Šventuosiuose Raštuose, </p>
<p id="v3"><sup><small>3</small></sup>  apie Jo Sūnų, kūnu kilusį iš Dovydo palikuonių, </p>
<p id="v4"><sup><small>4</small></sup>  šventumo Dvasia per prisikėlimą iš numirusių pristatytą galingu Dievo Sūnumi,­Jėzų Kristų, mūsų Viešpatį. </p>
<p id="v5"><sup><small>5</small></sup>  Per Jį gavome malonę ir apaštalystę, kad Jo vardu padarytume klusnias tikėjimui visas tautas, </p>
<p id="v6"><sup><small>6</small></sup>  iš kurių ir jūs esate Jėzaus Kristaus pašaukti. </p>
<p id="v7"><sup><small>7</small></sup>  Visiems Dievo numylėtiesiems, esantiems Romoje, pašauktiesiems šventiesiems: tebūna jums malonė bei ramybė nuo mūsų Dievo Tėvo ir Viešpaties Jėzaus Kristaus! <sup id="cite1"><a href="#fn1">[1]</a></sup></p>
<p id="v8"><sup><small>8</small></sup>  Pirmiausia dėkoju savo Dievui per Jėzų Kristų už jus visus, nes visame pasaulyje kalbama apie jūsų tikėjimą. </p>
<p id="v9"><sup><small>9</small></sup>  Man liudytojas Dievas, kuriam tarnauju dvasia, skelbdamas Jo Sūnaus Evangeliją, jog be paliovos jus prisimenu savo maldose, </p>
<p id="v10"><sup><small>10</small></sup>  prašydamas, kad Dievo valia man pavyktų kaip nors atvykti pas jus. </p>
<p id="v11"><sup><small>11</small></sup>  Trokštu jus pamatyti, kad galėčiau perduoti šiek tiek dvasinių dovanų jums sustiprinti, </p>
<p id="v12"><sup><small>12</small></sup>  tai yra drauge pasiguosti bendru jūsų ir mano tikėjimu. </p>
<p id="v13"><sup><small>13</small></sup>  Noriu, broliai, kad žinotumėte, jog ne kartą ketinau atvykti pas jus,­bet iki šiol vis pasitaikydavo kliūčių,­kad ir tarp jūsų turėčiau šiek tiek vaisių kaip ir tarp kitų pagonių. </p>
<p id="v14"><sup><small>14</small></sup>  Juk aš skolingas graikams ir barbarams, mokytiems ir nemokytiems. </p>
<p id="v15"><sup><small>15</small></sup>  Štai kodėl mano širdį traukia ir jums Romoje skelbti Evangeliją. </p>
<p id="v16"><sup><small>16</small></sup>  Aš nesigėdiju Evangelijos, nes ji yra Dievo jėga išgelbėti kiekvienam, kuris tiki, pirma žydui, paskui graikui. <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v17"><sup><small>17</small></sup>  Joje apsireiškia Dievo teisumas iš tikėjimo į tikėjimą, kaip parašyta: “Teisusis gyvens tikėjimu”. <sup id="cite4"><a href="#fn4">[4]</a></sup></p>
<p id="v18"><sup><small>18</small></sup>  Dievo rūstybė apsireiškia iš dangaus už visokią žmonių bedievystę ir neteisybę, kai teisybę jie užgniaužia neteisumu. </p>
<p id="v19"><sup><small>19</small></sup>  Juk tai, kas gali būti žinoma apie Dievą, jiems aišku, nes Dievas jiems tai apreiškė. </p>
<p id="v20"><sup><small>20</small></sup>  Jo neregimosios ypatybės­Jo amžinoji galybė ir dievystė­nuo pat pasaulio sukūrimo aiškiai suvokiamos iš Jo kūrinių, todėl jie nepateisinami. <sup id="cite5"><a href="#fn5">[5]</a></sup></p>
<p id="v21"><sup><small>21</small></sup>  Pažinę Dievą, jie negarbino Jo kaip Dievo ir Jam nedėkojo, bet tuščiai mąstydami paklydo, ir neišmani jų širdis aptemo. </p>
<p id="v22"><sup><small>22</small></sup>  Vadindami save išmintingais, tapo kvaili. </p>
<p id="v23"><sup><small>23</small></sup>  Jie išmainė nenykstančiojo Dievo šlovę į nykstančius žmogaus, paukščių, keturkojų bei šliužų atvaizdus. </p>
<p id="v24"><sup><small>24</small></sup>  Todėl Dievas per jų širdies geidulius atidavė juos neskaistumui, kad jie patys terštų savo kūnus. </p>
<p id="v25"><sup><small>25</small></sup>  Jie Dievo tiesą iškeitė į melą ir garbino kūrinius bei tarnavo jiems, o ne Kūrėjui, kuris palaimintas per amžius. Amen! </p>
<p id="v26"><sup><small>26</small></sup>  Todėl Dievas paliko juos gėdingų aistrų valiai. Jų moterys prigimtinius santykius pakeitė priešingais prigimčiai. </p>
<p id="v27"><sup><small>27</small></sup>  Panašiai ir vyrai, pametę prigimtinius santykius su moterimis, užsigeidė vienas kito, ištvirkavo vyrai su vyrais, ir gaudavo už savo paklydimą vertą atpildą. </p>
<p id="v28"><sup><small>28</small></sup>  Kadangi jie nesirūpino pažinti Dievą, tai Dievas leido jiems vadovautis netikusiu išmanymu ir daryti, kas nepridera. </p>
<p id="v29"><sup><small>29</small></sup>  Todėl jie pilni visokio neteisumo, netyrumo, piktybių, godulystės ir piktumo, pilni pavydo, žudynių, nesantaikos, klastingumo, paniekos, apkalbų. </p>
<p id="v30"><sup><small>30</small></sup>  Tai šmeižikai, nekenčiantys Dievo, akiplėšos, išpuikėliai, pagyrūnai, išradingi piktadariai, neklausantys tėvų, </p>
<p id="v31"><sup><small>31</small></sup>  neprotingi, nepatikimi, nemylintys, neatlaidūs, negailestingi. </p>
<p id="v32"><sup><small>32</small></sup>  Nors jie žino teisingą Dievo nuosprendį, kad visa tai darantys verti mirties, jie ne tik patys taip daro, bet ir palaiko taip darančius. </p>
<br/>
<figure class="table chapter-navigator">
  <table>
    <tbody>
      <tr>
        <td>
        </td>
        <td>
        <a href="/lt/Bible/Romans/Index">
          <span class="mdi mdi-book-open-variant"></span><span class="pl-2">Indeksas</span>
        </a>
        </td>
        <td>
        <a href="/lt/Bible/Romans/2">
          <span class="pr-2">Laiškas romiečiams - Skyrius 2</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 1:7 <i>Dievą vadinti „Tėve mūsų“</i>: <a href="/lt/The_Urantia_Book/1#p1_5">UK 1:1.5</a>.  <i>Tėvo ir vaiko santykiai</i>: <a href="/lt/The_Urantia_Book/131#p10_6">UK 131:10.6</a>.  <i>Dievą vadinti „Tėve mūsų“</i>: <a href="/lt/The_Urantia_Book/1#p1_1">UK 1:1.1</a>.  <i>Dievas yra mūsų Tėvas</i>: <a href="/lt/The_Urantia_Book/141#p4_2">UK 141:4.2</a>.  <i>Dievas: mylintis visų žmonių Tėvas</i>: <a href="/lt/The_Urantia_Book/194#p4_6">UK 194:4.6</a>.  <i>Tėvo ir vaiko santykiai</i>: <a href="/lt/The_Urantia_Book/131#p10_8">UK 131:10.8</a>.  <i>Dievas yra mūsų Tėvas</i>: <a href="/lt/The_Urantia_Book/149#p6_8">UK 149:6.8</a>.  <i>Dievas yra MANO TĖVE</i>: <a href="/lt/The_Urantia_Book/131#p10_5">UK 131:10.5</a>. </li>
  <li id="fn2"><a href="#cite2">↑</a> 1:16 <i>Pirmiausia žydai, paskui pagonys</i>: <a href="/lt/The_Urantia_Book/140#p9_3">UK 140:9.3</a>. </li>
  <li id="fn3"><a href="#cite3">↑</a> 1:16-17 <i>Išganymo Evangelija</i>: <a href="/lt/The_Urantia_Book/190#p4_1">UK 190:4.1</a>.  <i>Dievo Išganymo Evangelija</i>: <a href="/lt/The_Urantia_Book/190#p5_4">UK 190:5.4</a>. </li>
  <li id="fn4"><a href="#cite4">↑</a> 1:17 <i>Tikėjimas yra įėjimo kaina</i>: <a href="/lt/The_Urantia_Book/137#p8_17">UK 137:8.17</a>.  <i>Tikėjimas patenka pro duris</i>: <a href="/lt/The_Urantia_Book/140#p1_4">UK 140:1.4</a>.  <i>Tikėjimas išsklaido neviltį</i>: <a href="/lt/The_Urantia_Book/102#p0_2">UK 102:0.2</a>. </li>
  <li id="fn5"><a href="#cite5">↑</a> 1:20 <i>Amžinasis Dievas</i>: <a href="/lt/The_Urantia_Book/0#p3_2">UK 0:3.2</a>.  <i>Jis nemirtingas, amžinas</i>: <a href="/lt/The_Urantia_Book/2#p1_2">UK 2:1.2</a>.  <i>Nematomas iš dalies suprastas</i>: <a href="/lt/The_Urantia_Book/1#p5_3">UK 1:5.3</a>. </li>
</ol>
</div>
