<!--
title: Laiškas romiečiams - Skyrius 6
description: 
published: true
date: 2022-9-13T21:36:44Z
tags: 
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Romans/5">Laiškas romiečiams - Skyrius 5</a></td>
        <td><a href="/lt/Bible/Romans/Index">Indeksas</a></td>
        <td><a href="/lt/Bible/Romans/7">Laiškas romiečiams - Skyrius 7</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Ką gi sakysime? Gal mums pasilikti nuodėmėje, kad gausėtų malonė? </p>
<p id="v2"><sup><small>2</small></sup>  Jokiu būdu! Mirę nuodėmei, kaipgi gyvensime joje? </p>
<p id="v3"><sup><small>3</small></sup>  Argi nežinote, jog mes, pakrikštyti Jėzuje Kristuje, buvome pakrikštyti Jo mirtyje? </p>
<p id="v4"><sup><small>4</small></sup>  Taigi krikštu mes esame kartu su Juo palaidoti mirtyje, kad kaip Kristus buvo prikeltas iš numirusių Tėvo šlove, taip ir mes gyventume naują gyvenimą. </p>
<p id="v5"><sup><small>5</small></sup>  Jei esame suaugę su Jo mirties paveikslu, būsime suaugę ir su prisikėlimo, </p>
<p id="v6"><sup><small>6</small></sup>  žinodami, jog mūsų senasis žmogus buvo nukryžiuotas kartu su Juo, kad būtų sunaikintas nuodėmės kūnas ir kad mes daugiau nebevergautume nuodėmei. <sup id="cite1"><a href="#fn1">[1]</a></sup></p>
<p id="v7"><sup><small>7</small></sup>  Juk kas miręs, tas išlaisvintas iš nuodėmės. </p>
<p id="v8"><sup><small>8</small></sup>  Jeigu esame mirę su Kristumi, tikime, kad ir gyvensime su Juo. </p>
<p id="v9"><sup><small>9</small></sup>  Žinome, kad, prisikėlęs iš numirusių, Kristus daugiau nebemiršta; mirtis jau nebeturi Jam galios. </p>
<p id="v10"><sup><small>10</small></sup>  Kad Jis mirė, tai mirė nuodėmei kartą visiems laikams, o kad gyvena­gyvena Dievui. </p>
<p id="v11"><sup><small>11</small></sup>  Taip ir jūs laikykite save mirusiais nuodėmei, o gyvais Dievui Kristuje Jėzuje, mūsų Viešpatyje. </p>
<p id="v12"><sup><small>12</small></sup>  Todėl neleiskite nuodėmei viešpatauti jūsų mirtingame kūne, kad nepasiduotumėte jo geiduliams. </p>
<p id="v13"><sup><small>13</small></sup>  Neduokite nuodėmei savo kūno narių kaip neteisumo ginklų, bet paveskite save Dievui, kaip iš numirusiųjų atgijusius, ir savo narius Jam­kaip teisumo ginklus. </p>
<p id="v14"><sup><small>14</small></sup>  Nuodėmė neturi jums viešpatauti: jūs ne įstatymo, bet malonės valdžioje. </p>
<p id="v15"><sup><small>15</small></sup>  Tai ką? Gal darysime nuodėmes, jei esame ne įstatymo, bet malonės valdžioje? Jokiu būdu! </p>
<p id="v16"><sup><small>16</small></sup>  Argi nežinote, kad pasiduodami kam nors vergauti, jūs iš tiesų tampate vergais to, kuriam paklūstate: ar tai būtų nuodėmė, vedanti į mirtį, ar paklusnumas, vedantis į teisumą. </p>
<p id="v17"><sup><small>17</small></sup>  Bet ačiū Dievui, kad, nors buvote nuodėmės vergais, jūs iš širdies paklusote tam mokymo pavyzdžiui, kuriam buvote pavesti; </p>
<p id="v18"><sup><small>18</small></sup>  ir, išlaisvinti iš nuodėmės, tapote teisumo tarnais. </p>
<p id="v19"><sup><small>19</small></sup>  Kalbu grynai žmogiškai dėl jūsų kūniško silpnumo. Kaip buvote atidavę savo kūno narius vergauti netyrumui ir nedorybei, kad elgtumėtės nedorai, taip pat atiduokite savo narius vergauti teisumui, kad taptumėte šventi. </p>
<p id="v20"><sup><small>20</small></sup>  Būdami nuodėmės vergai, jūs buvote nepriklausomi nuo teisumo. </p>
<p id="v21"><sup><small>21</small></sup>  Bet kokį vaisių turėjote tuomet iš to, ko dabar gėdijatės? Juk tų dalykų galas­mirtis. </p>
<p id="v22"><sup><small>22</small></sup>  O dabar, išlaisvinti iš nuodėmės ir tapę Dievo tarnais, turite kaip vaisių­šventumą, ir kaip baigtį­amžinąjį gyvenimą. <sup id="cite2"><a href="#fn2">[2]</a></sup></p>
<p id="v23"><sup><small>23</small></sup>  Atpildas už nuodėmę­mirtis, o Dievo dovana­amžinasis gyvenimas per Jėzų Kristų, mūsų Viešpatį. <sup id="cite3"><a href="#fn3">[3]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Romans/5">Laiškas romiečiams - Skyrius 5</a></td>
        <td><a href="/lt/Bible/Romans/Index">Indeksas</a></td>
        <td><a href="/lt/Bible/Romans/7">Laiškas romiečiams - Skyrius 7</a></td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 6:6 <i>Aukštesnės ir žemesnės prigimties</i>: <a href="/lt/The_Urantia_Book/103#p2_9">UK 103:2.9</a>. </li>
  <li id="fn2"><a href="#cite2">↑</a> 6:22-23 <i>Amžinojo gyvenimo viltis</i>: <a href="/lt/The_Urantia_Book/170#p2_2">UK 170:2.2</a>.  <i>Kas tiki, niekada nemiršta</i>: <a href="/lt/The_Urantia_Book/168#p0_7">UK 168:0.7</a>.  <i>Tikėk tiesa, turėk amžinąjį gyvenimą</i>: <a href="/lt/The_Urantia_Book/157#p6_10">UK 157:6.10</a>.  <i>Amžinasis / amžinasis gyvenimas</i>: <a href="/lt/The_Urantia_Book/170#p2_20">UK 170:2.20</a>.  <i>Amžinasis / amžinasis gyvenimas</i>: <a href="/lt/The_Urantia_Book/181#p2_11">UK 181:2.11</a>.  <i>Tikintieji gyvena amžinai</i>: <a href="/lt/The_Urantia_Book/190#p5_4">UK 190:5.4</a>.  <i>Amžinasis gyvenimas</i>: <a href="/lt/The_Urantia_Book/162#p2_7">UK 162:2.7</a>.  <i>Tikintieji niekada nemiršta</i>: <a href="/lt/The_Urantia_Book/162#p7_5">UK 162:7.5</a>.  <i>Gyvenimas po mirties</i>: <a href="/lt/The_Urantia_Book/121#p5_11">UK 121:5.11</a>.  <i>Amžinasis gyvenimas</i>: <a href="/lt/The_Urantia_Book/146#p3_7">UK 146:3.7</a>.  <i>Gyvenk amžinai</i>: <a href="/lt/The_Urantia_Book/27#p1_5">UK 27:1.5</a>.  <i>Amžinojo gyvenimo davėjas</i>: <a href="/lt/The_Urantia_Book/128#p1_10">UK 128:1.10</a>.  <i>Amžinasis gyvenimas</i>: <a href="/lt/The_Urantia_Book/101#p6_8">UK 101:6.8</a>.  <i>Tikėjimo sūnūs niekada nemiršta</i>: <a href="/lt/The_Urantia_Book/193#p1_2">UK 193:1.2</a>.  <i>Amžinasis gyvenimas</i>: <a href="/lt/The_Urantia_Book/2#p2_1">UK 2:2.1</a>.  <i>Amžinas gyvenimas</i>: <a href="/lt/The_Urantia_Book/3#p0_1">UK 3:0.1</a>.  <i>Tikintieji turi amžinąjį gyvenimą</i>: <a href="/lt/The_Urantia_Book/153#p2_11">UK 153:2.11</a>. </li>
  <li id="fn3"><a href="#cite3">↑</a> 6:23 <i>Aš esu išgyvenimo paslaptis</i>: <a href="/lt/The_Urantia_Book/182#p1_10">UK 182:1.10</a>.  <i>Išgyvenimas yra dovana</i>: <a href="/lt/The_Urantia_Book/110#p2_2">UK 110:2.2</a>.  <i>2 dalis: Dovana artimas draugas</i>: <a href="/lt/The_Urantia_Book/3#p1_4">UK 3:1.4</a>.  <i>Nuodėmės atlyginimas yra mirtis</i>: <a href="/lt/The_Urantia_Book/46#p8_4">UK 46:8.4</a>.  <i>Mirtis ir nuodėmė</i>: <a href="/lt/The_Urantia_Book/89#p2_2">UK 89:2.2</a>.  <i>Gyvenimo dovana</i>: <a href="/lt/The_Urantia_Book/1#p1_4">UK 1:1.4</a>.  <i>Nuodėmės atlyginimas yra mirtis</i>: <a href="/lt/The_Urantia_Book/53#p9_8">UK 53:9.8</a>. </li>
</ol>
</div>
