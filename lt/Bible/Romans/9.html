<!--
title: Laiškas romiečiams - Skyrius 9
description: 
published: true
date: 2023-11-8T21:52:7Z
tags: bible, bible—romans
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/lt/Bible/Romans/8">
          <span class="mdi mdi-arrow-left-drop-circle"></span><span class="pl-2">Laiškas romiečiams - Skyrius 8</span>
        </a>
        </td>
        <td>
        <a href="/lt/Bible/Romans/Index">
          <span class="mdi mdi-book-open-variant"></span><span class="pl-2">Indeksas</span>
        </a>
        </td>
        <td>
        <a href="/lt/Bible/Romans/10">
          <span class="pr-2">Laiškas romiečiams - Skyrius 10</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Sakau tiesą Kristuje, nemeluoju,­tai liudija ir mano sąžinė Šventojoje Dvasioje, </p>
<p id="v2"><sup><small>2</small></sup>  kad man labai sunku ir nuolat liūdi mano širdis. </p>
<p id="v3"><sup><small>3</small></sup>  Man mieliau būtų pačiam būti prakeiktam ir atskirtam nuo Kristaus vietoj savo brolių, tautiečių pagal kūną, </p>
<p id="v4"><sup><small>4</small></sup>  kurie yra izraelitai, turintys įsūnystę, šlovę, sandoras, įstatymą, tarnavimą Dievui ir pažadus. </p>
<p id="v5"><sup><small>5</small></sup>  Iš jų­tėvai, ir iš jų kūno atžvilgiu yra kilęs Kristus­visiems viešpataujantis Dievas, palaimintas per amžius. Amen! </p>
<p id="v6"><sup><small>6</small></sup>  Netiesa, kad gali neišsipildyti Dievo žodis. Ne visi, kilę iš Izraelio, priklauso Izraeliui. </p>
<p id="v7"><sup><small>7</small></sup>  Ir ne visi Abraomo palikuonys yra jo vaikai, bet kaip pasakyta: “Iš Izaoko tau bus pašaukti palikuonys”. </p>
<p id="v8"><sup><small>8</small></sup>  Tai reiškia, kad ne vaikai pagal kūną yra Dievo vaikai, bet vaikai pagal pažadą laikomi palikuonimis. </p>
<p id="v9"><sup><small>9</small></sup>  O pažado žodis toks: “Apie tą laiką Aš ateisiu, ir Sara turės sūnų”. </p>
<p id="v10"><sup><small>10</small></sup>  Ir ne tik tai, bet taip pat ir Rebekai, pradėjusiai iš vieno, mūsų tėvo Izaoko </p>
<p id="v11"><sup><small>11</small></sup>  (dar jos dvyniams negimus ir jiems dar nepadarius nei gero, nei blogo,­kad Dievo nutarimas įvyktų pagal pasirinkimą, ne dėl darbų, bet šaukiančiojo valia), </p>
<p id="v12"><sup><small>12</small></sup>  buvo pasakyta: “Vyresnysis tarnaus jaunesniajam”, </p>
<p id="v13"><sup><small>13</small></sup>  kaip ir parašyta: “Jokūbą pamilau, o Ezavo nekenčiau”. </p>
<p id="v14"><sup><small>14</small></sup>  Ką gi pasakysime? Gal Dievas neteisingai daro? Jokiu būdu! </p>
<p id="v15"><sup><small>15</small></sup>  Jis Mozei kalba: “Aš pasigailėsiu to, kurio norėsiu pasigailėti, ir būsiu gailestingas tam, kuriam norėsiu gailestingas būti”. </p>
<p id="v16"><sup><small>16</small></sup>  Taigi viskas priklauso ne nuo to, kuris trokšta ar kuris bėga, bet nuo gailestingojo Dievo. </p>
<p id="v17"><sup><small>17</small></sup>  Juk Raštas faraonui sako: “Aš iškėliau tave, kad parodyčiau savo jėgą tau ir kad mano vardas būtų skelbiamas visoje žemėje”. </p>
<p id="v18"><sup><small>18</small></sup>  Vadinasi, ko Jis nori, to pasigaili, ir kurį nori, tą užkietina. </p>
<p id="v19"><sup><small>19</small></sup>  Gal man pasakysi: “O už ką tada Jis kaltina? Kas gi galėtų atsispirti Jo valiai?” </p>
<p id="v20"><sup><small>20</small></sup>  Ak, žmogau! Kas gi, tiesą sakant, tu toks esi, kad drįsti prieštarauti Dievui? Argi dirbinys klausia meistro: “Kodėl mane tokį padarei?” </p>
<p id="v21"><sup><small>21</small></sup>  Ar puodžius neturi galios moliui, kad iš to paties minkalo pagamintų vieną indą garbingam panaudojimui, o kitą negarbingam? </p>
<p id="v22"><sup><small>22</small></sup>  O jeigu Dievas, norėdamas parodyti savo rūstybę ir apreikšti savo jėgą, didžiu kantrumu pakentė pražūčiai nužiestus rūstybės indus, </p>
<p id="v23"><sup><small>23</small></sup>  kad apreikštų ir savo šlovės turtus gailestingumo indams, kuriuos iš anksto paruošė šlovei,­ </p>
<p id="v24"><sup><small>24</small></sup>  ir mus pašaukė ne tik iš žydų, bet ir iš pagonių? <sup id="cite1"><a href="#fn1">[1]</a></sup></p>
<p id="v25"><sup><small>25</small></sup>  Jis kalba per Ozėją: “Ne savo tautą pavadinsiu savąja tauta ir nemylimą­mylima. </p>
<p id="v26"><sup><small>26</small></sup>  Ir toje vietoje, kur jiems buvo sakyta: ‘Jūs ne manoji tauta’, ten jie bus vadinami gyvojo Dievo vaikais”. <sup id="cite2"><a href="#fn2">[2]</a></sup></p>
<p id="v27"><sup><small>27</small></sup>  O Izaijas šaukia apie Izraelį: “Nors Izraelio vaikų skaičius būtų kaip jūros smiltys, tik likutis bus išgelbėtas. </p>
<p id="v28"><sup><small>28</small></sup>  Nes Jis pabaigs darbą, greitai įvykdydamas teisumą, skubiai Viešpats atliks darbą žemėje”. </p>
<p id="v29"><sup><small>29</small></sup>  Izaijas nusakė iš anksto: “Jei kareivijų Viešpats nebūtų mums palikuonių palikęs, būtume tapę kaip Sodoma, būtume į Gomorą panašūs”. </p>
<p id="v30"><sup><small>30</small></sup>  Tai ką gi pasakysime? Kad pagonys, kurie neieškojo teisumo, gavo teisumą, būtent teisumą iš tikėjimo. </p>
<p id="v31"><sup><small>31</small></sup>  O Izraelis, ieškojęs teisumo įstatyme, nepasiekė teisumo įstatymo. </p>
<p id="v32"><sup><small>32</small></sup>  Kodėl? Todėl, kad ieškojo jo ne tikėjimu, bet įstatymo darbais. Jie užkliuvo už suklupimo akmens, </p>
<p id="v33"><sup><small>33</small></sup>  kaip parašyta: “Štai dedu Sione suklupimo akmenį, papiktinimo uolą; bet kas Juo tiki, nebus sugėdintas”. <sup id="cite3"><a href="#fn3">[3]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/lt/Bible/Romans/8">
          <span class="mdi mdi-arrow-left-drop-circle"></span><span class="pl-2">Laiškas romiečiams - Skyrius 8</span>
        </a>
        </td>
        <td>
        <a href="/lt/Bible/Romans/Index">
          <span class="mdi mdi-book-open-variant"></span><span class="pl-2">Indeksas</span>
        </a>
        </td>
        <td>
        <a href="/lt/Bible/Romans/10">
          <span class="pr-2">Laiškas romiečiams - Skyrius 10</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 9:24 <i>Ne žydų ar pagonių Dievas</i>: <a href="/lt/The_Urantia_Book/140#p1_2">UK 140:1.2</a>.  <i>Nei žydas, nei pagonis</i>: <a href="/lt/The_Urantia_Book/137#p8_11">UK 137:8.11</a>. </li>
  <li id="fn2"><a href="#cite2">↑</a> 9:26 <i>Mes esame Dievo vaikai</i>: <a href="/lt/The_Urantia_Book/141#p4_2">UK 141:4.2</a>.  <i>Mes esame Dievo vaikai</i>: <a href="/lt/The_Urantia_Book/5#p4_8">UK 5:4.8</a>.  <i>Gyvojo Dievo sūnūs</i>: <a href="/lt/The_Urantia_Book/140#p3_16">UK 140:3.16</a>.  <i>Tikėjimas-Dievo sūnūs</i>: <a href="/lt/The_Urantia_Book/141#p2_2">UK 141:2.2</a>.  <i>Išlaisvinti Dievo sūnūs</i>: <a href="/lt/The_Urantia_Book/143#p2_7">UK 143:2.7</a>.  <i>Tikėjimas Dievo sūnūs</i>: <a href="/lt/The_Urantia_Book/40#p6_1">UK 40:6.1</a>.  <i>Dievo vaikai</i>: <a href="/lt/The_Urantia_Book/170#p2_20">UK 170:2.20</a>.  <i>Dievo sūnūs</i>: <a href="/lt/The_Urantia_Book/34#p6_10">UK 34:6.10</a>.  <i>Išlaisvinti Dievo sūnūs</i>: <a href="/lt/The_Urantia_Book/170#p2_20">UK 170:2.20</a>.  <i>Tikintieji yra Dievo sūnūs</i>: <a href="/lt/The_Urantia_Book/180#p1_6">UK 180:1.6</a>.  <i>Gyvojo Dievo tikėjimo vaikai</i>: <a href="/lt/The_Urantia_Book/142#p1_1">UK 142:1.1</a>.  <i>Gyvojo Dievo sūnūs</i>: <a href="/lt/The_Urantia_Book/149#p2_10">UK 149:2.10</a>.  <i>Tėvo ir vaiko santykiai</i>: <a href="/lt/The_Urantia_Book/131#p10_8">UK 131:10.8</a>.  <i>Mes esame Dievo vaikai</i>: <a href="/lt/The_Urantia_Book/131#p10_2">UK 131:10.2</a>.  <i>Visi yra Dievo vaikai</i>: <a href="/lt/The_Urantia_Book/99#p5_5">UK 99:5.5</a>.  <i>Mes esame Jo sūnūs</i>: <a href="/lt/The_Urantia_Book/149#p6_8">UK 149:6.8</a>.  <i>Dievo sūnų brolija</i>: <a href="/lt/The_Urantia_Book/153#p2_4">UK 153:2.4</a>.  <i>Mes esame Dievo sūnūs žemėje</i>: <a href="/lt/The_Urantia_Book/193#p0_5">UK 193:0.5</a>.  <i>Dievo palikuonis</i>: <a href="/lt/The_Urantia_Book/1#p3_1">UK 1:3.1</a>.  <i>Jūs esate Dievo sūnūs žemėje</i>: <a href="/lt/The_Urantia_Book/193#p0_3">UK 193:0.3</a>.  <i>Kiekvienas vaikas yra Dievo sūnus</i>: <a href="/lt/The_Urantia_Book/196#p0_2">UK 196:0.2</a>.  <i>Visi žmonės yra Dievo sūnūs</i>: <a href="/lt/The_Urantia_Book/193#p1_2">UK 193:1.2</a>.  <i>Dievo sūnūs</i>: <a href="/lt/The_Urantia_Book/8#p6_4">UK 8:6.4</a>.  <i>Visi žmonės yra Dievo sūnūs</i>: <a href="/lt/The_Urantia_Book/190#p5_4">UK 190:5.4</a>.  <i>Tėvo ir vaiko santykiai</i>: <a href="/lt/The_Urantia_Book/131#p10_6">UK 131:10.6</a>.  <i>Tikintieji, Dievo sūnūs</i>: <a href="/lt/The_Urantia_Book/181#p2_12">UK 181:2.12</a>.  <i>Išgelbėti Dievo sūnūs</i>: <a href="/lt/The_Urantia_Book/170#p2_8">UK 170:2.8</a>.  <i>Gyvojo Dievo vaikai</i>: <a href="/lt/The_Urantia_Book/142#p5_2">UK 142:5.2</a>.  <i>Tikintieji yra Dievo sūnūs</i>: <a href="/lt/The_Urantia_Book/181#p2_14">UK 181:2.14</a>.  <i>Mes esame Dievo sūnūs</i>: <a href="/lt/The_Urantia_Book/2#p5_4">UK 2:5.4</a>.  <i>Gyvojo Dievo vaikai</i>: <a href="/lt/The_Urantia_Book/140#p1_6">UK 140:1.6</a>.  <i>Sūnystės evangelija</i>: <a href="/lt/The_Urantia_Book/190#p3_1">UK 190:3.1</a>. </li>
  <li id="fn3"><a href="#cite3">↑</a> 9:33 <i>Kas nori, gali ateiti</i>: <a href="/lt/The_Urantia_Book/166#p3_7">UK 166:3.7</a>.  <i>Kas nori, gali ateiti</i>: <a href="/lt/The_Urantia_Book/2#p5_2">UK 2:5.2</a>.  <i>Kas nori, gali ateiti</i>: <a href="/lt/The_Urantia_Book/100#p7_6">UK 100:7.6</a>.  <i>Kas nori, gali ateiti</i>: <a href="/lt/The_Urantia_Book/165#p3_8">UK 165:3.8</a>.  <i>Kas nori, gali ateiti</i>: <a href="/lt/The_Urantia_Book/32#p5_8">UK 32:5.8</a>.  <i>Kas nori, gali ateiti</i>: <a href="/lt/The_Urantia_Book/139#p12_7">UK 139:12.7</a>.  <i>Kas nori, yra išgelbėtas</i>: <a href="/lt/The_Urantia_Book/131#p10_7">UK 131:10.7</a>. </li>
</ol>
</div>
