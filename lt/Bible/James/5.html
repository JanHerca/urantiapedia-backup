<!--
title: Jokūbo laiškas - Skyrius 5
description: 
published: true
date: 2022-9-13T21:36:44Z
tags: 
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/James/4">Jokūbo laiškas - Skyrius 4</a></td>
        <td><a href="/lt/Bible/James/Index">Indeksas</a></td>
        <td> </td>
      </tr>
    </tbody>
  </table>
</figure>
<p id="v1"><sup><small>1</small></sup>  Nagi dabar jūs, turtuoliai, verkite ir raudokite dėl jums artėjančių negandų! </p>
<p id="v2"><sup><small>2</small></sup>  Jūsų turtai supuvę ir jūsų drabužiai kandžių sukapoti. </p>
<p id="v3"><sup><small>3</small></sup>  Jūsų auksas ir sidabras surūdijo, ir jų rūdys prieš jus liudys ir ės jūsų kūnus kaip ugnis. Jūs susikrovėte turtų paskutinėmis dienomis. </p>
<p id="v4"><sup><small>4</small></sup>  Štai šaukia jūsų laukus nuvaliusių darbininkų užmokestis, kurį jūs nusukote, ir pjovėjų šauksmai pasiekė kareivijų Viešpaties ausis. </p>
<p id="v5"><sup><small>5</small></sup>  Jūs gašliai gyvenote žemėje ir mėgavotės; jūs nupenėjote savo širdis tarsi skerdimo dienai. </p>
<p id="v6"><sup><small>6</small></sup>  Jūs pasmerkėte ir nužudėte teisųjį: jis jums nesipriešina. </p>
<p id="v7"><sup><small>7</small></sup>  Tad būkite kantrūs, broliai, iki Viešpaties atėjimo. Antai žemdirbys ilgai ir kantriai laukia brangaus žemės vaisiaus, kol šis gauna ankstyvojo ir vėlyvojo lietaus. </p>
<p id="v8"><sup><small>8</small></sup>  Ir jūs būkite kantrūs, sustiprinkite savo širdis, nes Viešpaties atėjimas arti. </p>
<p id="v9"><sup><small>9</small></sup>  Nemurmėkite, broliai, vieni prieš kitus, kad nebūtumėte teisiami. Štai teisėjas jau stovi prie durų. </p>
<p id="v10"><sup><small>10</small></sup>  Imkite, broliai, kentėjimo ir ištvermės pavyzdžiu pranašus, kurie kalbėjo Viešpaties vardu. </p>
<p id="v11"><sup><small>11</small></sup>  Štai mes laikome palaimintais ištvėrusius. Jūs girdėjote apie Jobo ištvermę ir matėte, kokia buvo jam Viešpaties skirta pabaiga, nes Viešpats kupinas užuojautos ir gailestingumo. </p>
<p id="v12"><sup><small>12</small></sup>  Bet pirmiausia, mano broliai, neprisiekite nei dangumi, nei žeme, nei kitokia priesaika. Tebūnie jūsų “taip”­ taip ir jūsų “ne”­ ne, kad nepakliūtumėte į teismą. </p>
<p id="v13"><sup><small>13</small></sup>  Kenčia kas iš jūsų? Tesimeldžia. Kas nors džiaugiasi? Tegul gieda psalmes. </p>
<p id="v14"><sup><small>14</small></sup>  Kas nors pas jus serga? Tepasikviečia bažnyčios vyresniuosius, ir jie tesimeldžia už jį, patepdami aliejumi Viešpaties vardu. <sup id="cite1"><a href="#fn1">[1]</a></sup></p>
<p id="v15"><sup><small>15</small></sup>  Ir tikėjimo malda išgelbės ligonį, ir Viešpats jį pakels, o jeigu jis būtų nusidėjęs, jam bus atleista. <sup id="cite2"><a href="#fn2">[2]</a></sup></p>
<p id="v16"><sup><small>16</small></sup>  Išpažinkite vieni kitiems savo nusižengimus ir melskitės vieni už kitus, kad būtumėte išgydyti. Daug pajėgia veiksminga, karšta teisiojo malda. <sup id="cite3"><a href="#fn3">[3]</a></sup></p>
<p id="v17"><sup><small>17</small></sup>  Elijas buvo toks pat žmogus kaip ir mes. Jis meldė, kad nelytų, ir nelijo žemėje trejus metus ir šešis mėnesius; </p>
<p id="v18"><sup><small>18</small></sup>  ir jis vėl meldė, ir dangus davė lietaus, o žemė užaugino savo vaisių. </p>
<p id="v19"><sup><small>19</small></sup>  Mano broliai, jeigu kas iš jūsų nuklystų nuo tiesos ir kas nors jį atverstų,­ </p>
<p id="v20"><sup><small>20</small></sup>  težino, kad, sugrąžindamas nusidėjėlį iš jo klystkelio, išgelbės sielą nuo mirties ir uždengs daugybę nuodėmių. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/James/4">Jokūbo laiškas - Skyrius 4</a></td>
        <td><a href="/lt/Bible/James/Index">Indeksas</a></td>
        <td> </td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 5:14 <i>Ligonių patepimas aliejumi</i>: <a href="/lt/The_Urantia_Book/150#p0_2">UK 150:0.2</a>. </li>
  <li id="fn2"><a href="#cite2">↑</a> 5:15-16 <i>Dvasios ilgesiai</i>: <a href="/lt/The_Urantia_Book/168#p4_12">UK 168:4.12</a>. </li>
  <li id="fn3"><a href="#cite3">↑</a> 5:16 <i>Teisingo žmogaus malda</i>: <a href="/lt/The_Urantia_Book/89#p8_7">UK 89:8.7</a>.  <i>Jei išpažįsta nuodėmes, jos atleidžiamos</i>: <a href="/lt/The_Urantia_Book/156#p2_7">UK 156:2.7</a>. </li>
</ol>
</div>
