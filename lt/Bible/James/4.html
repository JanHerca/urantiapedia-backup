<!--
title: Jokūbo laiškas - Skyrius 4
description: 
published: true
date: 2022-10-7T19:22:50Z
tags: bible, bible—james
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/James/3">Jokūbo laiškas - Skyrius 3</a></td>
        <td><a href="/lt/Bible/James/Index">Indeksas</a></td>
        <td><a href="/lt/Bible/James/5">Jokūbo laiškas - Skyrius 5</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Iš kur tarp jūsų atsiranda karai ir kivirčai? Ar ne iš jūsų užgaidų, kurios nerimsta jūsų nariuose? </p>
<p id="v2"><sup><small>2</small></sup>  Geidžiate ir neturite; žudote ir pavydite­ir negalite pasiekti; kovojate ir kariaujate; neturite, nes neprašote. </p>
<p id="v3"><sup><small>3</small></sup>  Jūs prašote ir negaunate, nes blogo prašote­savo užgaidoms išleisti. </p>
<p id="v4"><sup><small>4</small></sup>  Paleistuviai ir paleistuvės! Ar nežinote, kad draugystė su pasauliu yra priešiškumas Dievui? Taigi kas nori būti pasaulio bičiulis, tas tampa Dievo priešu. </p>
<p id="v5"><sup><small>5</small></sup>  Gal manote, kad Raštas veltui sako: “Pavydžiai trokšta Dvasia, kuri gyvena mumyse”. </p>
<p id="v6"><sup><small>6</small></sup>  Bet Jis duoda dar didesnę malonę, ir todėl sako: “Dievas išdidiems priešinasi, o nuolankiesiems teikia malonę”. </p>
<p id="v7"><sup><small>7</small></sup>  Todėl atsiduokite Dievui; priešinkitės velniui, ir jis bėgs nuo jūsų. </p>
<p id="v8"><sup><small>8</small></sup>  Artinkitės prie Dievo, ir Jis artinsis prie jūsų. Nusiplaukite rankas, nusidėjėliai, nusivalykite širdis, dvejojantys. <sup id="cite1"><a href="#fn1">[1]</a></sup></p>
<p id="v9"><sup><small>9</small></sup>  Dejuokite, liūdėkite ir raudokite! Jūsų juokas tepavirsta gedulu, o džiaugsmas­liūdesiu. </p>
<p id="v10"><sup><small>10</small></sup>  Nusižeminkite prieš Viešpatį, ir Jis jus išaukštins. </p>
<p id="v11"><sup><small>11</small></sup>  Broliai, neapkalbinėkite vieni kitų! Kas apkalba ir teisia savo brolį, tas apkalba ir teisia įstatymą. O jeigu teisi įstatymą, vadinasi, nesi įstatymo vykdytojas, bet teisėjas. </p>
<p id="v12"><sup><small>12</small></sup>  Yra vienas įstatymo leidėjas, kuris gali išgelbėti ir pražudyti. O kas gi tu toks, kuris teisi kitą? <sup id="cite2"><a href="#fn2">[2]</a></sup></p>
<p id="v13"><sup><small>13</small></sup>  Nagi jūs, kurie sakote: “Šiandien arba rytoj keliausime į tą ir tą miestą, tenai išbūsime metus, versimės prekyba ir pasipelnysime”,­ </p>
<p id="v14"><sup><small>14</small></sup>  jūs nežinote, kas atsitiks rytoj! Ir kas gi jūsų gyvybė? Garas, kuris trumpam pasirodo ir paskui išnyksta. </p>
<p id="v15"><sup><small>15</small></sup>  Verčiau sakytumėte: “Jei Viešpats panorės, gyvensime ir darysime šį bei tą”. </p>
<p id="v16"><sup><small>16</small></sup>  O dabar jūs giriatės iš savo pasipūtimo, ir kiekvienas toks gyrimasis yra blogas. </p>
<p id="v17"><sup><small>17</small></sup>  Kas moka daryti gera ir nedaro, tas nusideda. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/James/3">Jokūbo laiškas - Skyrius 3</a></td>
        <td><a href="/lt/Bible/James/Index">Indeksas</a></td>
        <td><a href="/lt/Bible/James/5">Jokūbo laiškas - Skyrius 5</a></td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 4:8 <i>Dvasios patrauklumas</i>: <a href="/lt/The_Urantia_Book/8#p4_6">UK 8:4.6</a>.  <i>Valantis save</i>: <a href="/lt/The_Urantia_Book/143#p2_6">UK 143:2.6</a>. </li>
  <li id="fn2"><a href="#cite2">↑</a> 4:12 <i>Tik vienas įstatymų leidėjas</i>: <a href="/lt/The_Urantia_Book/3#p2_2">UK 3:2.2</a>. </li>
</ol>
</div>
