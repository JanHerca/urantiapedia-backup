<!--
title: Jokūbo laiškas - Skyrius 2
description: 
published: true
date: 2022-10-7T19:22:50Z
tags: bible, bible—james
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/James/1">Jokūbo laiškas - Skyrius 1</a></td>
        <td><a href="/lt/Bible/James/Index">Indeksas</a></td>
        <td><a href="/lt/Bible/James/3">Jokūbo laiškas - Skyrius 3</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Mano broliai, turėkite mūsų Jėzaus Kristaus, šlovės Viešpaties, tikėjimą, neatsižvelgdami į asmenis. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Štai į jūsų susirinkimą ateina žmogus su auksiniu žiedu, puikiais drabužiais, taip pat įžengia beturtis apskurusiu apdaru. </p>
<p id="v3"><sup><small>3</small></sup>  Jūs žiūrite į tą, kuris puikiai apsirengęs, ir sakote: “Atsisėsk čia į gerą vietą”, o beturčiui tariate: “Stovėk ten”, arba: “Sėskis prie mano kojų”. </p>
<p id="v4"><sup><small>4</small></sup>  Argi jūs nesate šališki, argi netampate piktais sumetimais besivadovaujantys teisėjai? </p>
<p id="v5"><sup><small>5</small></sup>  Paklausykite, mano mylimieji broliai: ar Dievas neišsirinko pasaulio vargšų, kad jie būtų turtingi tikėjimu ir paveldėtų karalystę, pažadėtą Jį mylintiems? </p>
<p id="v6"><sup><small>6</small></sup>  O jūs paniekinote beturtį! Argi ne turtuoliai jus spaudžia, ar ne jie tampo jus po teismus? </p>
<p id="v7"><sup><small>7</small></sup>  Ar ne jie niekina tą kilnų vardą, kuriuo jūs vadinatės? </p>
<p id="v8"><sup><small>8</small></sup>  Jeigu tik įvykdote karališkąjį įstatymą, kaip sako Raštas: “Mylėk savo artimą kaip save patį”, jūs gerai darote; <sup id="cite2"><a href="#fn2">[2]</a></sup></p>
<p id="v9"><sup><small>9</small></sup>  bet, jeigu atsižvelgiate į asmenis, darote nuodėmę ir esate įstatymo kaltinami kaip nusižengėliai. </p>
<p id="v10"><sup><small>10</small></sup>  Mat, kas laikosi viso įstatymo, bet nusižengia vienu dalyku, tas kaltas dėl visų. </p>
<p id="v11"><sup><small>11</small></sup>  Juk Tas, kuris pasakė: “Nesvetimauk!”, taip pat pasakė ir: “Nežudyk”. Tad jeigu tu nesvetimauji, bet žudai,­vis tiek esi įstatymo laužytojas. <sup id="cite3"><a href="#fn3">[3]</a></sup></p>
<p id="v12"><sup><small>12</small></sup>  Taip kalbėkite ir taip darykite, kaip tie, kurie bus teisiami pagal laisvės įstatymą. <sup id="cite4"><a href="#fn4">[4]</a></sup></p>
<p id="v13"><sup><small>13</small></sup>  Teismas negailestingas tam, kuris neparodė gailestingumo. O gailestingumas triumfuoja prieš teismą. </p>
<p id="v14"><sup><small>14</small></sup>  Kokia nauda, mano broliai, jei kas sakosi turįs tikėjimą, bet neturi darbų? Ar gali jį išgelbėti toks tikėjimas? <sup id="cite5"><a href="#fn5">[5]</a></sup> <sup id="cite6"><a href="#fn6">[6]</a></sup></p>
<p id="v15"><sup><small>15</small></sup>  Jei brolis ar sesuo neturi drabužių ir stokoja kasdienio maisto, </p>
<p id="v16"><sup><small>16</small></sup>  ir kas nors iš jūsų jiems tartų: “Eikite ramybėje, sušilkite ir pasisotinkite”, o neduotų, ko reikia jų kūnui,­kokia iš to nauda? </p>
<p id="v17"><sup><small>17</small></sup>  Taip ir tikėjimas: jei neturi darbų, jis savyje miręs. <sup id="cite7"><a href="#fn7">[7]</a></sup> <sup id="cite8"><a href="#fn8">[8]</a></sup> <sup id="cite9"><a href="#fn9">[9]</a></sup></p>
<p id="v18"><sup><small>18</small></sup>  Bet kažkas pasakys: “Tu turi tikėjimą, o aš turiu darbus”. Parodyk man savo tikėjimą be darbų, o aš tau darbais parodysiu savo tikėjimą. </p>
<p id="v19"><sup><small>19</small></sup>  Tu tiki, kad yra vienas Dievas? Gerai darai. Ir demonai tiki ir dreba! <sup id="cite10"><a href="#fn10">[10]</a></sup></p>
<p id="v20"><sup><small>20</small></sup>  Ar nori žinoti, neišmintingas žmogau, kad tikėjimas be darbų miręs? </p>
<p id="v21"><sup><small>21</small></sup>  Argi ne darbais buvo išteisintas mūsų tėvas Abraomas, aukodamas savo sūnų Izaoką ant aukuro? </p>
<p id="v22"><sup><small>22</small></sup>  Ar matai, kad tikėjimas veikė kartu su jo darbais, ir darbais tikėjimas buvo atbaigtas? </p>
<p id="v23"><sup><small>23</small></sup>  Taip išsipildė Rašto žodžiai: “Abraomas patikėjo Dievu, ir tai buvo jam įskaityta teisumu”, o jis buvo pramintas Dievo draugu. <sup id="cite11"><a href="#fn11">[11]</a></sup></p>
<p id="v24"><sup><small>24</small></sup>  Jūs matote, kad žmogus išteisinamas darbais, o ne vienu tikėjimu. </p>
<p id="v25"><sup><small>25</small></sup>  Taip pat ir paleistuvė Rahaba: argi ji ne darbais buvo išteisinta, kai priėmė pasiuntinius ir kitu keliu juos išleido? </p>
<p id="v26"><sup><small>26</small></sup>  Kaip kūnas be dvasios yra miręs, taip ir tikėjimas be darbų negyvas. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/James/1">Jokūbo laiškas - Skyrius 1</a></td>
        <td><a href="/lt/Bible/James/Index">Indeksas</a></td>
        <td><a href="/lt/Bible/James/3">Jokūbo laiškas - Skyrius 3</a></td>
      </tr>
    </tbody>
  </table>
</figure>
<h2>Nuorodos</h2>
<div style="column-width: 30em;">
<ol>
  <li id="fn1"><a href="#cite1">↑</a> 2:1 <i>šlovės valdovas</i>: <a href="/lt/The_Urantia_Book/128#p1_10">UK 128:1.10</a>. </li>
  <li id="fn2"><a href="#cite2">↑</a> 2:8 <i>Mylėdamas artimą žmogų</i>: <a href="/lt/The_Urantia_Book/110#p3_9">UK 110:3.9</a>.  <i>Mylėk artimą kaip save patį</i>: <a href="/lt/The_Urantia_Book/174#p4_2">UK 174:4.2</a>.  <i>Mylėk artimą kaip save patį</i>: <a href="/lt/The_Urantia_Book/180#p5_7">UK 180:5.7</a>.  <i>Mylėkite vienas kitą</i>: <a href="/lt/The_Urantia_Book/181#p2_4">UK 181:2.4</a>.  <i>Mylėk artimą kaip save patį</i>: <a href="/lt/The_Urantia_Book/163#p4_8">UK 163:4.8</a>.  <i>Mylėk artimą kaip save patį</i>: <a href="/lt/The_Urantia_Book/159#p5_4">UK 159:5.4</a>.  <i>Mylėk savo artimą</i>: <a href="/lt/The_Urantia_Book/170#p3_6">UK 170:3.6</a>.  <i>Mylėk artimą kaip save patį</i>: <a href="/lt/The_Urantia_Book/131#p10_2">UK 131:10.2</a>.  <i>Mylėkite vienas kitą</i>: <a href="/lt/The_Urantia_Book/191#p4_3">UK 191:4.3</a>.  <i>Mylėk kaimynus kaip save</i>: <a href="/lt/The_Urantia_Book/103#p5_2">UK 103:5.2</a>.  <i>Mylėk artimą kaip save patį</i>: <a href="/lt/The_Urantia_Book/159#p5_9">UK 159:5.9</a>.  <i>Mylėk savo artimą kaip save patį</i>: <a href="/lt/The_Urantia_Book/131#p2_11">UK 131:2.11</a>.  <i>Mylėkite vienas kitą</i>: <a href="/lt/The_Urantia_Book/178#p1_17">UK 178:1.17</a>.  <i>Mylėk kaimynus kaip save patį</i>: <a href="/lt/The_Urantia_Book/131#p2_13">UK 131:2.13</a>. </li>
  <li id="fn3"><a href="#cite3">↑</a> 2:11 <i>Nežudysi</i>: <a href="/lt/The_Urantia_Book/162#p2_1">UK 162:2.1</a>. </li>
  <li id="fn4"><a href="#cite4">↑</a> 2:12-13 <i>Teisėjas teisingai</i>: <a href="/lt/The_Urantia_Book/133#p4_7">UK 133:4.7</a>. </li>
  <li id="fn5"><a href="#cite5">↑</a> 2:14 <i>Proto pakeitimas tikėjimu: gimimas naujai</i>: <a href="/lt/The_Urantia_Book/138#p8_8">UK 138:8.8</a>. </li>
  <li id="fn6"><a href="#cite6">↑</a> 2:14-26 <i>Taip pat reikia teisumo</i>: <a href="/lt/The_Urantia_Book/170#p3_2">UK 170:3.2</a>. </li>
  <li id="fn7"><a href="#cite7">↑</a> 2:17 <i>Tikėjimas be darbų miręs</i>: <a href="/lt/The_Urantia_Book/193#p2_2">UK 193:2.2</a>. </li>
  <li id="fn8"><a href="#cite8">↑</a> 2:17,20,26 <i>Darbai: dvasios vaisius, tęsti</i>: <a href="/lt/The_Urantia_Book/140#p1_4">UK 140:1.4</a>. </li>
  <li id="fn9"><a href="#cite9">↑</a> 2:17-18 <i>Jėzus mokė pozityvių veiksmų</i>: <a href="/lt/The_Urantia_Book/159#p5_8">UK 159:5.8</a>. </li>
  <li id="fn10"><a href="#cite10">↑</a> 2:19 <i>Šalia tavęs nėra Dievo</i>: <a href="/lt/The_Urantia_Book/1#p0_1">UK 1:0.1</a>.  <i>Viešpats Dievas yra vienas</i>: <a href="/lt/The_Urantia_Book/1#p7_6">UK 1:7.6</a>.  <i>Viešpats, mūsų Dievas, yra vienas Dievas</i>: <a href="/lt/The_Urantia_Book/10#p7_1">UK 10:7.1</a>.  <i>Vienas Dievas</i>: <a href="/lt/The_Urantia_Book/92#p6_6">UK 92:6.6</a>.  <i>Vienas Dievas</i>: <a href="/lt/The_Urantia_Book/45#p4_8">UK 45:4.8</a>.  <i>Viešpats yra vienas Dievas</i>: <a href="/lt/The_Urantia_Book/96#p5_5">UK 96:5.5</a>.  <i>Vienas Dievas</i>: <a href="/lt/The_Urantia_Book/92#p5_8">UK 92:5.8</a>.  <i>Dievas yra vienas</i>: <a href="/lt/The_Urantia_Book/56#p4_4">UK 56:4.4</a>.  <i>Vienas Dievas</i>: <a href="/lt/The_Urantia_Book/131#p10_2">UK 131:10.2</a>. </li>
  <li id="fn11"><a href="#cite11">↑</a> 2:23 <i>Draugystė su Dievu</i>: <a href="/lt/The_Urantia_Book/1#p5_8">UK 1:5.8</a>.  <i>Įskaityta už teisumą</i>: <a href="/lt/The_Urantia_Book/93#p4_5">UK 93:4.5</a>. </li>
</ol>
</div>
