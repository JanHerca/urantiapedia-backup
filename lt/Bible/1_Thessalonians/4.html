<!--
title: Pirmasis laiškas tesalonikiečiams - Skyrius 4
description: 
published: true
date: 2023-11-8T21:52:8Z
tags: bible, bible—1 thessalonians
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/lt/Bible/1_Thessalonians/3">
          <span class="mdi mdi-arrow-left-drop-circle"></span><span class="pl-2">Pirmasis laiškas tesalonikiečiams - Skyrius 3</span>
        </a>
        </td>
        <td>
        <a href="/lt/Bible/1_Thessalonians/Index">
          <span class="mdi mdi-book-open-variant"></span><span class="pl-2">Indeksas</span>
        </a>
        </td>
        <td>
        <a href="/lt/Bible/1_Thessalonians/5">
          <span class="pr-2">Pirmasis laiškas tesalonikiečiams - Skyrius 5</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Pagaliau, broliai, prašome ir raginame jus Viešpatyje Jėzuje: jeigu išmokote iš mūsų, kaip privalote elgtis ir patikti Dievui­taip ir elkitės, darydami vis daugiau pažangos! </p>
<p id="v2"><sup><small>2</small></sup>  Jūs juk žinote, kokių nurodymų jums davėme Viešpaties Jėzaus vardu. </p>
<p id="v3"><sup><small>3</small></sup>  Nes tokia Dievo valia­jūsų šventėjimas; kad susilaikytumėte nuo ištvirkavimo </p>
<p id="v4"><sup><small>4</small></sup>  ir kiekvienas iš jūsų mokėtų saugoti savąjį indą šventume ir pagarboje, </p>
<p id="v5"><sup><small>5</small></sup>  o ne aistringame geiduly, kaip pagonys, kurie nepažįsta Dievo; </p>
<p id="v6"><sup><small>6</small></sup>  kad nė vienas neperžengtų ribų ir šituo dalyku neapgaudinėtų savo brolio, nes Dievas už visa tai keršija, kaip jau esame įspėję ir patvirtinę. </p>
<p id="v7"><sup><small>7</small></sup>  Dievas nepašaukė mūsų nedorybei, bet šventumui. </p>
<p id="v8"><sup><small>8</small></sup>  Todėl, kas tai atmeta, ne žmogų atmeta, bet Dievą, kuris ir davė mums savo Šventąją Dvasią. </p>
<p id="v9"><sup><small>9</small></sup>  Apie brolišką meilę nebereikia jums rašyti, nes jūs patys esate Dievo išmokyti mylėti vienas kitą, <sup id="cite1"><a href="#fn1">[1]</a></sup></p>
<p id="v10"><sup><small>10</small></sup>  ir jūs taip darote visiems broliams visoje Makedonijoje. Mes tik raginame jus, broliai, daryti vis daugiau pažangos, </p>
<p id="v11"><sup><small>11</small></sup>  stengtis gyventi ramiai, atsidėti saviesiems reikalams ir dirbti savo rankomis, kaip jums įsakėme. </p>
<p id="v12"><sup><small>12</small></sup>  Taip jūs deramai elgsitės pašalinių akyse ir jums nieko netrūks. </p>
<p id="v13"><sup><small>13</small></sup>  Aš nenoriu, kad jūs, broliai, liktumėte nežinioje dėl užmigusiųjų ir nusimintumėte kaip kiti, kurie neturi vilties. </p>
<p id="v14"><sup><small>14</small></sup>  Jeigu tikime, kad Jėzus mirė ir prisikėlė, tai Dievas ir tuos, kurie užmigo su Jėzumi, atves kartu su Juo. </p>
<p id="v15"><sup><small>15</small></sup>  Ir tai jums sakome Viešpaties žodžiu, jog mes, gyvieji, išlikusieji iki Viešpaties atėjimo, nepralenksime užmigusiųjų. </p>
<p id="v16"><sup><small>16</small></sup>  Nes pats Viešpats nužengs iš dangaus, nuskambėjus paliepimui, arkangelo balsui ir Dievo trimitui, ir mirusieji Kristuje prisikels pirmiausia, <sup id="cite2"><a href="#fn2">[2]</a></sup></p>
<p id="v17"><sup><small>17</small></sup>  paskui mes, gyvieji, išlikusieji, kartu su jais būsime pagauti į debesis susitikti su Viešpačiu ore ir taip visuomet pasiliksime su Viešpačiu. </p>
<p id="v18"><sup><small>18</small></sup>  Todėl guoskite vieni kitus šiais žodžiais. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/lt/Bible/1_Thessalonians/3">
          <span class="mdi mdi-arrow-left-drop-circle"></span><span class="pl-2">Pirmasis laiškas tesalonikiečiams - Skyrius 3</span>
        </a>
        </td>
        <td>
        <a href="/lt/Bible/1_Thessalonians/Index">
          <span class="mdi mdi-book-open-variant"></span><span class="pl-2">Indeksas</span>
        </a>
        </td>
        <td>
        <a href="/lt/Bible/1_Thessalonians/5">
          <span class="pr-2">Pirmasis laiškas tesalonikiečiams - Skyrius 5</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 4:9 <i>Mylėkite vienas kitą</i>: <a href="/lt/The_Urantia_Book/193#p3_2">UK 193:3.2</a>.  <i>Mylėkite vienas kitą</i>: <a href="/lt/The_Urantia_Book/178#p1_17">UK 178:1.17</a>.  <i>Dvasios pamokytas</i>: <a href="/lt/The_Urantia_Book/156#p5_2">UK 156:5.2</a>.  <i>Mylėkite vienas kitą</i>: <a href="/lt/The_Urantia_Book/103#p5_2">UK 103:5.2</a>.  <i>Mylėkite vienas kitą</i>: <a href="/lt/The_Urantia_Book/191#p4_3">UK 191:4.3</a>.  <i>Mylėkite vienas kitą</i>: <a href="/lt/The_Urantia_Book/181#p2_4">UK 181:2.4</a>.  <i>Mylėdamas artimą žmogų</i>: <a href="/lt/The_Urantia_Book/110#p3_9">UK 110:3.9</a>.  <i>Visi vyrai yra broliai</i>: <a href="/lt/The_Urantia_Book/131#p10_4">UK 131:10.4</a>. </li>
  <li id="fn2"><a href="#cite2">↑</a> 4:16 <i>Arkangelo balsas</i>: <a href="/lt/The_Urantia_Book/37#p3_6">UK 37:3.6</a>. </li>
</ol>
</div>
