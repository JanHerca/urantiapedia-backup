<!--
title: Pirmasis laiškas tesalonikiečiams - Skyrius 2
description: 
published: true
date: 2022-10-7T19:22:49Z
tags: bible, bible—1 thessalonians
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/1_Thessalonians/1">Pirmasis laiškas tesalonikiečiams - Skyrius 1</a></td>
        <td><a href="/lt/Bible/1_Thessalonians/Index">Indeksas</a></td>
        <td><a href="/lt/Bible/1_Thessalonians/3">Pirmasis laiškas tesalonikiečiams - Skyrius 3</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Jūs patys, broliai, žinote, kad mūsų apsilankymas pas jus nebuvo veltui. </p>
<p id="v2"><sup><small>2</small></sup>  Prieš tai, kaip patys žinote, nukentėję ir paniekinti Filipuose, buvome drąsūs Dieve ir skelbėme jums Evangeliją esant dideliam pasipriešinimui. </p>
<p id="v3"><sup><small>3</small></sup>  Juk mūsų skelbimas plaukia ne iš klaidos, nei iš netyro nusistatymo, nei iš klastingumo. </p>
<p id="v4"><sup><small>4</small></sup>  Dievo pripažinti tinkami, kad mums būtų patikėta Evangelija, ją ir skelbiame taip, kad patiktume ne žmonėms, bet Dievui, kuris tiria mūsų širdis. <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  Kaip žinote, niekada nepasižymėjome pataikaujančiomis kalbomis ir paslėptu godumu,­Dievas yra liudytojas,­ </p>
<p id="v6"><sup><small>6</small></sup>  niekada neieškojome žmonių garbės, nei tarp jūsų, nei kitur. Būdami Kristaus apaštalai, galėjome būti jums našta, </p>
<p id="v7"><sup><small>7</small></sup>  vis dėlto pas jus buvome švelnūs, tarsi maitinanti motina, globojanti savo kūdikius. </p>
<p id="v8"><sup><small>8</small></sup>  Taip jus mylėdami, troškome pasidalyti su jumis ne tik Dievo Evangelija, bet ir savo gyvybe, nes tapote mums brangūs. </p>
<p id="v9"><sup><small>9</small></sup>  Jūs, broliai, atsimenate mūsų triūsą ir pastangas: dirbdami per dienas ir naktis, kad neapsunkintume nė vieno iš jūsų, skelbėme jums Dievo Evangeliją. </p>
<p id="v10"><sup><small>10</small></sup>  Ir jūs, ir Dievas gali paliudyti, kaip šventai, teisingai ir nepriekaištingai elgėmės su jumis, įtikėjusiais. </p>
<p id="v11"><sup><small>11</small></sup>  Jūs žinote, kaip kiekvieną iš jūsų raginome, kalbinome, maldavome, tarsi tėvas savo vaikus, </p>
<p id="v12"><sup><small>12</small></sup>  kad elgtumėtės kaip dera prieš Dievą, kuris jus šaukia į savo karalystę ir šlovę. </p>
<p id="v13"><sup><small>13</small></sup>  Todėl ir mes be paliovos dėkojame Dievui, kad, priėmę Dievo žodį, kurį girdėjote iš mūsų, priėmėte jį ne kaip žmonių žodį, bet, kas jis iš tikro yra,­kaip Dievo žodį, kuris ir veikia jumyse, tikinčiuosiuose. </p>
<p id="v14"><sup><small>14</small></sup>  Jūs, broliai, tapote sekėjais Dievo bažnyčių Kristuje Jėzuje, kurios yra Judėjoje. Jūs tą patį iškentėjote nuo savo tautiečių, kaip ir jos nuo žydų, </p>
<p id="v15"><sup><small>15</small></sup>  kurie nužudė Viešpatį Jėzų ir savo pranašus ir persekiojo mus. Jie nepatinka Dievui ir yra priešiški visiems žmonėms, </p>
<p id="v16"><sup><small>16</small></sup>  nes draudžia mums skelbti Evangeliją pagonims, kad šie būtų išgelbėti. Taip jie nuolat pildo savo nuodėmių saiką, ir jiems artinasi galutinė Dievo rūstybė. </p>
<p id="v17"><sup><small>17</small></sup>  O mes, broliai, kuriam laikui atskirti nuo jūsų,­žinoma, tik kūnu, ne širdimi,­be galo pasiilgę, labai troškome išvysti jūsų veidus. </p>
<p id="v18"><sup><small>18</small></sup>  Todėl ruošėmės atvykti pas jus,­bent jau aš, Paulius, ruošiausi kartą ir kitą,­tačiau mums sutrukdė šėtonas. </p>
<p id="v19"><sup><small>19</small></sup>  Kas gi yra mūsų viltis, džiaugsmas ir pasigyrimo vainikas? Argi ne jūs prieš mūsų Viešpatį Jėzų Kristų Jo atėjimo metu? <sup id="cite2"><a href="#fn2">[2]</a></sup></p>
<p id="v20"><sup><small>20</small></sup>  Taip, jūs esate mūsų šlovė ir džiaugsmas! </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/1_Thessalonians/1">Pirmasis laiškas tesalonikiečiams - Skyrius 1</a></td>
        <td><a href="/lt/Bible/1_Thessalonians/Index">Indeksas</a></td>
        <td><a href="/lt/Bible/1_Thessalonians/3">Pirmasis laiškas tesalonikiečiams - Skyrius 3</a></td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 2:4 <i>Dievas teisia žmonių širdis</i>: <a href="/lt/The_Urantia_Book/140#p3_19">UK 140:3.19</a>. </li>
  <li id="fn2"><a href="#cite2">↑</a> 2:19 <i>Aš esu visos gyvos tiesos viltis</i>: <a href="/lt/The_Urantia_Book/182#p1_10">UK 182:1.10</a>. </li>
</ol>
</div>
