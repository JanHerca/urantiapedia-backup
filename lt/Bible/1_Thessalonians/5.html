<!--
title: Pirmasis laiškas tesalonikiečiams - Skyrius 5
description: 
published: true
date: 2022-10-7T19:22:50Z
tags: bible, bible—1 thessalonians
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/1_Thessalonians/4">Pirmasis laiškas tesalonikiečiams - Skyrius 4</a></td>
        <td><a href="/lt/Bible/1_Thessalonians/Index">Indeksas</a></td>
        <td> </td>
      </tr>
    </tbody>
  </table>
</figure>
<p id="v1"><sup><small>1</small></sup>  Dėl valandos ir laiko, broliai, nėra reikalo jums rašyti. </p>
<p id="v2"><sup><small>2</small></sup>  Jūs patys gerai žinote, kad Viešpaties diena užklups lyg vagis naktį. </p>
<p id="v3"><sup><small>3</small></sup>  Kai žmonės kalbės: “Ramybė ir saugumas”, tada juos ir ištiks netikėtas žlugimas, tarytum gimdymo skausmai nėščią moterį, ir jie niekur nepaspruks. </p>
<p id="v4"><sup><small>4</small></sup>  Bet jūs, broliai, nesate tamsoje, kad toji diena jus užkluptų lyg vagis. </p>
<p id="v5"><sup><small>5</small></sup>  Juk jūs visi esate šviesos ir dienos vaikai. Mes nepriklausome nei nakčiai, nei tamsai. <sup id="cite1"><a href="#fn1">[1]</a></sup></p>
<p id="v6"><sup><small>6</small></sup>  Todėl nemiegokime kaip kiti, bet budėkime ir būkime blaivūs! </p>
<p id="v7"><sup><small>7</small></sup>  Mat kas miega, miega naktį, ir kas pasigeria, pasigeria naktį. </p>
<p id="v8"><sup><small>8</small></sup>  O mes, priklausydami dienai, būkime blaivūs ir apsirengę tikėjimo bei meilės šarvus ir užsidėję išgelbėjimo vilties šalmą. </p>
<p id="v9"><sup><small>9</small></sup>  Juk Dievas mus paskyrė ne rūstybei, bet kad įgytume išgelbėjimą per mūsų Viešpatį Jėzų Kristų, <sup id="cite2"><a href="#fn2">[2]</a></sup></p>
<p id="v10"><sup><small>10</small></sup>  kuris mirė už mus, kad mes ar budėdami, ar miegodami gyventume kartu su Juo. </p>
<p id="v11"><sup><small>11</small></sup>  Todėl guoskite ir statydinkite vieni kitus, ką jūs ir darote. </p>
<p id="v12"><sup><small>12</small></sup>  Prašome jus, broliai, gerbti tuos, kurie darbuojasi tarp jūsų, vadovauja jums Viešpatyje ir teikia jums pamokymų. </p>
<p id="v13"><sup><small>13</small></sup>  Be galo branginkite juos, mylėdami dėl jų darbo! Taikiai sugyvenkite tarpusavyje! </p>
<p id="v14"><sup><small>14</small></sup>  Raginame jus, broliai: įspėkite nedrausminguosius, padrąsinkite liūdinčiuosius, palaikykite silpnuosius, būkite kantrūs su visais! </p>
<p id="v15"><sup><small>15</small></sup>  Žiūrėkite, kad kas neatsimokėtų kam nors blogu už bloga, bet visada siekite daryti gera vieni kitiems ir visiems. <sup id="cite3"><a href="#fn3">[3]</a></sup></p>
<p id="v16"><sup><small>16</small></sup>  Visada džiaukitės, </p>
<p id="v17"><sup><small>17</small></sup>  be paliovos melskitės! </p>
<p id="v18"><sup><small>18</small></sup>  Už viską dėkokite, nes tokia Dievo valia jums Kristuje Jėzuje. <sup id="cite4"><a href="#fn4">[4]</a></sup></p>
<p id="v19"><sup><small>19</small></sup>  Negesinkite Dvasios! </p>
<p id="v20"><sup><small>20</small></sup>  Neniekinkite pranašavimų! </p>
<p id="v21"><sup><small>21</small></sup>  Visa ištirkite ir to, kas gera, laikykitės! <sup id="cite5"><a href="#fn5">[5]</a></sup></p>
<p id="v22"><sup><small>22</small></sup>  Susilaikykite nuo visokio blogio! </p>
<p id="v23"><sup><small>23</small></sup>  Pats ramybės Dievas iki galo jus tepašventina ir teišlaiko jūsų dvasią, sielą ir kūną nepeiktiną mūsų Viešpaties Jėzaus atėjimui. <sup id="cite6"><a href="#fn6">[6]</a></sup></p>
<p id="v24"><sup><small>24</small></sup>  Ištikimas yra Tas, kuris jus šaukia, Jis ir įvykdys! </p>
<p id="v25"><sup><small>25</small></sup>  Broliai, melskitės už mus! </p>
<p id="v26"><sup><small>26</small></sup>  Sveikinkite visus brolius šventu pabučiavimu. <sup id="cite7"><a href="#fn7">[7]</a></sup></p>
<p id="v27"><sup><small>27</small></sup>  Saikdinu jus Viešpačiu, kad šis laiškas būtų perskaitytas visiems šventiesiems broliams. </p>
<p id="v28"><sup><small>28</small></sup>  Mūsų Viešpaties Jėzaus Kristaus malonė tebūna su jumis! Amen. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/1_Thessalonians/4">Pirmasis laiškas tesalonikiečiams - Skyrius 4</a></td>
        <td><a href="/lt/Bible/1_Thessalonians/Index">Indeksas</a></td>
        <td> </td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 5:5 <i>Šviesos vaikai</i>: <a href="/lt/The_Urantia_Book/178#p3_4">UK 178:3.4</a>.  <i>Šviesos vaikai</i>: <a href="/lt/The_Urantia_Book/193#p0_3">UK 193:0.3</a>.  <i>Šviesos vaikai</i>: <a href="/lt/The_Urantia_Book/147#p7_2">UK 147:7.2</a>.  <i>Šviesos vaikai</i>: <a href="/lt/The_Urantia_Book/181#p1_2">UK 181:1.2</a>.  <i>Šviesos vaikai</i>: <a href="/lt/The_Urantia_Book/180#p4_5">UK 180:4.5</a>.  <i>„Šviesos vaikai“</i>: <a href="/lt/The_Urantia_Book/120#p2_2">UK 120:2.2</a>.  <i>Šviesos vaikai</i>: <a href="/lt/The_Urantia_Book/191#p4_3">UK 191:4.3</a>. </li>
  <li id="fn2"><a href="#cite2">↑</a> 5:9 <i>Dievo Išganymo Evangelija</i>: <a href="/lt/The_Urantia_Book/190#p5_4">UK 190:5.4</a>.  <i>Išganymo Evangelija</i>: <a href="/lt/The_Urantia_Book/190#p4_1">UK 190:4.1</a>. </li>
  <li id="fn3"><a href="#cite3">↑</a> 5:15 <i>Beprasmybė grąžinti blogį už blogį</i>: <a href="/lt/The_Urantia_Book/140#p8_7">UK 140:8.7</a>. </li>
  <li id="fn4"><a href="#cite4">↑</a> 5:18 <i>Už viską padėkok</i>: <a href="/lt/The_Urantia_Book/146#p2_15">UK 146:2.15</a>. </li>
  <li id="fn5"><a href="#cite5">↑</a> 5:21 <i>Įrodykite viską, pasirinkite gerą</i>: <a href="/lt/The_Urantia_Book/131#p10_7">UK 131:10.7</a>. </li>
  <li id="fn6"><a href="#cite6">↑</a> 5:23 <i>Taika su Dievu</i>: <a href="/lt/The_Urantia_Book/143#p2_6">UK 143:2.6</a>. </li>
  <li id="fn7"><a href="#cite7">↑</a> 5:26 <i>Sutiktas šventu bučiniu</i>: <a href="/lt/The_Urantia_Book/194#p4_7">UK 194:4.7</a>. </li>
</ol>
</div>
