<!--
title: Pirmasis laiškas tesalonikiečiams - Skyrius 3
description: 
published: true
date: 2022-9-13T21:36:44Z
tags: 
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/1_Thessalonians/2">Pirmasis laiškas tesalonikiečiams - Skyrius 2</a></td>
        <td><a href="/lt/Bible/1_Thessalonians/Index">Indeksas</a></td>
        <td><a href="/lt/Bible/1_Thessalonians/4">Pirmasis laiškas tesalonikiečiams - Skyrius 4</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Todėl, ilgiau nebeiškęsdami, nutarėme vieni pasilikti Atėnuose </p>
<p id="v2"><sup><small>2</small></sup>  ir pasiuntėme Timotiejų, savo brolį, Dievo tarną ir bendradarbį Kristaus Evangelijoje, kad sustiprintų jus ir padrąsintų jus tikėjime, <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  kad nė vienas nesvyruotų šiuose suspaudimuose, nes jūs patys žinote, kad tam esame skirti. </p>
<p id="v4"><sup><small>4</small></sup>  Dar būdami tarp jūsų, iš anksto sakėme, kad turėsime kentėti priespaudą, ir, kaip žinote, taip ir įvyko. </p>
<p id="v5"><sup><small>5</small></sup>  Todėl, ilgiau nebeiškęsdamas, pasiunčiau pasiuntinį, norėdamas sužinoti apie jūsų tikėjimą, ar kartais jūsų nesugundė gundytojas ir ar nėra niekais pavirtęs mūsų triūsas. </p>
<p id="v6"><sup><small>6</small></sup>  Dabar Timotiejus iš jūsų grįžo pas mus ir atnešė gerą žinią apie jūsų tikėjimą ir jūsų meilę: kad jūs nuolat mus maloniai prisimenate ir karštai trokštate mus pamatyti kaip ir mes jus. </p>
<p id="v7"><sup><small>7</small></sup>  Taigi, broliai, jūs savo tikėjimu paguodėte mus visuose mūsų suspaudimuose ir negandose. </p>
<p id="v8"><sup><small>8</small></sup>  Dabar mes tikrai gyvuojame, nes jūs tvirtai stovite Viešpatyje. </p>
<p id="v9"><sup><small>9</small></sup>  Ir kaip atsidėkosime Dievui už jus, už visus džiaugsmus, kuriuos dėl jūsų patiriame savo Dievo akivaizdoje? </p>
<p id="v10"><sup><small>10</small></sup>  Dieną ir naktį be saiko meldžiamės, kad išvystume jūsų veidus ir galėtume papildyti, ko dar stinga jūsų tikėjimui. </p>
<p id="v11"><sup><small>11</small></sup>  Jis pats­mūsų Dievas ir Tėvas­ir mūsų Viešpats Jėzus Kristus tenutiesia mums kelią pas jus. </p>
<p id="v12"><sup><small>12</small></sup>  Viešpats teaugina jus ir gausiai tepraturtina meile vienų kitiems ir visiems, kaip ir mes jus mylime,­ </p>
<p id="v13"><sup><small>13</small></sup>  tesustiprina jūsų širdis ir padaro nepeiktinas šventume prieš Dievą, mūsų Tėvą, Viešpaties Jėzaus Kristaus ir visų Jo šventųjų atėjimo metu. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/1_Thessalonians/2">Pirmasis laiškas tesalonikiečiams - Skyrius 2</a></td>
        <td><a href="/lt/Bible/1_Thessalonians/Index">Indeksas</a></td>
        <td><a href="/lt/Bible/1_Thessalonians/4">Pirmasis laiškas tesalonikiečiams - Skyrius 4</a></td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 3:2 <i>Vadinamas „broliu“ ir „seserimi“</i>: <a href="/lt/The_Urantia_Book/194#p4_7">UK 194:4.7</a>. </li>
</ol>
</div>
