<!--
title: Ezekielio knyga - Skyrius 28
description: 
published: true
date: 2023-11-8T21:52:7Z
tags: bible, bible—ezekiel
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/lt/Bible/Ezekiel/27">
          <span class="mdi mdi-arrow-left-drop-circle"></span><span class="pl-2">Ezekielio knyga - Skyrius 27</span>
        </a>
        </td>
        <td>
        <a href="/lt/Bible/Ezekiel/Index">
          <span class="mdi mdi-book-open-variant"></span><span class="pl-2">Indeksas</span>
        </a>
        </td>
        <td>
        <a href="/lt/Bible/Ezekiel/29">
          <span class="pr-2">Ezekielio knyga - Skyrius 29</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Viešpats kalbėjo man: </p>
<p id="v2"><sup><small>2</small></sup>  “Žmogaus sūnau, sakyk Tyro kunigaikščiui: ‘Taip sako Viešpats Dievas: ‘Tavo širdis išpuiko ir tu tarei: ‘Aš esu Dievas, sėdintis Dievo soste jūros vidury’. Tačiau tu esi žmogus, ne Dievas, nors save laikai lygiu Dievui. </p>
<p id="v3"><sup><small>3</small></sup>  Štai tu esi išmintingesnis už Danielių ir žinai visas paslaptis, </p>
<p id="v4"><sup><small>4</small></sup>  savo išmintimi ir sumanumu tu įsigijai turtų, surinkai aukso ir sidabro į savo iždą, </p>
<p id="v5"><sup><small>5</small></sup>  išmintingai prekiaudamas, padauginai turtų ir tavo širdis išpuiko nuo jų’. </p>
<p id="v6"><sup><small>6</small></sup>  Todėl taip sako Viešpats Dievas: ‘Kadangi laikai save lygiu Dievui, </p>
<p id="v7"><sup><small>7</small></sup>  Aš atvesiu prieš tave svetimšalius, žiaurią tautą. Jie išsitrauks kardus prieš tavo išminties puikumą ir suterš tavo spindesį. </p>
<p id="v8"><sup><small>8</small></sup>  Jie nustums tave į duobę, ir tu mirsi jūroje nužudytųjų mirtimi. </p>
<p id="v9"><sup><small>9</small></sup>  Ar ir tada sakysi: ‘Aš­Dievas’, savo žudytojų akivaizdoje? Tu esi ne Dievas, o žmogus, patekęs į žudytojų rankas. </p>
<p id="v10"><sup><small>10</small></sup>  Tu mirsi neapipjaustytųjų mirtimi nuo svetimųjų rankos, nes Aš taip pasakiau,­sako Viešpats Dievas’ ”. </p>
<p id="v11"><sup><small>11</small></sup>  Viešpats vėl kalbėjo man: </p>
<p id="v12"><sup><small>12</small></sup>  “Žmogaus sūnau, apraudok Tyro karalių ir sakyk jam: ‘Taip sako Viešpats Dievas: ‘Tu buvai tobulumo antspaudas, pilnas išminties ir tobulo grožio. </p>
<p id="v13"><sup><small>13</small></sup>  Gyvenai Edene, Dievo sode, tave puošė įvairiausi brangakmeniai: sardis, topazas, jaspis, chrizolitas, oniksas, berilis, safyras, rubinas, smaragdas. Tą dieną, kai buvai sukurtas, tau buvo paruošti meistriškai padaryti būgneliai ir vamzdeliai. <sup id="cite1"><a href="#fn1">[1]</a></sup></p>
<p id="v14"><sup><small>14</small></sup>  Tu buvai pateptas cherubas, kuris dengia, Aš tave tokiu paskyriau. Tu buvai šventame Dievo kalne, vaikščiojai tarp ugninių akmenų. <sup id="cite2"><a href="#fn2">[2]</a></sup></p>
<p id="v15"><sup><small>15</small></sup>  Tu buvai tobulas savo keliuose nuo savo sukūrimo dienos, kol buvo atrasta tavyje nedorybės. <sup id="cite3"><a href="#fn3">[3]</a></sup></p>
<p id="v16"><sup><small>16</small></sup>  Tau plačiai beprekiaujant, jie pripildė tave smurto, ir tu nusidėjai. Todėl Aš išmesiu tave iš Dievo kalno kaip nešvarų ir pašalinsiu tave, o dengiantis cherube, iš ugninių akmenų tarpo. <sup id="cite4"><a href="#fn4">[4]</a></sup></p>
<p id="v17"><sup><small>17</small></sup>  Tavo širdis išpuiko dėl tavo grožio, tu praradai išmintį per savo spindesį. Aš parblokšiu tave ant žemės, priešais karalius, kad jie galėtų matyti tave. <sup id="cite5"><a href="#fn5">[5]</a></sup></p>
<p id="v18"><sup><small>18</small></sup>  Savo daugybe neteisybių ir apgaule prekyboje tu sutepei savo šventyklas. Todėl iš tavo vidaus Aš pažadinsiu ugnį, kuri sunaikins tave, visų akivaizdoje pavers tave pelenais žemėje. </p>
<p id="v19"><sup><small>19</small></sup>  Visi, kurie pažino tave, baisėsis tavimi. Tu būsi pasibaisėjimas, ir tavęs nebebus’ ”. <sup id="cite6"><a href="#fn6">[6]</a></sup></p>
<p id="v20"><sup><small>20</small></sup>  Viešpats kalbėjo man: </p>
<p id="v21"><sup><small>21</small></sup>  “Žmogaus sūnau, pranašauk prieš Sidoną </p>
<p id="v22"><sup><small>22</small></sup>  ir sakyk: ‘Taip sako Viešpats Dievas: ‘Sidone, Aš esu prieš tave. Kai padarysiu tavyje teismą ir apreikšiu savo šventumą, tu šlovinsi mane ir žinosi, jog Aš esu Viešpats. </p>
<p id="v23"><sup><small>23</small></sup>  Aš užleisiu tau marą, ir kraujas liesis tavo gatvėse. Visur gulės lavonai, kritę nuo kardo. Tada tu žinosi, kad Aš esuViešpats. </p>
<p id="v24"><sup><small>24</small></sup>  Ir nebebus daugiau badančių usnių ir duriančių erškėčių Izraelio namams tarp jų kaimynų, kurie juos niekino. Ir jie žinos, kad Aš esu Viešpats Dievas’. </p>
<p id="v25"><sup><small>25</small></sup>  Taip sako Viešpats Dievas: ‘Aš surinksiu izraelitus iš tautų, kuriose juos buvau išblaškęs ir būsiu pašventintas juose tautų akivaizdoje. Izraelitai tada gyvens krašte, kurį Aš daviau savo tarnui Jokūbui. </p>
<p id="v26"><sup><small>26</small></sup>  Jie gyvens saugiai, statysis namus, sodins vynuogynus. Jie bus saugūs, kai Aš nuteisiu jų kaimynus, kurie niekino juos. Tada jie žinos, kad Aš esu Viešpats, jų Dievas’ ”. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/lt/Bible/Ezekiel/27">
          <span class="mdi mdi-arrow-left-drop-circle"></span><span class="pl-2">Ezekielio knyga - Skyrius 27</span>
        </a>
        </td>
        <td>
        <a href="/lt/Bible/Ezekiel/Index">
          <span class="mdi mdi-book-open-variant"></span><span class="pl-2">Indeksas</span>
        </a>
        </td>
        <td>
        <a href="/lt/Bible/Ezekiel/29">
          <span class="pr-2">Ezekielio knyga - Skyrius 29</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 28:13 <i>Dievo sodai</i>: <a href="/lt/The_Urantia_Book/43#p6_1">UK 43:6.1</a>. </li>
  <li id="fn2"><a href="#cite2">↑</a> 28:14 <i>Šventieji Dievo kalnai</i>: <a href="/lt/The_Urantia_Book/53#p1_1">UK 53:1.1</a>. </li>
  <li id="fn3"><a href="#cite3">↑</a> 28:15 <i>Tu buvai tobulas iki</i>: <a href="/lt/The_Urantia_Book/53#p1_1">UK 53:1.1</a>. </li>
  <li id="fn4"><a href="#cite4">↑</a> 28:16-19 <i>Sukilėlių statusas</i>: <a href="/lt/The_Urantia_Book/53#p9_6">UK 53:9.6</a>. </li>
  <li id="fn5"><a href="#cite5">↑</a> 28:17 <i>Liuciferis didžiuojasi grožiu</i>: <a href="/lt/The_Urantia_Book/53#p1_3">UK 53:1.3</a>.  <i>Puikybė ir kliedesiai</i>: <a href="/lt/The_Urantia_Book/53#p2_5">UK 53:2.5</a>. </li>
  <li id="fn6"><a href="#cite6">↑</a> 28:19 <i>Pažįstami apstulbo</i>: <a href="/lt/The_Urantia_Book/53#p9_7">UK 53:9.7</a>. </li>
</ol>
</div>
