<!--
title: Ezekielio knyga - Skyrius 30
description: 
published: true
date: 2023-11-8T21:52:7Z
tags: bible, bible—ezekiel
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/lt/Bible/Ezekiel/29">
          <span class="mdi mdi-arrow-left-drop-circle"></span><span class="pl-2">Ezekielio knyga - Skyrius 29</span>
        </a>
        </td>
        <td>
        <a href="/lt/Bible/Ezekiel/Index">
          <span class="mdi mdi-book-open-variant"></span><span class="pl-2">Indeksas</span>
        </a>
        </td>
        <td>
        <a href="/lt/Bible/Ezekiel/31">
          <span class="pr-2">Ezekielio knyga - Skyrius 31</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Viešpats kalbėjo man: </p>
<p id="v2"><sup><small>2</small></sup>  “Žmogaus sūnau, pranašauk ir sakyk: ‘Taip sako Viešpats Dievas: ‘Dejuokite: ‘Vargas tai dienai’. </p>
<p id="v3"><sup><small>3</small></sup>  Viešpaties diena arti, tai diena tamsos, sunaikinimo metas tautoms. </p>
<p id="v4"><sup><small>4</small></sup>  Kardas užpuls Egiptą ir didelis siaubas apims Etiopiją, kai Egipte kris užmuštieji, jų turtas bus išplėštas ir Egipto pamatai bus sugriauti. </p>
<p id="v5"><sup><small>5</small></sup>  Etiopija, Libija, Lidija ir kitos tautos, Kubas ir sandoros krašto vyrai kris kartu su jais nuo kardo. </p>
<p id="v6"><sup><small>6</small></sup>  Egipto rėmėjai žus ir bus pažemintas jų jėgos išdidumas. Nuo Migdolo iki Sienės kris užmuštieji,­sako Viešpats.­ </p>
<p id="v7"><sup><small>7</small></sup>  Egipto kraštas bus paverstas dykyne, miestai ištuštės. </p>
<p id="v8"><sup><small>8</small></sup>  Kai Aš užkursiu ugnį Egipte ir visi jo padėjėjai bus sunaikinti, tada jie žinos, kad Aš esu Viešpats. </p>
<p id="v9"><sup><small>9</small></sup>  Tą dieną mano pasiuntiniai skubės laivais į Etiopiją, ją išgąsdins ir didelis siaubas apims juos kaip Egipto dieną. Nes štai ji ateina’. </p>
<p id="v10"><sup><small>10</small></sup>  Taip sako Viešpats Dievas: ‘Aš padarysiu galą Egipto daugybei Babilono karaliaus Nebukadnecaro ranka. </p>
<p id="v11"><sup><small>11</small></sup>  Jis ir jo žmonės, baisiausia tauta, bus atvesti sunaikinti kraštą. Jie išsitrauks kardus prieš Egiptą, ir kraštas bus pilnas užmuštųjų. </p>
<p id="v12"><sup><small>12</small></sup>  Aš išdžiovinsiu upes, kraštą atiduosiu į nedorėlių rankas ir viską sunaikinsiu svetimšalių rankomis. Aš, Viešpats, taip pasakiau’. </p>
<p id="v13"><sup><small>13</small></sup>  Taip sako Viešpats Dievas: ‘Aš sunaikinsiu stabus ir padarysiu galą atvaizdams Nofe. Egipto žemėje nebebus kunigaikščio, ir Aš užleisiu baimę Egiptui. </p>
<p id="v14"><sup><small>14</small></sup>  Aš paversiu Patrosą dykyne, uždegsiu ugnį Coane ir teisiu Noją. </p>
<p id="v15"><sup><small>15</small></sup>  Savo įtūžį išliesiu ant Sino, Egipto stiprybės, sunaikinsiu Nojo minias. </p>
<p id="v16"><sup><small>16</small></sup>  Ir uždegsiu ugnį Egipte, Sinas kentės ir vaitos, Nojas bus draskomas ir Nofas bus varginamas kas dieną. </p>
<p id="v17"><sup><small>17</small></sup>  Ono ir Pi Beseto jaunuoliai kris nuo kardo, o moterys bus išvestos nelaisvėn. </p>
<p id="v18"><sup><small>18</small></sup>  Tachpanheso diena bus tamsi, kai Aš sulaužysiu Egipto jungą ir padarysiu galą jo išdidumui. Debesys apdengs miestą, kai jo dukros bus varomos nelaisvėn. </p>
<p id="v19"><sup><small>19</small></sup>  Aš įvykdysiu teismus Egipte, ir jie žinos, kad Aš esu Viešpats’ ”. </p>
<p id="v20"><sup><small>20</small></sup>  Vienuoliktaisiais metais, pirmo mėnesio septintą dieną, Viešpats kalbėjo man: </p>
<p id="v21"><sup><small>21</small></sup>  “Žmogaus sūnau, Aš sulaužiau faraono, Egipto karaliaus, ranką. Niekas jos neaptvarstė, neaprišo ir negydė, kad pasveiktų, taptų stipri ir vėl galėtų laikyti kardą. </p>
<p id="v22"><sup><small>22</small></sup>  Todėl taip sako Viešpats Dievas: ‘Štai Aš prieš faraoną, Egipto karalių. Aš sulaužysiu jo rankas­sveikąją bei tą, kuri buvo sulaužyta, ir kardas iškris iš jo rankų. </p>
<p id="v23"><sup><small>23</small></sup>  Aš išsklaidysiu egiptiečius tautose ir išblaškysiu juos kraštuose. </p>
<p id="v24"><sup><small>24</small></sup>  Babilono karaliaus rankas sustiprinsiu ir įdėsiu jam į ranką savo kardą. Bet faraono rankas sulaužysiu, ir jis vaitos kaip mirtinai sužeistas. </p>
<p id="v25"><sup><small>25</small></sup>  Jie žinos, kad Aš esu Viešpats, kai įdėsiu savo kardą į Babilono karaliaus ranką ir jis pakels jį prieš Egipto žemę. </p>
<p id="v26"><sup><small>26</small></sup>  Aš išsklaidysiu egiptiečius tautose ir išblaškysiu juos kraštuose. Tada jie žinos, kad Aš esu Viešpats’ ”. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/lt/Bible/Ezekiel/29">
          <span class="mdi mdi-arrow-left-drop-circle"></span><span class="pl-2">Ezekielio knyga - Skyrius 29</span>
        </a>
        </td>
        <td>
        <a href="/lt/Bible/Ezekiel/Index">
          <span class="mdi mdi-book-open-variant"></span><span class="pl-2">Indeksas</span>
        </a>
        </td>
        <td>
        <a href="/lt/Bible/Ezekiel/31">
          <span class="pr-2">Ezekielio knyga - Skyrius 31</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
