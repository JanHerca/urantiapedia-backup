<!--
title: Ezekielio knyga - Skyrius 18
description: 
published: true
date: 2022-10-7T19:22:48Z
tags: bible, bible—ezekiel
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Ezekiel/17">Ezekielio knyga - Skyrius 17</a></td>
        <td><a href="/lt/Bible/Ezekiel/Index">Indeksas</a></td>
        <td><a href="/lt/Bible/Ezekiel/19">Ezekielio knyga - Skyrius 19</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Viešpats kalbėjo man: <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  “Ką reiškia ta patarlė, kurią vartojate Izraelio krašte, sakydami: ‘Tėvai valgė rūgščių vynuogių, o vaikams dantys atšipo?’ <sup id="cite2"><a href="#fn2">[2]</a></sup></p>
<p id="v3"><sup><small>3</small></sup>  Kaip Aš gyvas,­sako Viešpats,­šios patarlės nebevartosite Izraelyje. </p>
<p id="v4"><sup><small>4</small></sup>  Visi žmonės yra mano: ir tėvas, ir sūnus. Siela, kuri nusikalsta, mirs. </p>
<p id="v5"><sup><small>5</small></sup>  Jei žmogus yra teisus ir daro, kas yra teisinga ir teisėta: </p>
<p id="v6"><sup><small>6</small></sup>  nevalgo aukštumose, negarbina Izraelio stabų, neišniekina artimo žmonos, nesiartina prie moters jos mėnesinių metu, </p>
<p id="v7"><sup><small>7</small></sup>  nė vieno neskriaudžia, skolininkų užstatą grąžina, neapiplėšia, išalkusį pamaitina, nuogą aprengia, </p>
<p id="v8"><sup><small>8</small></sup>  neskolina už nuošimčius ir nereikalauja grąžinti su priedu, nedaro neteisybės, teisingai teisia, </p>
<p id="v9"><sup><small>9</small></sup>  laikosi mano nuostatų ir vykdo mano sprendimus­toks yra teisus; jis tikrai bus gyvas. </p>
<p id="v10"><sup><small>10</small></sup>  Jeigu jam gimsta plėšikas sūnus, praliejantis kraują, kuris daro šiuos dalykus: </p>
<p id="v11"><sup><small>11</small></sup>  valgo aukštumose, išniekina artimo žmoną, </p>
<p id="v12"><sup><small>12</small></sup>  skriaudžia vargšą ir beturtį, plėšikauja, negrąžina užstato, garbina stabus, daro bjaurius dalykus, </p>
<p id="v13"><sup><small>13</small></sup>  skolina už nuošimčius, reikalauja daugiau, negu davė,­argi toks turėtų likti gyvas? Ne, jis neliks gyvas! Kas taip elgiasi­mirs. Jo kraujas kris ant jo. </p>
<p id="v14"><sup><small>14</small></sup>  Bet jei jam gims sūnus, kuris matys tėvo nusikaltimus, susipras ir nedarys nieko panašaus: </p>
<p id="v15"><sup><small>15</small></sup>  nevalgys aukštumose, negarbins Izraelio stabų, neišniekins artimo žmonos, </p>
<p id="v16"><sup><small>16</small></sup>  nė vieno neskriaus, nesulaikys užstato, neplėšikaus, pamaitins alkaną, nuogą aprengs, </p>
<p id="v17"><sup><small>17</small></sup>  neskriaus nė vieno, neims nuošimčių ir nereikalaus grąžinti su priedu, laikysis mano nuostatų ir vykdys mano sprendimus,­toks nemirs dėl savo tėvo kaltės, bet bus gyvas. </p>
<p id="v18"><sup><small>18</small></sup>  Jo tėvas, skriaudęs bei prievartavęs brolį ir daręs pikta visiems, mirs dėl savo nusikaltimų. </p>
<p id="v19"><sup><small>19</small></sup>  Jūs klausiate: ‘Kodėl sūnus neatsako už tėvo nusikaltimus?’ Jei sūnus darė, kas yra teisinga ir teisu, bei laikėsi mano nuostatų, jis tikrai liks gyvas. </p>
<p id="v20"><sup><small>20</small></sup>  Siela, kuri nusikalsta, mirs. Sūnus neatsakys už tėvo nusikaltimą, o tėvas neatsakys už sūnaus kaltes. Teisusis gaus teisiojo atpildą, o nedorėlio nedorybės bus ant jo paties. </p>
<p id="v21"><sup><small>21</small></sup>  Jei nedorėlis atsivers nuo savo nusikaltimų, laikysis mano nuostatų ir darys, kas yra teisinga ir teisu, jis tikrai liks gyvas ir nemirs. <sup id="cite3"><a href="#fn3">[3]</a></sup></p>
<p id="v22"><sup><small>22</small></sup>  Ankstesni nusikaltimai bus užmiršti ir jam neįskaitomi; jis bus gyvas dėl savo teisumo. </p>
<p id="v23"><sup><small>23</small></sup>  Argi Aš noriu nedorėlio mirties,­sako Viešpats,­o ne kad jis gręžtųsi nuo savo kelių ir būtų gyvas? </p>
<p id="v24"><sup><small>24</small></sup>  Jei teisusis nusigręš nuo savo teisumo, elgsis neteisingai ir darys visas bjaurystes, kurias daro nedorėliai, argi jis gyvens? Ne, jo teisumo darbai nebus jam įskaityti. Jis mirs savo nusikaltimuose ir nuodėmėse. </p>
<p id="v25"><sup><small>25</small></sup>  Jūs sakote: ‘Viešpaties kelias neteisingas’. Paklausyk, Izraeli! Ar mano kelias neteisingas? Ar ne jūsų kelias yra neteisingas? </p>
<p id="v26"><sup><small>26</small></sup>  Jei teisusis nusigręš nuo savo teisumo ir padarys nusikaltimą, jis mirs dėl jo. </p>
<p id="v27"><sup><small>27</small></sup>  Jei nedorėlis nusigręš nuo savo nedorybės ir darys, kas yra teisinga ir teisu, jis išgelbės savo gyvybę. </p>
<p id="v28"><sup><small>28</small></sup>  Kadangi jis susiprato ir atsisakė savo piktų darbų, jis tikrai liks gyvas. </p>
<p id="v29"><sup><small>29</small></sup>  Izraelis sako: ‘Viešpaties kelias neteisingas’. Izraeli, argi mano kelias neteisingas? Argi ne jūsų kelias yra neteisingas? </p>
<p id="v30"><sup><small>30</small></sup>  Aš teisiu jus, o Izraelio namai, kiekvieną pagal jo kelius. Nusigręžkite nuo savo nusikaltimų, kad jūsų neteisybės jūsų nesunaikintų. </p>
<p id="v31"><sup><small>31</small></sup>  Atsisakykite nusikaltimų, kuriuos darėte, įsigykite naują širdį ir naują dvasią! Izraeli, kodėl tu turėtum mirti? <sup id="cite4"><a href="#fn4">[4]</a></sup></p>
<p id="v32"><sup><small>32</small></sup>  Aš nenoriu mirštančiojo mirties,­sako Viešpats Dievas.­Atsiverskite ir būkite gyvi!” </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Ezekiel/17">Ezekielio knyga - Skyrius 17</a></td>
        <td><a href="/lt/Bible/Ezekiel/Index">Indeksas</a></td>
        <td><a href="/lt/Bible/Ezekiel/19">Ezekielio knyga - Skyrius 19</a></td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 18:1-9 <i>Ezekialas: moralinė atsakomybė</i>: <a href="/lt/The_Urantia_Book/97#p10_7">UK 97:10.7</a>. </li>
  <li id="fn2"><a href="#cite2">↑</a> 18:2-4 <i>Miršta tik nuodėminga siela</i>: <a href="/lt/The_Urantia_Book/145#p2_7">UK 145:2.7</a>. </li>
  <li id="fn3"><a href="#cite3">↑</a> 18:21-23,27 <i>Dievas myli nedorėlius</i>: <a href="/lt/The_Urantia_Book/131#p10_4">UK 131:10.4</a>. </li>
  <li id="fn4"><a href="#cite4">↑</a> 18:31 <i>Pažadas guodėjas</i>: <a href="/lt/The_Urantia_Book/180#p3_3">UK 180:3.3</a>.  <i>Tiesos Dvasia</i>: <a href="/lt/The_Urantia_Book/21#p5_7">UK 21:5.7</a>.  <i>Visiems padovanota Tiesos Dvasia</i>: <a href="/lt/The_Urantia_Book/194#p3_6">UK 194:3.6</a>.  <i>Dvasia žmoguje (Tiesos Dvasia)</i>: <a href="/lt/The_Urantia_Book/103#p1_6">UK 103:1.6</a>.  <i>Tiesos Dvasia</i>: <a href="/lt/The_Urantia_Book/32#p5_8">UK 32:5.8</a>.  <i>atsiųsiu „savo dvasią“</i>: <a href="/lt/The_Urantia_Book/180#p4_5">UK 180:4.5</a>.  <i>Sekite naują mokytoją širdyje</i>: <a href="/lt/The_Urantia_Book/181#p2_14">UK 181:2.14</a>.  <i>Tiesos Dvasia</i>: <a href="/lt/The_Urantia_Book/180#p6_3">UK 180:6.3</a>.  <i>Tiesos Dvasia</i>: <a href="/lt/The_Urantia_Book/146#p3_6">UK 146:3.6</a>.  <i>Tiesos Dvasia</i>: <a href="/lt/The_Urantia_Book/34#p5_5">UK 34:5.5</a>.  <i>Tiesos Dvasia</i>: <a href="/lt/The_Urantia_Book/191#p6_3">UK 191:6.3</a>.  <i>Kitas mokytojas Tiesos dvasia</i>: <a href="/lt/The_Urantia_Book/176#p4_3">UK 176:4.3</a>.  <i>Dvasia išlieta ant viso kūno</i>: <a href="/lt/The_Urantia_Book/52#p5_6">UK 52:5.6</a>.  <i>Tiesos Dvasia</i>: <a href="/lt/The_Urantia_Book/137#p8_7">UK 137:8.7</a>.  <i>Transformacija</i>: <a href="/lt/The_Urantia_Book/143#p2_4">UK 143:2.4</a>.  <i>Tiesos Dvasia</i>: <a href="/lt/The_Urantia_Book/120#p2_6">UK 120:2.6</a>.  <i>Išliekite dvasią ant viso kūno</i>: <a href="/lt/The_Urantia_Book/190#p5_4">UK 190:5.4</a>.  <i>Tiesos Dvasia</i>: <a href="/lt/The_Urantia_Book/34#p4_1">UK 34:4.1</a>.  <i>Tiesos Dvasia gyvena širdyse</i>: <a href="/lt/The_Urantia_Book/181#p1_5">UK 181:1.5</a>.  <i>Tiesos Dvasia</i>: <a href="/lt/The_Urantia_Book/34#p7_1">UK 34:7.1</a>.  <i>Tiesos dvasia</i>: <a href="/lt/The_Urantia_Book/20#p6_8">UK 20:6.8</a>.  <i>Jėzus išlieti savo dvasią</i>: <a href="/lt/The_Urantia_Book/141#p4_5">UK 141:4.5</a>.  <i>Siųsk tiesos dvasią</i>: <a href="/lt/The_Urantia_Book/193#p5_2">UK 193:5.2</a>.  <i>Nauja dvasia, gyvenk vyrų širdyse</i>: <a href="/lt/The_Urantia_Book/121#p7_5">UK 121:7.5</a>.  <i>Širdyje naujas mokytojas</i>: <a href="/lt/The_Urantia_Book/181#p2_17">UK 181:2.17</a>.  <i>Tiesos Dvasia</i>: <a href="/lt/The_Urantia_Book/120#p2_4">UK 120:2.4</a>.  <i>Tiesos Dvasia bus su jumis</i>: <a href="/lt/The_Urantia_Book/181#p2_24">UK 181:2.24</a>.  <i>Išliekite mano dvasią ant viso kūno</i>: <a href="/lt/The_Urantia_Book/181#p1_4">UK 181:1.4</a>.  <i>Sūnus išliejo dvasią ant kūno</i>: <a href="/lt/The_Urantia_Book/20#p1_6">UK 20:1.6</a>. </li>
</ol>
</div>
