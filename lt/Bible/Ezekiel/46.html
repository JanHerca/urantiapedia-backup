<!--
title: Ezekielio knyga - Skyrius 46
description: 
published: true
date: 2022-10-7T19:22:49Z
tags: bible, bible—ezekiel
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Ezekiel/45">Ezekielio knyga - Skyrius 45</a></td>
        <td><a href="/lt/Bible/Ezekiel/Index">Indeksas</a></td>
        <td><a href="/lt/Bible/Ezekiel/47">Ezekielio knyga - Skyrius 47</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Taip sako Viešpats Dievas: “Vidinio kiemo vartai rytų pusėje bus uždaryti šešias darbo dienas, bet sabato ir jauno mėnulio dieną jie bus atidaryti. </p>
<p id="v2"><sup><small>2</small></sup>  Kunigaikštis įeis pro išorinių vartų prieangį ir sustos prie vartų. Kunigas aukos jo deginamąją ir padėkos auką. Jis, pagarbinęs prie vartų, išeis, bet vartai liks atdari iki vakaro. </p>
<p id="v3"><sup><small>3</small></sup>  Tauta taip pat pagarbins prie vartų įėjimo sabatais ir jauno mėnulio dienomis Viešpaties akivaizdoje. </p>
<p id="v4"><sup><small>4</small></sup>  Kunigaikščio deginamoji auka sabato dieną turi būti šeši sveiki ėriukai ir vienas sveikas avinas. </p>
<p id="v5"><sup><small>5</small></sup>  Duonos auka bus viena efa miltų prie avino, o prie ėriukų­kiek jis galės duoti, ir hinas aliejaus prie kiekvienos efos. </p>
<p id="v6"><sup><small>6</small></sup>  Jauno mėnulio dieną jis aukos sveiką jauną veršį, šešis ėriukus ir vieną aviną. </p>
<p id="v7"><sup><small>7</small></sup>  Jo duonos auka bus po vieną efą miltų prie veršio ir avino, o prie ėriukų­kiek jis duos savo ranka, ir hinas aliejaus prie kiekvienos efos. </p>
<p id="v8"><sup><small>8</small></sup>  Kunigaikštis įeis pro vartų prieangį ir tuo pačiu keliu išeis. </p>
<p id="v9"><sup><small>9</small></sup>  Kai tauta švenčių metu ateis pagarbinti Viešpaties, tada atėję pro šiaurinius vartus turi išeiti pro pietų pusės vartus, įėję pro pietų pusės vartus turi išeiti pro šiaurinius vartus. Niekas teneišeina pro tuos pačius vartus, pro kuriuos įėjo, bet pro vartus priešingoje pusėje. </p>
<p id="v10"><sup><small>10</small></sup>  Kunigaikštis turi būti su jais­ įeiti, kai jie įeina, ir išeiti, kai jie išeina. </p>
<p id="v11"><sup><small>11</small></sup>  Švenčių ir iškilmių dieną duonos auka turi būti efa miltų prie kiekvieno veršio ir avino, o prie ėriukų­kiek jis gali duoti, ir vienas hinas aliejaus prie kiekvienos efos. </p>
<p id="v12"><sup><small>12</small></sup>  Jei kunigaikštis laisva valia aukos Viešpačiui deginamąją ar padėkos auką, jam bus atidaryti vartai rytų pusėje. Jis įeis ir aukos deginamąją ir padėkos auką kaip per sabatą. Jam išėjus, vartus uždarys. </p>
<p id="v13"><sup><small>13</small></sup>  Kiekvieną dieną jis turi parūpinti deginamajai aukai Viešpačiui sveiką metinį avinėlį ir jį aukoti kiekvieną rytą. </p>
<p id="v14"><sup><small>14</small></sup>  Jis turi parūpinti kiekvieną rytą duonos aukai šeštą dalį efos miltų ir trečdalį hino aliejaus ir juos sumaišyti. Tai bus duonos auka Viešpačiui. Toks yra amžinas įstatymas apie aukas. </p>
<p id="v15"><sup><small>15</small></sup>  Avinėlis, duonos auka ir aliejus bus nuolatinė deginamoji auka kiekvieną rytą”. </p>
<p id="v16"><sup><small>16</small></sup>  Taip sako Viešpats Dievas: “Jei kunigaikštis vienam savo sūnų duos dalį iš savo paveldo, tai ji bus jo sūnaus paveldėta nuosavybė. </p>
<p id="v17"><sup><small>17</small></sup>  Jei jis dovanos savo tarnui dalį iš savo paveldo, tai priklausys tarnui iki laisvės metų, o po to sugrįš kunigaikščiui. Tik kunigaikščio sūnums priklausys paveldas. </p>
<p id="v18"><sup><small>18</small></sup>  Kunigaikštis neturi teisės atimti iš žmonių jų paveldo arba prievarta juos pašalinti iš jų nuosavybės. Jo sūnūs paveldės tik tėvo nuosavybę, kad niekas iš mano tautos nebūtų nuvarytas nuo savo nuosavybės”. </p>
<p id="v19"><sup><small>19</small></sup>  Jis įvedė mane pro įėjimą šalia vartų į šventyklos kambarius, skirtus kunigams šiaurės pusėje. Vakarų pusėje, pačiame gale pamačiau vietą. </p>
<p id="v20"><sup><small>20</small></sup>  Tada jis tarė: “Šioje vietoje kunigai virs aukas už nuodėmes bei kaltes ir keps duonos auką, kad neišneštų jų į išorinį kiemą ir nepašventintų žmonių”. </p>
<p id="v21"><sup><small>21</small></sup>  Po to jis išvedė mane į išorinį kiemą ir vedė į visus keturis kiemo kampus. Kiekviename kiemo kampe buvo po kiemą, </p>
<p id="v22"><sup><small>22</small></sup>  keturiasdešimties uolekčių ilgio ir trisdešimties uolekčių pločio. Visi keturi buvo vienodo dydžio </p>
<p id="v23"><sup><small>23</small></sup>  ir apvesti mūrine siena, o po siena buvo židiniai. </p>
<p id="v24"><sup><small>24</small></sup>  Tada jis tarė: “Tai virtuvės, kuriose šventyklos tarnai virs tautos aukas”. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Ezekiel/45">Ezekielio knyga - Skyrius 45</a></td>
        <td><a href="/lt/Bible/Ezekiel/Index">Indeksas</a></td>
        <td><a href="/lt/Bible/Ezekiel/47">Ezekielio knyga - Skyrius 47</a></td>
      </tr>
    </tbody>
  </table>
</figure>
