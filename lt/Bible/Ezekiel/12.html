<!--
title: Ezekielio knyga - Skyrius 12
description: 
published: true
date: 2023-11-8T21:52:7Z
tags: bible, bible—ezekiel
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/lt/Bible/Ezekiel/11">
          <span class="mdi mdi-arrow-left-drop-circle"></span><span class="pl-2">Ezekielio knyga - Skyrius 11</span>
        </a>
        </td>
        <td>
        <a href="/lt/Bible/Ezekiel/Index">
          <span class="mdi mdi-book-open-variant"></span><span class="pl-2">Indeksas</span>
        </a>
        </td>
        <td>
        <a href="/lt/Bible/Ezekiel/13">
          <span class="pr-2">Ezekielio knyga - Skyrius 13</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Viešpats man kalbėjo: </p>
<p id="v2"><sup><small>2</small></sup>  “Žmogaus sūnau, tu gyveni maištingoje tautoje, tarp žmonių, kurie turi akis, bet nemato, turi ausis, bet negirdi. <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  Todėl, žmogaus sūnau, paruošk savo mantą persikelti ir, jiems matant, dienos metu išeik. Jiems matant, iš savo vietos persikelk į kitą vietą. Gal jie susipras, nors ir yra maištingi. </p>
<p id="v4"><sup><small>4</small></sup>  Dienos metu išnešk savo mantą kaip persikėlimo mantą, o pats išeik vakare kaip einantis į tremtį. </p>
<p id="v5"><sup><small>5</small></sup>  Jiems matant, pralaužk sieną, užsidėk daiktus ant pečių ir sutemus išeik pro ją. </p>
<p id="v6"><sup><small>6</small></sup>  Užsidenk veidą, kad nematytum krašto, nes Aš paskyriau tave ženklu Izraeliui”. </p>
<p id="v7"><sup><small>7</small></sup>  Aš padariau, kaip man buvo įsakyta: savo mantą kaip persikėlimo mantą išnešiau dienos metu, vakare pralaužiau sieną. Kai sutemo, užsidėjęs daiktus ant pečių, išėjau, jiems matant. </p>
<p id="v8"><sup><small>8</small></sup>  Rytą man Viešpats pasakė: </p>
<p id="v9"><sup><small>9</small></sup>  “Žmogaus sūnau, ar izraelitai neklausė tavęs: ‘Ką darai?’ </p>
<p id="v10"><sup><small>10</small></sup>  Sakyk jiems: ‘Taip sako Viešpats: ‘Tai našta Jeruzalės kunigaikščiui ir visiems izraelitams, kurie ten yra’. </p>
<p id="v11"><sup><small>11</small></sup>  Sakyk: ‘Aš esu ženklas jums. Kaip aš dariau, taip atsitiks jiems. Jie persikels ir eis į nelaisvę’. </p>
<p id="v12"><sup><small>12</small></sup>  Kunigaikštis, kuris yra tarp jų, užsidės mantą ant pečių, pralauš mūro sieną ir sutemus pro ją išeis. Veidą jis užsidengs, kad nematytų krašto. </p>
<p id="v13"><sup><small>13</small></sup>  Aš pagausiu jį, nugabensiu į Babiloną, chaldėjų kraštą. Tačiau jis nematys to krašto ir mirs jame. </p>
<p id="v14"><sup><small>14</small></sup>  Visus jo padėjėjus ir karių būrius Aš išsklaidysiu po visus kraštus ir ištrauksiu kardą paskui juos. </p>
<p id="v15"><sup><small>15</small></sup>  Kai juos išsklaidysiu tarp tautų įvairiuose kraštuose, tada jie žinos, kad Aš esu Viešpats. </p>
<p id="v16"><sup><small>16</small></sup>  Bet Aš išsaugosiu mažą likutį nuo kardo, bado ir maro. Jie pasakos apie savo bjaurystes tautoms, kuriose bus ištremti, ir jie žinos, kad Aš esu Viešpats’ ”. </p>
<p id="v17"><sup><small>17</small></sup>  Viešpats man tarė: </p>
<p id="v18"><sup><small>18</small></sup>  “Žmogaus sūnau, valgyk duoną ir gerk vandenį drebėdamas. </p>
<p id="v19"><sup><small>19</small></sup>  Sakyk krašto žmonėms, kad Viešpats Dievas apie Jeruzalės ir Izraelio krašto gyventojus sako: ‘Jie valgys duoną nusiminę ir gers vandenį susirūpinę, nes jų kraštas virs dykyne dėl smurto visų jame gyvenančių. </p>
<p id="v20"><sup><small>20</small></sup>  Miestai ištuštės, ir kraštas sunyks. Tada jūs žinosite, kad Aš esu Viešpats’ ”. </p>
<p id="v21"><sup><small>21</small></sup>  Viešpats vėl man kalbėjo: </p>
<p id="v22"><sup><small>22</small></sup>  “Žmogaus sūnau, kokia tai patarlė, kurią vartojate Izraelio krašte, sakydami: ‘Dienos bėga, o pranašystės neišsipildo’. </p>
<p id="v23"><sup><small>23</small></sup>  Tu sakyk jiems, kad Viešpats Dievas sako: ‘Aš padarysiu galą šitai patarlei, ir ji Izraelyje nebebus girdima. Jau atėjo laikas, ir visos pranašystės išsipildys. </p>
<p id="v24"><sup><small>24</small></sup>  Daugiau nebebus melagingų regėjimų ir apgaulingų pranašavimų Izraelyje. </p>
<p id="v25"><sup><small>25</small></sup>  Aš, Viešpats, kalbėsiu, ir žodis, kurį kalbėsiu, išsipildys ir nebus atidėtas. Taip, dar jūsų dienomis, jūs, maištininkai, Aš paskelbsiu žodį ir jį įvykdysiu,­sako Viešpats Dievas’ ”. </p>
<p id="v26"><sup><small>26</small></sup>  Viešpats man tarė: </p>
<p id="v27"><sup><small>27</small></sup>  “Žmogaus sūnau, izraelitai sako: ‘Regėjimai, kuriuos pranašas regi, ir jo pranašavimai yra apie tolimą ateitį’. </p>
<p id="v28"><sup><small>28</small></sup>  Todėl sakyk jiems: ‘Taip sako Viešpats: ‘Mano žodžiai nebebus atidedami, bet žodis, kurį kalbėjau, išsipildys,­sako Viešpats Dievas’ ”. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/lt/Bible/Ezekiel/11">
          <span class="mdi mdi-arrow-left-drop-circle"></span><span class="pl-2">Ezekielio knyga - Skyrius 11</span>
        </a>
        </td>
        <td>
        <a href="/lt/Bible/Ezekiel/Index">
          <span class="mdi mdi-book-open-variant"></span><span class="pl-2">Indeksas</span>
        </a>
        </td>
        <td>
        <a href="/lt/Bible/Ezekiel/13">
          <span class="pr-2">Ezekielio knyga - Skyrius 13</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 12:2 <i>Akys nemato, ausys negirdi</i>: <a href="/lt/The_Urantia_Book/157#p2_2">UK 157:2.2</a>. </li>
</ol>
</div>
