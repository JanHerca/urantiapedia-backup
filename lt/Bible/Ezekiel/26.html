<!--
title: Ezekielio knyga - Skyrius 26
description: 
published: true
date: 2022-9-13T21:36:44Z
tags: 
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Ezekiel/25">Ezekielio knyga - Skyrius 25</a></td>
        <td><a href="/lt/Bible/Ezekiel/Index">Indeksas</a></td>
        <td><a href="/lt/Bible/Ezekiel/27">Ezekielio knyga - Skyrius 27</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Vienuoliktųjų metų pirmą mėnesio dieną Viešpats kalbėjo man: </p>
<p id="v2"><sup><small>2</small></sup>  “Žmogaus sūnau! Kadangi Tyras sakė apie Jeruzalę: ‘Tautų vartai sulaužyti, jie yra atdari; aš turėsiu apsčiai, o ji liks tuščia!’ </p>
<p id="v3"><sup><small>3</small></sup>  Todėl taip sako Viešpats Dievas: ‘Štai Aš esu prieš tave, Tyre, ir sukelsiu daugybę tautų prieš tave, kaip jūra sukelia savo bangas. </p>
<p id="v4"><sup><small>4</small></sup>  Jos sunaikins Tyro sienas ir nugriaus bokštus. Aš nušluosiu dulkes jame ir paliksiu jį kaip pliką uolą. </p>
<p id="v5"><sup><small>5</small></sup>  Jis bus vieta jūros tinklams džiovinti, nes Aš tai pasakiau,­sako Viešpats Dievas.­Ir jis taps grobiu tautoms. </p>
<p id="v6"><sup><small>6</small></sup>  Jo dukterys laukuose kris nuo kardo, ir jie žinos, kad Aš esu Viešpats’. </p>
<p id="v7"><sup><small>7</small></sup>  Nes taip sako Viešpats Dievas: ‘Aš atvesiu prieš Tyrą Babilono karalių Nebukadnecarą, karalių karalių, su žirgais, kovos vežimais, raiteliais ir daugybe karių. </p>
<p id="v8"><sup><small>8</small></sup>  Tavo dukteris laukuose jis sunaikins kardu, supils prieš tave pylimą, pastatys įtvirtinimus ir pakels prieš tave skydą. </p>
<p id="v9"><sup><small>9</small></sup>  Puolimo įtaisus jis atkreips prieš tavo sienas ir tavo bokštus nugriaus kirviais. </p>
<p id="v10"><sup><small>10</small></sup>  Jo daugybės žirgų sukeltos dulkės apdengs tave. Raitelių, ratų bei kovos vežimų bildesys drebins tavo sienas, kai jis įsiverš pro vartus, lyg būtų įsiveržęs pro miesto pralaužtą sieną. </p>
<p id="v11"><sup><small>11</small></sup>  Jo žirgų kanopos mindžios visas tavo gatves. Jo kariai kardu žudys tavo žmones ir tavo stiprios kolonos grius žemėn. </p>
<p id="v12"><sup><small>12</small></sup>  Jie pagrobs tavo prekes ir išplėš tavo turtus, nugriaus sienas ir brangius namus; tavo akmenis, rąstus ir žemes sumes į vandenį. </p>
<p id="v13"><sup><small>13</small></sup>  Aš nutildysiu tavo dainas ir tavo arfų skambėjimą. </p>
<p id="v14"><sup><small>14</small></sup>  Taip Aš padarysiu tave plika uola, tinklų džiovinimo vieta. Tu nebebūsi atstatytas, nes Aš tai pasakiau,­sako Viešpats Dievas’. </p>
<p id="v15"><sup><small>15</small></sup>  Taip sako Viešpats Dievas Tyrui: ‘Ar nuo tavo griuvimo triukšmo nedrebės salos, kai šauks sužeistieji ir skerdynės vyks tavyje? </p>
<p id="v16"><sup><small>16</small></sup>  Visi salų kunigaikščiai nulips nuo sostų, nusimes apsiaustus ir nusivilks įvairiaspalvius drabužius. Jie apsisiaus drebėjimu ir sėdės ant žemės, krūpčiodami ir pasibaisėję tavo žuvimu. </p>
<p id="v17"><sup><small>17</small></sup>  Jie apraudos tave: ‘Kaip tu sunaikintas, garsusis jūros mieste! Tu buvai galingas jūroje, tu ir tavo gyventojai, kurie kėlė siaubą visiems joje gyvenantiems’. </p>
<p id="v18"><sup><small>18</small></sup>  Salos drebės tavo kritimo dieną. Jūros salos bus apstulbintos tavo žlugimo’. </p>
<p id="v19"><sup><small>19</small></sup>  Nes taip sako Viešpats Dievas: ‘Kai Aš tave padarysiu sunaikintu, nebegyvenamu, gelmėje paskandintu ir vandens apdengtu miestu, </p>
<p id="v20"><sup><small>20</small></sup>  tada pasiųsiu tave į duobę, pas senų laikų žmones, apgyvendinsiu žemės gilumoje, mirusiųjų karalystėje. Tavo miestai nebebus apgyvendinti, ir tu neturėsi vietos žemės paviršiuje. </p>
<p id="v21"><sup><small>21</small></sup>  Padarysiu tave pasibaisėjimu, ir tavęs nebebus. Kas ieškos tavęs, neberas,­sako Viešpats Dievas’ ”. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Ezekiel/25">Ezekielio knyga - Skyrius 25</a></td>
        <td><a href="/lt/Bible/Ezekiel/Index">Indeksas</a></td>
        <td><a href="/lt/Bible/Ezekiel/27">Ezekielio knyga - Skyrius 27</a></td>
      </tr>
    </tbody>
  </table>
</figure>
