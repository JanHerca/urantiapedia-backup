<!--
title: Ezekielio knyga - Skyrius 21
description: 
published: true
date: 2022-9-13T21:36:44Z
tags: 
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Ezekiel/20">Ezekielio knyga - Skyrius 20</a></td>
        <td><a href="/lt/Bible/Ezekiel/Index">Indeksas</a></td>
        <td><a href="/lt/Bible/Ezekiel/22">Ezekielio knyga - Skyrius 22</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Viešpats kalbėjo man: </p>
<p id="v2"><sup><small>2</small></sup>  “Žmogaus sūnau, žvelk į Jeruzalę, kalbėk prieš šventyklą ir pranašauk prieš Izraelį. </p>
<p id="v3"><sup><small>3</small></sup>  Sakyk Izraelio kraštui: ‘Taip sako Viešpats Dievas: ‘Aš esu prieš tave; ištraukęs kardą iš makšties, sunaikinsiu tavo teisiuosius ir nedorėlius. </p>
<p id="v4"><sup><small>4</small></sup>  Kadangi naikinsiu ir teisiuosius, ir nedorėlius, tai mano kardas siaus nuo pietų iki šiaurės. </p>
<p id="v5"><sup><small>5</small></sup>  Tada kiekvienas žinos, jog Aš, Viešpats, ištraukęs kardą iš makšties, jo nepadėsiu’. </p>
<p id="v6"><sup><small>6</small></sup>  Tu, žmogaus sūnau, dejuok ir dūsauk jų akivaizdoje, lyg būtum baisioje kančioje. </p>
<p id="v7"><sup><small>7</small></sup>  Kai jie tave klaus: ‘Kodėl dūsauji?’, atsakyk jiems: ‘Dėl žinios, kuri ateina’. Širdys liūdės, rankos suglebs, drąsa išnyks, keliai drebės. Tai ateina ir įvyks,­sako Viešpats Dievas”. </p>
<p id="v8"><sup><small>8</small></sup>  Viešpats kalbėjo man: </p>
<p id="v9"><sup><small>9</small></sup>  “Žmogaus sūnau, pranašauk: ‘Taip sako Viešpats: ‘Kardas pagaląstas ir nušveistas. </p>
<p id="v10"><sup><small>10</small></sup>  Pagaląstas žudyti, nušveistas, kad blizgėtų kaip žaibas. Ar mes galime džiaugtis? Jis paniekina mano sūnaus skeptrą kaip paprastą lazdą. </p>
<p id="v11"><sup><small>11</small></sup>  Kardas nušveistas, pagaląstas ir įduotas į žudiko rankas’. </p>
<p id="v12"><sup><small>12</small></sup>  Žmogaus sūnau, šauk ir dejuok! Jis paruoštas mano tautai, visiems Izraelio kunigaikščiams. Siaubas dėl kardo apims tautą. Plok sau per šlaunis. </p>
<p id="v13"><sup><small>13</small></sup>  Tai išbandymas; kardas paniekins netgi skeptrą ir jo nebebus,­ sako Viešpats Dievas.­ </p>
<p id="v14"><sup><small>14</small></sup>  Žmogaus sūnau, pranašauk, suplok rankomis. Tegu trečią kartą kardas žudo du kartus daugiau; tai žudymo kardas, siekiąs visus. </p>
<p id="v15"><sup><small>15</small></sup>  Aš nukreipiau kardą į vartus, kad širdys išsigąstų ir kritusiųjų padaugėtų. Kardas nušveistas blizga, pagaląstas žudynėms. </p>
<p id="v16"><sup><small>16</small></sup>  Kirsk į dešinę ir į kairę, kur ašmenys pasiekia. </p>
<p id="v17"><sup><small>17</small></sup>  Aš rankomis suplosiu ir patenkinsiu savo rūstybę. Aš, Viešpats, tai pasakiau”. </p>
<p id="v18"><sup><small>18</small></sup>  Viešpats kalbėjo man: </p>
<p id="v19"><sup><small>19</small></sup>  “Žmogaus sūnau, pažymėk du kelius, kuriais Babilono karaliaus kardas galėtų ateiti. Abu keliai prasidės viename krašte. Kelių išsišakojime pastatyk kelrodį. </p>
<p id="v20"><sup><small>20</small></sup>  Jis terodo kardui kelią į amonitų Rabą ir į Judo sutvirtintą miestą Jeruzalę. </p>
<p id="v21"><sup><small>21</small></sup>  Babilono karalius sustojo kryžkelėje, kelių išsišakojime, ir buria: maišo strėles, klausia stabų, apžiūri kepenis. </p>
<p id="v22"><sup><small>22</small></sup>  Į jo dešinę pateko Jeruzalės burtas, kad paskirtų karo vadus, duotų įsakymą žudynėms, sukeltų kovos šauksmą, statytų sienų griovimo įtaisus prie vartų, supiltų pylimą, statytų įtvirtinimus. </p>
<p id="v23"><sup><small>23</small></sup>  Jiems atrodys, jog tai apgaulingas burtas. Bet kadangi jie prisiekė, jis primins jiems nusikaltimus. </p>
<p id="v24"><sup><small>24</small></sup>  Todėl Viešpats Dievas taip sako: ‘Jūs prisimenate savo kaltes ir jūsų darbai bei nuodėmės stovi jūsų akyse; jūs atsakysite už juos. </p>
<p id="v25"><sup><small>25</small></sup>  Susitepęs ir nedoras Izraelio kunigaikšti, tavo bausmės diena atėjo, nes tavo nedorybėms padarytas galas. </p>
<p id="v26"><sup><small>26</small></sup>  Nusiimk vainiką ir karaliaus karūną! Nebebus, kaip buvo. Pažemintasis bus paaukštintas, o aukštasis­pažemintas. </p>
<p id="v27"><sup><small>27</small></sup>  Griuvėsiais, griuvėsiais, griuvėsiais Aš jį paversiu! Jo nebebus, kol ateis turintis teisę valdyti. Jam pavesiu visa’. </p>
<p id="v28"><sup><small>28</small></sup>  Tu, žmogaus sūnau, pranašauk apie amonitus ir jų pasityčiojimą: ‘Kardas pagaląstas ir nušveistas žudynėms. </p>
<p id="v29"><sup><small>29</small></sup>  Jūsų regėjimai­apgaulė, pranašavimai­melas. Bausmė jums ateis už jūsų kaltes. </p>
<p id="v30"><sup><small>30</small></sup>  Ar Aš paslėpsiu savo kardą? Aš tave teisiu krašte, kur gimei, iš kurio esi kilęs. </p>
<p id="v31"><sup><small>31</small></sup>  Aš išliesiu ant tavęs savo rūstybę, tu pajusi mano keršto liepsnas. Atiduosiu tave į žiaurių ir įgudusių žudyti žmonių rankas. </p>
<p id="v32"><sup><small>32</small></sup>  Tu būsi kuras liepsnoms, tavo kraujas liks ant žemės, visi užmirš tave. Aš, Viešpats, tai kalbėjau’ ”. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Ezekiel/20">Ezekielio knyga - Skyrius 20</a></td>
        <td><a href="/lt/Bible/Ezekiel/Index">Indeksas</a></td>
        <td><a href="/lt/Bible/Ezekiel/22">Ezekielio knyga - Skyrius 22</a></td>
      </tr>
    </tbody>
  </table>
</figure>
