<!--
title: Ezekielio knyga - Skyrius 7
description: 
published: true
date: 2022-10-7T19:22:48Z
tags: bible, bible—ezekiel
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Ezekiel/6">Ezekielio knyga - Skyrius 6</a></td>
        <td><a href="/lt/Bible/Ezekiel/Index">Indeksas</a></td>
        <td><a href="/lt/Bible/Ezekiel/8">Ezekielio knyga - Skyrius 8</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Viešpats kalbėjo: </p>
<p id="v2"><sup><small>2</small></sup>  “Žmogaus sūnau, taip sako Viešpats Dievas Izraelio žemei: ‘Atėjo galas visiems keturiems žemės pakraščiams. </p>
<p id="v3"><sup><small>3</small></sup>  Dabar atėjo galas ir tau! Aš siųsiu prieš tave savo rūstybę, teisiu tave pagal tavo kelius, atlyginsiu už bjaurius darbus. </p>
<p id="v4"><sup><small>4</small></sup>  Aš nepasigailėsiu tavęs, bet bausiu tave už tavo kelius ir užleisiu ant tavęs tavo bjaurystes. Tada jūs žinosite, kad Aš esu Viešpats’. </p>
<p id="v5"><sup><small>5</small></sup>  Viešpats Dievas sako: ‘Nelaimė ir tik nelaimė ateina! </p>
<p id="v6"><sup><small>6</small></sup>  Atėjo galas, jis ieško tavęs. Štai jis atėjo. </p>
<p id="v7"><sup><small>7</small></sup>  Tavo eilė būti sunaikintam atėjo! Tu, kuris gyveni krašte, ne džiaugsmo, bet sunaikinimo diena atėjo. </p>
<p id="v8"><sup><small>8</small></sup>  Tuojau išliesiu savo rūstybę ant tavęs, teisiu tave pagal tavo kelius ir bausiu už visas tavo bjaurystes. </p>
<p id="v9"><sup><small>9</small></sup>  Aš nepasigailėsiu tavęs, bet bausiu tave už tavo kelius ir tavo bjaurystes užvesiu ant tavęs. Tada žinosite, kad Aš­Viešpats, kuris baudžia. </p>
<p id="v10"><sup><small>10</small></sup>  Štai diena atėjo, pražūtis prisiartino. Neteisybė žydi, išdidumas žaliuoja! </p>
<p id="v11"><sup><small>11</small></sup>  Smurtas išaugo į nedorybės lazdą, nieko neliks nei iš jų turto, nei iš garbės, nei iš didybės. </p>
<p id="v12"><sup><small>12</small></sup>  Metas priartėjo, diena atėjo. Tenesidžiaugia pirkėjas ir teneliūdi pardavėjas, nes ateina bausmė visiems nusikaltusiems. </p>
<p id="v13"><sup><small>13</small></sup>  Pardavėjas nebeatgaus parduoto daikto, nors ir gyvas tebebūtų, nes sunaikinimas laukia visų; nė vienas nusikaltęs neišliks gyvas. </p>
<p id="v14"><sup><small>14</small></sup>  Pūskite trimitą, pasirenkite kovai! Bet nė vienas neina į kovą, nes mano rūstybė prieš visą jų daugybę. </p>
<p id="v15"><sup><small>15</small></sup>  Lauke kardas! Viduje maras ir badas! Kas lauke, žus nuo kardo, kas mieste, mirs nuo bado ir maro. </p>
<p id="v16"><sup><small>16</small></sup>  Jei kas išsigelbės, bus kaip slėnių balandis kalnuose; jie visi dejuos dėl savo nuodėmių. </p>
<p id="v17"><sup><small>17</small></sup>  Visų rankos nusilps ir keliai links. </p>
<p id="v18"><sup><small>18</small></sup>  Jie apsisiaus ašutinėmis ir juos apims baimė. Gėda bus jų veiduose ir plikė ant galvų. </p>
<p id="v19"><sup><small>19</small></sup>  Jie išmes savo auksą ir sidabrą, nes auksas ir sidabras neišgelbės jų Viešpaties rūstybės dieną. Jie nepatenkins savo sielų ir nepasisotins, nes tai tapo jų suklupimo akmeniu. </p>
<p id="v20"><sup><small>20</small></sup>  Iš savo papuošalų, kuriais didžiavosi, jie pasidarė bjaurius atvaizdus. Todėl jų brangenybes padariau beverčiais daiktais. </p>
<p id="v21"><sup><small>21</small></sup>  Aš atiduosiu juos svetimšaliams kaip grobį, žemės nedorėliai išplėš juos ir suterš. </p>
<p id="v22"><sup><small>22</small></sup>  Aš nusigręšiu nuo jų, leisiu išniekinti savo šventyklą. Plėšikai įsilauš, išnaikins ir apiplėš ją. </p>
<p id="v23"><sup><small>23</small></sup>  Kraštas ir miestas yra pilni nekalto kraujo, nusikaltimų ir smurto. </p>
<p id="v24"><sup><small>24</small></sup>  Aš atvesiu blogiausias tautas, ir jie paveldės jų namus. Padarysiu galą stipriojo pasipūtimui, ir jų šventos vietos bus išniekintos. </p>
<p id="v25"><sup><small>25</small></sup>  Ateina sunaikinimas; jie ieško taikos, bet jos nebus. </p>
<p id="v26"><sup><small>26</small></sup>  Nelaimė seks nelaimę, gąsdinantys pranešimai bus vienas po kito. Jie veltui ieško pranašų regėjimų. Įstatymo nebebus pas kunigus ir patarimo pas vyresniuosius. </p>
<p id="v27"><sup><small>27</small></sup>  Karalius gedės, kunigaikščiai bus apimti siaubo, tauta palūš. Aš padarysiu jiems taip, kaip jie darė, teisiu juos taip, kaip jie teisė. Tada jie žinos, kad Aš esu Viešpats’ ”. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Ezekiel/6">Ezekielio knyga - Skyrius 6</a></td>
        <td><a href="/lt/Bible/Ezekiel/Index">Indeksas</a></td>
        <td><a href="/lt/Bible/Ezekiel/8">Ezekielio knyga - Skyrius 8</a></td>
      </tr>
    </tbody>
  </table>
</figure>
