<!--
title: Ezekielio knyga - Skyrius 45
description: 
published: true
date: 2022-10-7T19:22:49Z
tags: bible, bible—ezekiel
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Ezekiel/44">Ezekielio knyga - Skyrius 44</a></td>
        <td><a href="/lt/Bible/Ezekiel/Index">Indeksas</a></td>
        <td><a href="/lt/Bible/Ezekiel/46">Ezekielio knyga - Skyrius 46</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  “Kai, mesdami burtus, dalinsitės kraštą, pirmiausia paskirkite dalį to krašto kaip šventą auką Viešpačiui. Tas šventas žemės plotas turi būti dvidešimt penkių tūkstančių nendrių ilgio ir dešimties tūkstančių nendrių pločio. </p>
<p id="v2"><sup><small>2</small></sup>  Iš šito ploto šventyklai skirkite penkių šimtų nendrių ilgio ir tokio pat pločio keturkampį sklypą ir aplink jį palikite laisvą penkiasdešimties uolekčių pločio plotą. </p>
<p id="v3"><sup><small>3</small></sup>  Atmatuokite dvidešimt penkių tūkstančių nendrių ilgio ir dešimties tūkstančių nendrių pločio sklypą; jame stovės šventykla su Švenčiausiąja. </p>
<p id="v4"><sup><small>4</small></sup>  Šventa krašto dalis priklausys kunigams, kurie tarnaus šventykloje ir artinsis prie Viešpaties; tai žemė jų namams ir šventyklai. </p>
<p id="v5"><sup><small>5</small></sup>  Kitas sklypas dvidešimt penkių tūkstančių nendrių ilgio ir dešimties tūkstančių nendrių pločio bus levitų nuosavybė: ten jie gyvens. </p>
<p id="v6"><sup><small>6</small></sup>  Prie šventojo sklypo skirkite penkių tūkstančių nendrių pločio ir dvidešimt penkių tūkstančių nendrių ilgio sklypą miestui; jis priklausys visam Izraeliui. </p>
<p id="v7"><sup><small>7</small></sup>  Kunigaikščiui skirkite žemės plotą abiejose pusėse, prie šventojo ploto ir prie miesto nuosavybės, vakarų ir rytų pusėje. To žemės ploto ilgis atitiks vienos Izraelio giminės žemės ploto ilgiui nuo vakarų iki rytų. </p>
<p id="v8"><sup><small>8</small></sup>  Tai bus jo nuosavybė Izraelyje. Izraelio kunigaikščiai nebeišnaudos daugiau mano tautos, o kraštas priklausys Izraelio giminėms”. </p>
<p id="v9"><sup><small>9</small></sup>  Taip sako Viešpats Dievas: “Izraelio kunigaikščiai, užtenka smurto ir priespaudos! Vykdykite teismą ir teisingumą, neatimkite iš mano tautos jos nuosavybės. </p>
<p id="v10"><sup><small>10</small></sup>  Jūs turite naudoti teisingas svarstykles, teisingą efą ir teisingą batą. </p>
<p id="v11"><sup><small>11</small></sup>  Efa ir batas turi būti to paties dydžio. Bate arba efoje turi tilpti dešimta dalis homero; homeras bus jūsų saikų matas. </p>
<p id="v12"><sup><small>12</small></sup>  Šekelio svoris turi būti dvidešimt gerų. Dvidešimt šekelių, dvidešimt penki šekeliai ir penkiolika šekelių tesudaro vieną miną. </p>
<p id="v13"><sup><small>13</small></sup>  Jūs turite duoti tokias dovanas: šeštą dalį efos nuo kiekvieno kviečių homero ir šeštą dalį efos nuo kiekvieno miežių homero. </p>
<p id="v14"><sup><small>14</small></sup>  Nurodymas dėl aliejaus: duokite dešimtą dalį bato nuo kiekvieno homero; homerą sudaro dešimt batų. </p>
<p id="v15"><sup><small>15</small></sup>  Izraelis duos iš dviejų šimtų avių bandos vieną avį. Tai yra duonos, deginamosioms ir padėkos aukoms jiems sutaikinti,­sako Viešpats Dievas.­ </p>
<p id="v16"><sup><small>16</small></sup>  Visa tauta privalo duoti tai Izraelio kunigaikščiui. </p>
<p id="v17"><sup><small>17</small></sup>  Kunigaikščio pareiga yra parūpinti: deginamąją, duonos ir geriamąją auką šventėms, jauno mėnulio dienoms, sabatams, taip pat aukas už nuodėmę, padėkos ir sutaikinimo aukas”. </p>
<p id="v18"><sup><small>18</small></sup>  Taip sako Viešpats Dievas: “Pirmo mėnesio pirmą dieną imk iš bandos sveiką jauną veršį ir apvalyk šventyklą. </p>
<p id="v19"><sup><small>19</small></sup>  Kunigas aukos už nuodėmę krauju pateps šventyklos durų staktas, keturis aukuro išsikišimo kampus ir vidinio kiemo vartų staktas. </p>
<p id="v20"><sup><small>20</small></sup>  Taip padaryk ir mėnesio septintą dieną dėl tų, kurie nusikalto nežinodami arba klysdami. Taip apvaloma šventykla. </p>
<p id="v21"><sup><small>21</small></sup>  Pirmo mėnesio keturioliktą dieną švęskite Paschą. Švęskite septynias dienas ir valgykite neraugintą duoną. </p>
<p id="v22"><sup><small>22</small></sup>  Tą dieną kunigaikštis parūpins už save ir už visą tautą jauną veršį aukai už nuodėmę. </p>
<p id="v23"><sup><small>23</small></sup>  Kunigaikštis kiekvieną šventės dieną duos deginamajai aukai Viešpačiui septynis sveikus jaunus veršius ir septynis avinus ir kas dieną po ožį aukai už nuodėmę. </p>
<p id="v24"><sup><small>24</small></sup>  Jis taip pat parūpins duonos aukai po vieną efą miltų prie kiekvieno veršio ir avino bei po vieną hiną aliejaus prie kiekvienos efos. </p>
<p id="v25"><sup><small>25</small></sup>  Septinto mėnesio penkioliktą dieną, šventės metu, jis turi septynias dienas parūpinti tą patį: auką už nuodėmę, deginamąją auką, duonos auką bei aliejaus”. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Ezekiel/44">Ezekielio knyga - Skyrius 44</a></td>
        <td><a href="/lt/Bible/Ezekiel/Index">Indeksas</a></td>
        <td><a href="/lt/Bible/Ezekiel/46">Ezekielio knyga - Skyrius 46</a></td>
      </tr>
    </tbody>
  </table>
</figure>
