<!--
title: Ezekielio knyga - Skyrius 31
description: 
published: true
date: 2022-10-7T19:22:48Z
tags: bible, bible—ezekiel
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Ezekiel/30">Ezekielio knyga - Skyrius 30</a></td>
        <td><a href="/lt/Bible/Ezekiel/Index">Indeksas</a></td>
        <td><a href="/lt/Bible/Ezekiel/32">Ezekielio knyga - Skyrius 32</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Vienuoliktaisiais metais, trečio mėnesio pirmą dieną, Viešpats kalbėjo man: </p>
<p id="v2"><sup><small>2</small></sup>  “Žmogaus sūnau, sakyk faraonui, Egipto karaliui, ir jo tautai: ‘Į ką tu panašus savo didybe? </p>
<p id="v3"><sup><small>3</small></sup>  Štai Asirija buvo panaši į Libano kedrą: gražiomis šakomis, teikiančiomis pavėsį, aukštai išaugusį. Jo viršūnė buvo tarp storų šakų. </p>
<p id="v4"><sup><small>4</small></sup>  Vanduo augino jį ir gelmė išaukštino jį, kai jos upės tekėjo apie jo šaknis ir upeliai drėkino visus krašto medžius. </p>
<p id="v5"><sup><small>5</small></sup>  Todėl jis išaugo aukštesnis už kitus krašto medžius. Jo šakos buvo ilgos ir jų padaugėjo dėl vandenų gausybės jam beaugant. </p>
<p id="v6"><sup><small>6</small></sup>  Ant šakų krovėsi lizdus padangių paukščiai, po jo šakomis laukiniai gyvuliai augino vaikus. Jo ūksmėje gyveno didelės tautos. </p>
<p id="v7"><sup><small>7</small></sup>  Jis buvo puikus savo dydžiu ir šakomis, nes jo šaknys buvo prie gausių vandenų. </p>
<p id="v8"><sup><small>8</small></sup>  Kedrai Dievo sode negalėjo lygintis su juo, eglės neprilygo jo šakoms ir kaštonai­jo šakelėms. Nė vienas medis Dievo sode nebuvo lygus jam savo grožiu. <sup id="cite1"><a href="#fn1">[1]</a></sup></p>
<p id="v9"><sup><small>9</small></sup>  Aš papuošiau jį šakų daugybe taip, kad visi Edeno medžiai, kurie buvo Dievo sode, pavydėjo jam’. </p>
<p id="v10"><sup><small>10</small></sup>  Todėl taip sako Viešpats: ‘Kadangi jis pasikėlė į aukštybes ir jo viršūnė apsupta storų šakų, ir jo širdis išpuiko dėl aukštumo, </p>
<p id="v11"><sup><small>11</small></sup>  todėl Aš atidaviau jį į stipriausio tarp tautų rankas. Jis tinkamai pasielgs su juo, nes Aš išvariau jį dėl jo nedorybių. </p>
<p id="v12"><sup><small>12</small></sup>  Žiaurūs svetimšaliai nukirto jį ir paliko. Kalnuose ir slėniuose krito jo šakos, sulūžusios šakelės guli prie uolų ir krašto vandenų. Visos žemės tautos pasitraukė iš jo pavėsio ir paliko jį. </p>
<p id="v13"><sup><small>13</small></sup>  Ant jo kritusio kamieno nusileis padangių paukščiai, o per jo šakas lips krašto žvėrys. </p>
<p id="v14"><sup><small>14</small></sup>  Kad ateityje nė vienas medis nebesididžiuotų dėl savo aukštumo ir nebekeltų savo šakomis apsuptos viršūnės, nes visi turi mirti ir eiti į žemės gelmes kartu su žmonių vaikais, einančiais į duobę. </p>
<p id="v15"><sup><small>15</small></sup>  Tą dieną, kai jis nuėjo į mirusiųjų buveinę, sukėliau gedulą dėl jo, sulaikiau upes ir sustabdžiau vandenis. Libanas liūdėjo dėl jo ir krašto medžiai alpo. </p>
<p id="v16"><sup><small>16</small></sup>  Man jį nustūmus į mirusiųjų buveinę, nuo jo kritimo trenksmo sudrebėjo tautos. Žemės gelmėse bus paguosti visi Edeno medžiai, Libano geriausi ir rinktiniai, kurie geria vandenį. </p>
<p id="v17"><sup><small>17</small></sup>  Jie kartu su juo nuėjo į mirusiųjų buveinę, pas kardu nužudytuosius, taip pat ir jo sąjungininkai, kurie gyveno jo ūksmėje tarp tautų. </p>
<p id="v18"><sup><small>18</small></sup>  Kas tau prilygsta šlove ir didybe tarp Edeno medžių? Tačiau su jais tu būsi nustumtas į mirusiųjų buveinę, gulėsi tarp neapipjaustytųjų kartu su nužudytaisiais. Taip bus faraonui ir visai jo daugybei,­sako Viešpats Dievas’ ”. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Ezekiel/30">Ezekielio knyga - Skyrius 30</a></td>
        <td><a href="/lt/Bible/Ezekiel/Index">Indeksas</a></td>
        <td><a href="/lt/Bible/Ezekiel/32">Ezekielio knyga - Skyrius 32</a></td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 31:8-9 <i>Dievo sodai</i>: <a href="/lt/The_Urantia_Book/43#p6_1">UK 43:6.1</a>. </li>
</ol>
</div>
