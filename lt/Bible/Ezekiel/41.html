<!--
title: Ezekielio knyga - Skyrius 41
description: 
published: true
date: 2023-11-8T21:52:7Z
tags: bible, bible—ezekiel
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/lt/Bible/Ezekiel/40">
          <span class="mdi mdi-arrow-left-drop-circle"></span><span class="pl-2">Ezekielio knyga - Skyrius 40</span>
        </a>
        </td>
        <td>
        <a href="/lt/Bible/Ezekiel/Index">
          <span class="mdi mdi-book-open-variant"></span><span class="pl-2">Indeksas</span>
        </a>
        </td>
        <td>
        <a href="/lt/Bible/Ezekiel/42">
          <span class="pr-2">Ezekielio knyga - Skyrius 42</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Jis įvedė mane į šventyklą ir išmatavo stulpus. Jie buvo šešių uolekčių pločio iš vienos pusės ir šešių uolekčių pločio iš kitos­pagal palapinės plotį. </p>
<p id="v2"><sup><small>2</small></sup>  Įėjimo plotis buvo dešimt uolekčių, sienos abiejose įėjimo pusėse buvo penkių uolekčių storio. Jis išmatavo šventyklą, kuri buvo keturiasdešimties uolekčių ilgio ir dvidešimties uolekčių pločio. </p>
<p id="v3"><sup><small>3</small></sup>  Įėjęs į vidinę patalpą, išmatavo įėjimo staktas dviem uolektimis, įėjimą­šešiomis uolektimis, įėjimo sienų plotis abiejose pusėse buvo septynios uolektys. </p>
<p id="v4"><sup><small>4</small></sup>  Jis išmatavo joje plotį ir ilgį­po dvidešimt uolekčių. Jis man sakė: “Tai­Šventų švenčiausioji”. </p>
<p id="v5"><sup><small>5</small></sup>  Jis išmatavo šventyklos sieną. Ji buvo šešių uolekčių storumo, o šoninių kambarių aplink šventyklą plotis­keturios uolektys. </p>
<p id="v6"><sup><small>6</small></sup>  Šoniniai kambariai buvo trijų aukštų, kiekviename aukšte po trisdešimt kambarių. Prilaikomosios sijos buvo aplink visą pastatą, jos nebuvo įleistos į šventyklos sieną. </p>
<p id="v7"><sup><small>7</small></sup>  Antro ir trečio aukšto šoniniai kambariai buvo didesni. Iš pirmo aukšto į antrą ir trečią buvo laiptai. </p>
<p id="v8"><sup><small>8</small></sup>  Aplink šventyklos pastatą buvo iškilimas. Šoninių kambarių pamatas buvo nendrės ilgio­šešių didžiųjų uolekčių. </p>
<p id="v9"><sup><small>9</small></sup>  Išorinės sienos prie šoninių kambarių storis buvo penkių uolekčių. Pastatą supo šoniniai kambariai. </p>
<p id="v10"><sup><small>10</small></sup>  Atstumas tarp šoninių kambarių buvo dvidešimt uolekčių. </p>
<p id="v11"><sup><small>11</small></sup>  Šoninių kambarių įėjimai buvo iš šiaurės ir pietų pusės, jų plotis buvo penkios uolektys. </p>
<p id="v12"><sup><small>12</small></sup>  Pastatas priešais kiemą vakarų pusėje buvo septyniasdešimties uolekčių pločio, devyniasdešimties uolekčių ilgio ir jo sienos buvo penkių uolekčių storio. </p>
<p id="v13"><sup><small>13</small></sup>  Jis išmatavo šventyklos ilgį šimtu uolekčių. Kiemo ir pastato su sienomis ilgis buvo šimtas uolekčių. </p>
<p id="v14"><sup><small>14</small></sup>  Šventyklos priekinės pusės ir kiemo rytinėje pusėje plotis buvo šimtas uolekčių. </p>
<p id="v15"><sup><small>15</small></sup>  Po to jis išmatavo užpakalinę pastato sieną vakarinėje pusėje; pastato sienų ilgis kartu su priestatais abiejose pusėse buvo šimtas uolekčių. Šventyklos, Švenčiausiosios ir prieangio vidaus sienos </p>
<p id="v16"><sup><small>16</small></sup>  buvo iškaltos medžio lentomis nuo aslos iki langų; langai buvo su grotelėmis. </p>
<p id="v17"><sup><small>17</small></sup>  Virš durų ir ant sienų iš vidaus ir išorės buvo raižiniai. </p>
<p id="v18"><sup><small>18</small></sup>  Tai buvo cherubai ir palmės, kiekviena palmė buvo tarp dviejų cherubų. Cherubai buvo dviem veidais. </p>
<p id="v19"><sup><small>19</small></sup>  Vienoje pusėje buvo žmogaus veidas, žiūrintis į palmę, o kitoje pusėje­liūto veidas, žiūrintis į kitą palmę. Tokios buvo visos šventyklos sienos. </p>
<p id="v20"><sup><small>20</small></sup>  Nuo aslos iki durų viršaus buvo cherubų ir palmių atvaizdai. </p>
<p id="v21"><sup><small>21</small></sup>  Šventyklos durų staktos buvo keturkampės kaip ir Švenčiausiosios. Jos buvo panašios. </p>
<p id="v22"><sup><small>22</small></sup>  Medinis aukuras buvo trijų uolekčių aukščio, dviejų ilgio ir dviejų pločio. Jo kampai, viršus ir sienos buvo padarytos iš medžio. Vyras sakė man: “Tai stalas, stovįs Viešpaties akivaizdoje”. </p>
<p id="v23"><sup><small>23</small></sup>  Į šventyklą ir Švenčiausiąją buvo dvejos durys. </p>
<p id="v24"><sup><small>24</small></sup>  Durys viename ir kitame šone buvo iš dviejų dalių. </p>
<p id="v25"><sup><small>25</small></sup>  Šventyklos duryse buvo išpjaustyti cherubų ir palmių vaizdai, panašūs kaip ant sienų. Storos lentos dengė prieangį. </p>
<p id="v26"><sup><small>26</small></sup>  Prieangio sienų abiejose pusėse buvo langai su grotelėmis ir palmės. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/lt/Bible/Ezekiel/40">
          <span class="mdi mdi-arrow-left-drop-circle"></span><span class="pl-2">Ezekielio knyga - Skyrius 40</span>
        </a>
        </td>
        <td>
        <a href="/lt/Bible/Ezekiel/Index">
          <span class="mdi mdi-book-open-variant"></span><span class="pl-2">Indeksas</span>
        </a>
        </td>
        <td>
        <a href="/lt/Bible/Ezekiel/42">
          <span class="pr-2">Ezekielio knyga - Skyrius 42</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
