<!--
title: Ezekielio knyga - Skyrius 32
description: 
published: true
date: 2022-10-7T19:22:48Z
tags: bible, bible—ezekiel
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Ezekiel/31">Ezekielio knyga - Skyrius 31</a></td>
        <td><a href="/lt/Bible/Ezekiel/Index">Indeksas</a></td>
        <td><a href="/lt/Bible/Ezekiel/33">Ezekielio knyga - Skyrius 33</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Dvyliktaisiais metais, dvylikto mėnesio pirmą dieną, Viešpats kalbėjo: </p>
<p id="v2"><sup><small>2</small></sup>  “Žmogaus sūnau, apraudok faraoną, Egipto karalių, ir sakyk jam: ‘Tu esi kaip liūtas tarp tautų, kaip jūrų pabaisa. Tu siauti upėse, drumsti vandenį kojomis, keli bangas. </p>
<p id="v3"><sup><small>3</small></sup>  Taip sako Viešpats Dievas: ‘Aš užmesiu savo tinklą ant tavęs kartu su daugybe tautų, ir jie ištrauks tave. </p>
<p id="v4"><sup><small>4</small></sup>  Aš numesiu tave ant žemės atvirame lauke, ant tavęs tūps padangių paukščiai ir tavimi pasotinsiu visos žemės žvėris. </p>
<p id="v5"><sup><small>5</small></sup>  Aš tavo kūną numesiu kalnuose ir tavo lavonų pripildysiu slėnius. </p>
<p id="v6"><sup><small>6</small></sup>  Girdysiu žemę tavo tekančiu krauju iki kalnų, ir upės bus pilnos tavęs. </p>
<p id="v7"><sup><small>7</small></sup>  Kai tavo gyvybė užges, Aš uždengsiu dangų, žvaigždės nebešvies, saulę pridengsiu debesimis ir mėnulis nebespindės. </p>
<p id="v8"><sup><small>8</small></sup>  Dangaus šviesos tau nebešvies ir tavo krašte bus tamsu,­sako Viešpats Dievas.­ </p>
<p id="v9"><sup><small>9</small></sup>  Daugelis tautų išsigąs, kai paskelbsiu apie tavo sunaikinimą kraštuose, kurių tu nežinai. </p>
<p id="v10"><sup><small>10</small></sup>  Taip, daugelis tautų baisėsis tavimi ir jų karaliai bus apimti panikos dėl tavęs, kai Aš mojuosiu savo kardu prieš juos. Jie drebės be perstojo, kiekvienas dėl savo gyvybės, tavo žlugimo dieną. </p>
<p id="v11"><sup><small>11</small></sup>  Babilono karaliaus kardas užpuls tave. </p>
<p id="v12"><sup><small>12</small></sup>  Nuo galingųjų kris tavųjų daugybė. Jie yra baisiausi tarp tautų. Jie sunaikins Egipto išdidumą ir jo minias išžudys. </p>
<p id="v13"><sup><small>13</small></sup>  Aš sunaikinsiu jo galvijus prie gausių vandenų, ir jokio žmogaus koja nė gyvulio kanopa nebedrums jų. </p>
<p id="v14"><sup><small>14</small></sup>  Aš padarysiu jo vandenis tyrus, upės tekės lyg skaidrus aliejus,­sako Viešpats Dievas.­ </p>
<p id="v15"><sup><small>15</small></sup>  Kai Aš Egipto kraštą paversiu dykyne, sunaikinsiu jo išteklius ir išžudysiu gyventojus, tada jie žinos, kad Aš esu Viešpats. </p>
<p id="v16"><sup><small>16</small></sup>  Tai rauda, kuria jį apraudos, tautų dukros apraudos jį. Jos apraudos Egiptą ir jo minias,­sako Viešpats’ ”. </p>
<p id="v17"><sup><small>17</small></sup>  Dvyliktaisiais metais, pirmo mėnesio penkioliktą dieną, Viešpats kalbėjo man: </p>
<p id="v18"><sup><small>18</small></sup>  “Žmogaus sūnau, apraudok Egipto minias ir nustumk jį bei žymių tautų dukteris į mirusiųjų buveinę: </p>
<p id="v19"><sup><small>19</small></sup>  ‘Už ką tu pranašesnis? Eik ir gulėk su neapipjaustytaisiais’. </p>
<p id="v20"><sup><small>20</small></sup>  Jie kris tarp užmuštųjų kardu, ir jis bus atiduotas kardui. Nutempk jį ir jo minias. </p>
<p id="v21"><sup><small>21</small></sup>  Mirusiųjų buveinėje galingieji karžygiai su savo sąjungininkais kalbės apie tave: ‘Jie nužengė žemyn ir guli kartu su neapipjaustytaisiais, nužudytais kardu’. </p>
<p id="v22"><sup><small>22</small></sup>  Ten yra Asirija ir jos minios­jų kapai aplinkui jį­jie visi nužudyti kardu. </p>
<p id="v23"><sup><small>23</small></sup>  Jie palaidoti giliausioje duobėje ir jos žmonės aplinkui ją. Nuo kardo žuvo visi, kurie kėlė siaubą gyvųjų šalyje. </p>
<p id="v24"><sup><small>24</small></sup>  Ten guli Elamas ir jo minios aplinkui jo kapą. Visi, žuvę nuo kardo, nužengė į mirusiųjų buveinę. Jie kėlė siaubą gyvųjų šalyje, bet dabar kenčia gėdą kartu su nužengusiais į duobę. </p>
<p id="v25"><sup><small>25</small></sup>  Jį paguldė tarp žuvusiųjų ir jo minias aplink jo kapą. Jie visi yra neapipjaustyti, kritę nuo kardo. Jie kėlė siaubą gyvųjų šalyje, bet dabar kenčia gėdą kartu su nužengusiais į duobę, jie paguldyti tarp užmuštųjų. </p>
<p id="v26"><sup><small>26</small></sup>  Mešechas ir Tubalas yra čia su savo miniomis ir jų kapai yra aplinkui jį. Jie visi yra neapipjaustyti, kritę nuo kardo, nors jie kėlė siaubą gyvųjų šalyje. </p>
<p id="v27"><sup><small>27</small></sup>  Jie negulės drauge su senovėje kritusiais karžygiais, kurie su savo ginklais nužengė į mirusiųjų buveinę; jiems kardą padėjo po galva ir skydu pridengė kaulus. </p>
<p id="v28"><sup><small>28</small></sup>  Ir tu būsi sutrintas ir gulėsi drauge su neapipjaustytaisiais, kritusiais nuo kardo. </p>
<p id="v29"><sup><small>29</small></sup>  Ten guli edomitai su jų karaliais ir kunigaikščiais, kurie, nepaisant jų galybės, krito nuo kardo ir guli su neapipjaustytaisiais, nužengusiais į duobę. </p>
<p id="v30"><sup><small>30</small></sup>  Ten guli visi šiaurės kunigaikščiai ir visi sidoniečiai, nužengę su užmuštaisiais. Nepaisant jų galybės, jie yra pažeminti, guli drauge su neapipjaustytaisiais. </p>
<p id="v31"><sup><small>31</small></sup>  Faraonas, matydamas juos, bus paguostas dėl savo žmonių daugybės­faraono ir jo visos kariuomenės,­nužudytų kardu,­sako Viešpats.­ </p>
<p id="v32"><sup><small>32</small></sup>  Aš sukėliau siaubą gyvųjų šalyje, ir jis gulės drauge su neapipjaustytaisiais,­sako Viešpats Dievas”. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Ezekiel/31">Ezekielio knyga - Skyrius 31</a></td>
        <td><a href="/lt/Bible/Ezekiel/Index">Indeksas</a></td>
        <td><a href="/lt/Bible/Ezekiel/33">Ezekielio knyga - Skyrius 33</a></td>
      </tr>
    </tbody>
  </table>
</figure>
