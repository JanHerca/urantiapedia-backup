<!--
title: Ezekielio knyga - Skyrius 17
description: 
published: true
date: 2023-11-8T21:52:7Z
tags: bible, bible—ezekiel
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/lt/Bible/Ezekiel/16">
          <span class="mdi mdi-arrow-left-drop-circle"></span><span class="pl-2">Ezekielio knyga - Skyrius 16</span>
        </a>
        </td>
        <td>
        <a href="/lt/Bible/Ezekiel/Index">
          <span class="mdi mdi-book-open-variant"></span><span class="pl-2">Indeksas</span>
        </a>
        </td>
        <td>
        <a href="/lt/Bible/Ezekiel/18">
          <span class="pr-2">Ezekielio knyga - Skyrius 18</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Viešpats kalbėjo man: </p>
<p id="v2"><sup><small>2</small></sup>  “Žmogaus sūnau, užmink mįslę ir papasakok šį palyginimą Izraeliui. </p>
<p id="v3"><sup><small>3</small></sup>  Sakyk: ‘Taip sako Viešpats: ‘Didelis erelis ilgais išskėstais sparnais su įvairiaspalvėmis plunksnomis atskrido į Libaną. Jis nulaužė kedro viršūnę, </p>
<p id="v4"><sup><small>4</small></sup>  nuskynė jauną ūglį ir, nunešęs jį į pirklių kraštą, pasodino prekybos mieste. </p>
<p id="v5"><sup><small>5</small></sup>  Tada jis paėmė šios žemės sėklą ir pasodino ją derlingoje, drėgnoje dirvoje. </p>
<p id="v6"><sup><small>6</small></sup>  Ji augo ir tapo žemu, vešliu vynmedžiu su atžalomis ir šakelėmis. </p>
<p id="v7"><sup><small>7</small></sup>  Atskrido kitas didelis erelis ilgais sparnais ir su daugybe plunksnų. Vynmedis kreipė į jį savo šaknis ir tiesė į jį šakeles iš savo lysvės, kad šis jį palaistytų. </p>
<p id="v8"><sup><small>8</small></sup>  Jis buvo pasodintas drėgnoje, derlingoje žemėje, kur galėjo vešliai augti, leisti šakeles, nešti vaisius ir būti geras vynmedis’. </p>
<p id="v9"><sup><small>9</small></sup>  Sakyk: ‘Taip sako Viešpats Dievas: ‘Ar jam seksis? Ar erelis neišraus jo šaknų ir nesudraskys vaisių, ar jo žaliuojančios šakelės nenuvys? Nereikės ir daugelio vyrų didelės jėgos, kad jį išrautų. </p>
<p id="v10"><sup><small>10</small></sup>  Ar jis persodintas augs? Ar kai rytų vėjas jį palies, jis nenuvys? Jis nudžius lysvėje, kurioje auga’ ”. </p>
<p id="v11"><sup><small>11</small></sup>  Viešpats vėl man kalbėjo: </p>
<p id="v12"><sup><small>12</small></sup>  “Kalbėk maištingai tautai: ‘Ar nesuprantate, ką tai reiškia? Štai atėjo Babilono karalius į Jeruzalę, paėmė karalių su kunigaikščiais ir nusivedė juos į Babiloną. </p>
<p id="v13"><sup><small>13</small></sup>  Su karaliaus palikuoniu jis padarė sandorą ir jį prisaikdino. Krašto galinguosius jis išgabeno, </p>
<p id="v14"><sup><small>14</small></sup>  kad karalystė būtų pažeminta ir neklestėtų, kad ji išliktų, laikydamasi jo sandoros. </p>
<p id="v15"><sup><small>15</small></sup>  Bet jis sukilo prieš jį ir siuntė pasiuntinius į Egiptą, prašydamas žirgų ir daug žmonių. Ar jam seksis? Ar išliks tas, kuris taip daro? Ar, sulaužęs sandorą, jis bus išgelbėtas? </p>
<p id="v16"><sup><small>16</small></sup>  Kaip Aš gyvas,­sako Viešpats,­jis mirs Babilone, krašte to karaliaus, kuris padarė jį karaliumi, kurio priesaiką jis paniekino ir sulaužė sandorą. </p>
<p id="v17"><sup><small>17</small></sup>  Faraonas su didele kariuomene bei daugybe karių jam nepadės, kai babiloniečiai bus supylę pylimus ir padarę įtvirtinimus žmonių pražūčiai. </p>
<p id="v18"><sup><small>18</small></sup>  Jis paniekino priesaiką ir sulaužė sandorą, kai buvo padavęs ranką ir prisiekęs. Tai padaręs, jis neištrūks’. </p>
<p id="v19"><sup><small>19</small></sup>  Todėl Viešpats Dievas sako: ‘Kadangi jis mano priesaiką paniekino ir mano sandorą sulaužė, kaip Aš gyvas­atlyginsiu jam už tai. </p>
<p id="v20"><sup><small>20</small></sup>  Aš jį pagausiu, nugabensiu į Babiloną ir ten su juo bylinėsiuosi dėl ištikimybės sulaužymo. </p>
<p id="v21"><sup><small>21</small></sup>  Jo karių rinktiniai būriai kris nuo kardo; kurie išliks, tuos išsklaidysiu į visus vėjus. Tada jūs žinosite, kad Aš, Viešpats, tai kalbėjau. </p>
<p id="v22"><sup><small>22</small></sup>  Aš pats aukšto kedro viršūnę nulaušiu, ūglį nuskinsiu ir pasodinsiu aukštai iškilusiame kalne. </p>
<p id="v23"><sup><small>23</small></sup>  Jis, pasodintas aukštame Izraelio kalne, išleis šakas, neš vaisių ir išaugs didingu kedru. Įvairūs sparnuočiai gyvens po juo, paukščiai kraus lizdus jo šakų ūksmėje. </p>
<p id="v24"><sup><small>24</small></sup>  Visi krašto medžiai žinos, kad Aš, Viešpats, pažeminu aukštą medį ir paaukštinu žemą, žaliuojantį medį nudžiovinu ir sausą darau žaliuojantį. Aš, Viešpats, pasakiau ir įvykdžiau’ ”. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/lt/Bible/Ezekiel/16">
          <span class="mdi mdi-arrow-left-drop-circle"></span><span class="pl-2">Ezekielio knyga - Skyrius 16</span>
        </a>
        </td>
        <td>
        <a href="/lt/Bible/Ezekiel/Index">
          <span class="mdi mdi-book-open-variant"></span><span class="pl-2">Indeksas</span>
        </a>
        </td>
        <td>
        <a href="/lt/Bible/Ezekiel/18">
          <span class="pr-2">Ezekielio knyga - Skyrius 18</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
