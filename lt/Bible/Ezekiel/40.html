<!--
title: Ezekielio knyga - Skyrius 40
description: 
published: true
date: 2022-10-7T19:22:49Z
tags: bible, bible—ezekiel
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Ezekiel/39">Ezekielio knyga - Skyrius 39</a></td>
        <td><a href="/lt/Bible/Ezekiel/Index">Indeksas</a></td>
        <td><a href="/lt/Bible/Ezekiel/41">Ezekielio knyga - Skyrius 41</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Dvidešimt penktaisiais tremties metais, keturioliktaisiais metais po miesto paėmimo, metų pradžioje, dešimtą dieną, Viešpaties ranka palietė mane. </p>
<p id="v2"><sup><small>2</small></sup>  Dievo regėjime Jis nuvedė mane į Izraelio kraštą ir nuleido ant labai aukšto kalno. Pietų pusėje buvo lyg miesto statiniai. </p>
<p id="v3"><sup><small>3</small></sup>  Jis nuvedė mane ten, ir aš pamačiau vyrą, kuris spindėjo lyg varis. Jis stovėjo vartuose, rankose laikė lininę virvę ir matavimo nendrę. </p>
<p id="v4"><sup><small>4</small></sup>  Tas vyras tarė man: “Žmogaus sūnau, stebėk akimis, klausyk ausimis ir suprask širdimi, ką tau rodysiu, nes tam tu esi čia. Visa, ką matysi, paskelbk Izraeliui”. </p>
<p id="v5"><sup><small>5</small></sup>  Štai apie visą pastatą išorėje buvo mūro siena. Vyras laikė šešių uolekčių ilgio matavimo nendrę. Uolektis buvo ilgesnė už paprastą uolektį rankos plaštaka. Jis matavo tą mūro sieną. Mūras buvo vienos nendrės storio ir tokio paties aukščio. </p>
<p id="v6"><sup><small>6</small></sup>  Jis, nuėjęs prie rytinių vartų, užlipo laiptais ir matavo vartų slenkstį. Jo storis buvo viena nendrė. </p>
<p id="v7"><sup><small>7</small></sup>  Šoniniai kambariai sienoje buvo vienos nendrės ilgio ir vienos nendrės pločio. Tarp kambarių buvo penkios uolektys, o vartų prieangio slenksčio plotis­viena nendrė. </p>
<p id="v8"><sup><small>8</small></sup>  Jis išmatavo vartų prieangį iš vidaus viena nendre. </p>
<p id="v9"><sup><small>9</small></sup>  Tada išmatavo vartų prieangį aštuoniomis uolektimis ir jo stulpus dviejomis uolektimis. Vartų prieangis buvo vidinėje pusėje. </p>
<p id="v10"><sup><small>10</small></sup>  Rytinėje pusėje, prie vartų, iš abiejų pusių buvo po tris šoninius kambarius to paties dydžio, ir stulpai abiejose pusėse buvo vienodo dydžio. </p>
<p id="v11"><sup><small>11</small></sup>  Jis dar išmatavo vartų įėjimo plotį, kuris buvo dešimt uolekčių, o vartų ilgis­trylika uolekčių. </p>
<p id="v12"><sup><small>12</small></sup>  Prieš šoninius kambarius buvo iškyšulys vienos uolekties pločio, taip pat ir kitoje pusėje­iškyšulys vienos uolekties pločio. Kambariai abiejose pusėse buvo šešių uolekčių. </p>
<p id="v13"><sup><small>13</small></sup>  Po to jis išmatavo vartus nuo vieno šoninio kambario stogo iki kito. Plotis buvo dvidešimt penkios uolektys, durys buvo priešais duris. </p>
<p id="v14"><sup><small>14</small></sup>  Jis padarė ir šešiasdešimties uolekčių stulpus iki stulpo kieme, esančiame prie vartų. </p>
<p id="v15"><sup><small>15</small></sup>  Nuo išorinių vartų priekio iki vidaus vartų prieangio priekio buvo penkiasdešimt uolekčių. </p>
<p id="v16"><sup><small>16</small></sup>  Šoniniuose kambariuose buvo langai su grotelėmis, taip pat ir vartų šonuose. Prieangyje buvo langų, o ant stulpų­palmės. </p>
<p id="v17"><sup><small>17</small></sup>  Jis nuvedė mane į išorinį kiemą. Kiemas buvo išgrįstas akmenimis. Aplink kiemą buvo trisdešimt kambarių. </p>
<p id="v18"><sup><small>18</small></sup>  Akmeninis grindinys tęsėsi iki vartų, prie vartų jis buvo žemesnis. </p>
<p id="v19"><sup><small>19</small></sup>  Kiemas nuo išorinių žemutinių vartų iki vidaus vartų buvo šimto uolekčių į rytus ir į šiaurę. </p>
<p id="v20"><sup><small>20</small></sup>  Jis išmatavo išorinio kiemo šiaurinių vartų ilgį ir plotį. </p>
<p id="v21"><sup><small>21</small></sup>  Abiejose pusėse buvo po tris šoninius kambarius. Prieangio stulpai buvo tokio paties dydžio, kaip ir pirmųjų vartų. Vartai buvo penkiasdešimties uolekčių ilgio ir dvidešimt penkių uolekčių pločio. </p>
<p id="v22"><sup><small>22</small></sup>  Jų langai, prieangis bei palmės buvo tokie pat, kaip rytų pusės vartų. Į viršų vedė septyni laiptai ir priešais juos buvo prieangis. </p>
<p id="v23"><sup><small>23</small></sup>  Šiaurės pusės kiemo vartai buvo prieš vidaus vartus, kaip ir rytų pusės vartai. Nuo vartų iki vartų buvo šimtas uolekčių. </p>
<p id="v24"><sup><small>24</small></sup>  Po to jis nuvedė mane į pietų pusę. Čia buvo pietų pusės vartai. Jų stulpai ir prieangis buvo to paties dydžio. </p>
<p id="v25"><sup><small>25</small></sup>  Jų langai ir prieangis aplinkui buvo tokie pat, kaip kiti. Vartų ilgis buvo penkiasdešimt, o plotis­ dvidešimt penkios uolektys. </p>
<p id="v26"><sup><small>26</small></sup>  Į viršų vedė septyni laiptai ir priešais buvo prieangis. Ant stulpų iš abiejų pusių buvo palmės. </p>
<p id="v27"><sup><small>27</small></sup>  Pietinėje vidinio kiemo pusėje buvo vartai. Nuo vienų vartų iki kitų buvo šimtas uolekčių. </p>
<p id="v28"><sup><small>28</small></sup>  Jis įvedė mane į vidinį kiemą pro pietų pusės vartus. Jis matavo vartus. Jų dydis buvo toks pats, kaip ir kitų. </p>
<p id="v29"><sup><small>29</small></sup>  Jų šoniniai kambariai, stulpai ir prieangis buvo to paties dydžio. Jų ir prieangio langai buvo aplinkui. Visas jų ilgis buvo penkiasdešimt uolekčių ir plotis­dvidešimt penkios uolektys. </p>
<p id="v30"><sup><small>30</small></sup>  Prieangis aplinkui buvo dvidešimt penkių uolekčių ilgio ir penkių uolekčių pločio. </p>
<p id="v31"><sup><small>31</small></sup>  Prieangis buvo atkreiptas į išorinę kiemo pusę. Ant stulpų abiejose pusėse buvo palmės. Į jį vedė aštuoni laiptai. </p>
<p id="v32"><sup><small>32</small></sup>  Po to jis nuvedė mane prie rytinių vartų ir matavo juos. Jie buvo tokio paties dydžio, kaip kiti. </p>
<p id="v33"><sup><small>33</small></sup>  Jų šoniniai kambariai, stulpai ir prieangis taip pat buvo to paties dydžio, langai buvo aplinkui ir prieangyje. Jų ilgis buvo penkiasdešimt uolekčių ir plotis­dvidešimt penkios uolektys. </p>
<p id="v34"><sup><small>34</small></sup>  Jų prieangis buvo nukreiptas į išorinį kiemą, ant stulpų abiejose pusėse buvo palmės. Į jį vedė aštuoni laiptai. </p>
<p id="v35"><sup><small>35</small></sup>  Po to jis nuvedė mane prie šiaurės vartų ir matavo juos. Jų dydis buvo toks pat, kaip ir kitų. </p>
<p id="v36"><sup><small>36</small></sup>  Jų šoniniai kambariai, stulpai, prieangis ir langai buvo aplinkui. Jų ilgis buvo penkiasdešimt uolekčių ir plotis­dvidešimt penkios uolektys. </p>
<p id="v37"><sup><small>37</small></sup>  Prieangis buvo nukreiptas į išorinį kiemą, o ant stulpų abiejose pusėse buvo palmės. Į jį vedė aštuoni laiptai. </p>
<p id="v38"><sup><small>38</small></sup>  Prie vartų stulpų buvo kambarys su įėjimu. Jame plaudavo aukas. </p>
<p id="v39"><sup><small>39</small></sup>  Vartų prieangyje abiejose pusėse buvo po du stalus, ant kurių pjaudavo deginamąsias aukas, aukas už nuodėmes ir aukas už kaltes. </p>
<p id="v40"><sup><small>40</small></sup>  Prie išorinės sienos, link šiaurės vartų, buvo du stalai ir kitoje pusėje, prie vartų prieangio, stovėjo du stalai. </p>
<p id="v41"><sup><small>41</small></sup>  Keturi stalai buvo išorinėje ir keturi vidinėje vartų pusėje­iš viso aštuoni stalai, ant kurių pjaudavo aukas. </p>
<p id="v42"><sup><small>42</small></sup>  Keturi stalai buvo iš tašytų akmenų: pusantros uolekties ilgio, pusantros pločio bei vienos uolekties aukščio­pasidėti įrankiams, kuriais pjaudavo deginamąsias ir kitas aukas. </p>
<p id="v43"><sup><small>43</small></sup>  Aplink buvo pritvirtinti plaštakos pločio kabliai, o stalai buvo skirti aukų mėsai padėti. </p>
<p id="v44"><sup><small>44</small></sup>  Už vidinių vartų buvo kambariai giesmininkams. Vidiniame kieme vienas buvo šiaurinėje pusėje, priekiu į pietus, antras­rytų pusėje, priekiu į šiaurę. </p>
<p id="v45"><sup><small>45</small></sup>  Jis man pasakė, kad kambarys priekiu į pietus skirtas kunigams, kurie prižiūri šventyklą. </p>
<p id="v46"><sup><small>46</small></sup>  O kambarys priekiu į šiaurę skirtas kunigams, kurie prižiūri aukurą. Tai yra Cadoko sūnūs iš Levio sūnų, kurie artinasi prie Viešpaties, kad Jam tarnautų. </p>
<p id="v47"><sup><small>47</small></sup>  Jis išmatavo kiemą. Jo ilgis ir plotis buvo vienodas­po šimtą uolekčių. Jis buvo keturkampis. Aukuras stovėjo šventyklos priekyje. </p>
<p id="v48"><sup><small>48</small></sup>  Jis įvedė mane į šventyklos prieangį ir išmatavo prieangio stulpus. Jie buvo penkių uolekčių abiejose pusėse. Vartų plotis buvo trijų uolekčių iš vienos ir trijų uolekčių iš kitos pusės. </p>
<p id="v49"><sup><small>49</small></sup>  Prieangis buvo dvidešimties uolekčių ilgio ir vienuolikos uolekčių pločio. Šalia laiptų, vedančių į jį, iš abiejų pusių prie stulpų stovėjo kolonos. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Ezekiel/39">Ezekielio knyga - Skyrius 39</a></td>
        <td><a href="/lt/Bible/Ezekiel/Index">Indeksas</a></td>
        <td><a href="/lt/Bible/Ezekiel/41">Ezekielio knyga - Skyrius 41</a></td>
      </tr>
    </tbody>
  </table>
</figure>
