<!--
title: Ezekielio knyga - Skyrius 39
description: 
published: true
date: 2023-11-8T21:52:7Z
tags: bible, bible—ezekiel
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/lt/Bible/Ezekiel/38">
          <span class="mdi mdi-arrow-left-drop-circle"></span><span class="pl-2">Ezekielio knyga - Skyrius 38</span>
        </a>
        </td>
        <td>
        <a href="/lt/Bible/Ezekiel/Index">
          <span class="mdi mdi-book-open-variant"></span><span class="pl-2">Indeksas</span>
        </a>
        </td>
        <td>
        <a href="/lt/Bible/Ezekiel/40">
          <span class="pr-2">Ezekielio knyga - Skyrius 40</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  “Tu, žmogaus sūnau, pranašauk prieš Gogą ir sakyk, kad Aš, Viešpats Dievas, taip sakau: ‘Gogai, vyriausiasis Mešecho ir Tubalo kunigaikšti, Aš esu prieš tave. </p>
<p id="v2"><sup><small>2</small></sup>  Aš apgręšiu tave ir atvesiu iš tolimos šiaurės į Izraelio kalnus, </p>
<p id="v3"><sup><small>3</small></sup>  ir sulaužysiu lanką tavo kairėje bei išmesiu strėles iš tavo dešinės. </p>
<p id="v4"><sup><small>4</small></sup>  Tu ir visi tavo pulkai bei kitos tautos, esančios su tavimi, krisite Izraelio kalnuose. Aš atiduosiu tave ėdesiu paukščiams ir laukiniams žvėrims. </p>
<p id="v5"><sup><small>5</small></sup>  Tu krisi atvirame lauke, nes Aš tai pasakiau,­sako Viešpats.­ </p>
<p id="v6"><sup><small>6</small></sup>  Aš pasiųsiu ugnį į Magogą ir ant salose nerūpestingai gyvenančių. Tada jie žinos, kad Aš esu Viešpats. </p>
<p id="v7"><sup><small>7</small></sup>  Mano šventas vardas bus žinomas Izraelio tautoje, ir Aš nebeleisiu jo sutepti. Tada tautos žinos, kad Aš esu Viešpats, Izraelio Šventasis. <sup id="cite1"><a href="#fn1">[1]</a></sup></p>
<p id="v8"><sup><small>8</small></sup>  Tai ateis ir įvyks,­sako Viešpats Dievas,­diena, apie kurią Aš kalbėjau. </p>
<p id="v9"><sup><small>9</small></sup>  Izraelio miestų gyventojai išėję uždegs ginklus: mažuosius ir didžiuosius skydus, lankus, strėles, ietis ir durtuvus­ir degins juos septynerius metus. </p>
<p id="v10"><sup><small>10</small></sup>  Jie nerinks malkų laukuose ir nekirs miškų. Ginklai bus jų kuras. Jie naikins tuos, kurie juos naikino, ir apiplėš tuos, kurie juos apiplėšė,­sako Viešpats Dievas.­ </p>
<p id="v11"><sup><small>11</small></sup>  Gogo kapinės bus Izraelyje, praeivių slėnyje, į rytus nuo jūros. Jos užtvers kelią praeiviams, ir ten bus palaidotas Gogas bei jo daugybė; ir ta vieta bus vadinama Gogo karių slėniu. </p>
<p id="v12"><sup><small>12</small></sup>  Izraelitai, valydami kraštą, laidos juos septynis mėnesius, </p>
<p id="v13"><sup><small>13</small></sup>  visi krašto gyventojai laidos juos. Jie minės tą dieną, kurią Aš būsiu pašlovintas,­sako Viešpats Dievas.­ </p>
<p id="v14"><sup><small>14</small></sup>  Po septynių mėnesių bus paskirti vyrai, kurie ieškos krašte nepalaidotų ir juos laidos, valydami kraštą. </p>
<p id="v15"><sup><small>15</small></sup>  Praeiviai, suradę žmogaus kaulus, pažymės tą vietą, o duobkasiai juos palaidos Gogo karių slėnyje. </p>
<p id="v16"><sup><small>16</small></sup>  Miesto vardas bus Hamona. Taip kraštas bus apvalytas’. </p>
<p id="v17"><sup><small>17</small></sup>  Tu gi, žmogaus sūnau, sukviesk iš visur paukščius bei laukinius žvėris į didelę puotą, kurią paruošiau jiems Izraelio kalnuose, kad ėstų mėsą ir gertų kraują. </p>
<p id="v18"><sup><small>18</small></sup>  ‘Jūs ėsite galiūnų kūnus ir gersite kunigaikščių kraują, avinų, ėriukų, ožių ir jaučių­nupenėtų Bašano gyvulių. </p>
<p id="v19"><sup><small>19</small></sup>  Jūs ėsite taukų iki soties ir prisigersite kraujo mano jums paruoštoje puotoje. </p>
<p id="v20"><sup><small>20</small></sup>  Jūs pasisotinsite prie mano stalo žirgų, raitelių, karžygių ir karių lavonais,­sako Viešpats Dievas.­ </p>
<p id="v21"><sup><small>21</small></sup>  Taip Aš iškelsiu savo šlovę tautose: jos matys mano teismą, kurį įvykdysiu, ir pajus ranką, kurią uždėsiu ant jų. </p>
<p id="v22"><sup><small>22</small></sup>  Nuo tos dienos Izraelis žinos, kad Aš esu Viešpats, jų Dievas. </p>
<p id="v23"><sup><small>23</small></sup>  Tautos žinos, kad Izraelis buvo patekęs į nelaisvę dėl savo nusikaltimų. Jie nusikalto man, todėl Aš nusigręžiau nuo jų ir atidaviau juos jų priešams. </p>
<p id="v24"><sup><small>24</small></sup>  Už jų netyrumą ir nusikaltimus Aš tai padariau jiems ir pasitraukiau nuo jų’. </p>
<p id="v25"><sup><small>25</small></sup>  Todėl taip sako Viešpats Dievas: ‘Dabar Aš parvesiu Jokūbo ištremtuosius, pasigailėsiu Izraelio ir būsiu pavydus dėl savo švento vardo. <sup id="cite2"><a href="#fn2">[2]</a></sup></p>
<p id="v26"><sup><small>26</small></sup>  Kai jie patirs gėdą dėl savo nusikaltimų ir neištikimybės, jie vėl saugiai gyvens savo krašte, ir niekas jų negąsdins. </p>
<p id="v27"><sup><small>27</small></sup>  Parvedęs juos iš tautų bei surinkęs iš jų priešų kraštų, Aš pasirodysiu šventas juose tautų akivaizdoje. </p>
<p id="v28"><sup><small>28</small></sup>  Tada jie žinos, kad Aš esu Viešpats, jų Dievas, kuris buvau juos išsklaidęs tarp tautų, bet vėl surinkau ir parvedžiau­nė vieno iš jų ten nepalikau. </p>
<p id="v29"><sup><small>29</small></sup>  Aš nebeslėpsiu savo veido nuo jų, nes Aš ant jų išliejau savo dvasią,­sako Viešpats Dievas’ ”. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/lt/Bible/Ezekiel/38">
          <span class="mdi mdi-arrow-left-drop-circle"></span><span class="pl-2">Ezekielio knyga - Skyrius 38</span>
        </a>
        </td>
        <td>
        <a href="/lt/Bible/Ezekiel/Index">
          <span class="mdi mdi-book-open-variant"></span><span class="pl-2">Indeksas</span>
        </a>
        </td>
        <td>
        <a href="/lt/Bible/Ezekiel/40">
          <span class="pr-2">Ezekielio knyga - Skyrius 40</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 39:7 <i>Izraelio Šventasis</i>: <a href="/lt/The_Urantia_Book/196#p0_2">UK 196:0.2</a>. </li>
  <li id="fn2"><a href="#cite2">↑</a> 39:25 <i>Pavydu už</i>: <a href="/lt/The_Urantia_Book/96#p4_6">UK 96:4.6</a>.  <i>Dievas sakė pavydėti</i>: <a href="/lt/The_Urantia_Book/4#p3_1">UK 4:3.1</a>. </li>
</ol>
</div>
