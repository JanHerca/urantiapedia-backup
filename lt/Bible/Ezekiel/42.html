<!--
title: Ezekielio knyga - Skyrius 42
description: 
published: true
date: 2022-9-13T21:36:44Z
tags: 
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Ezekiel/41">Ezekielio knyga - Skyrius 41</a></td>
        <td><a href="/lt/Bible/Ezekiel/Index">Indeksas</a></td>
        <td><a href="/lt/Bible/Ezekiel/43">Ezekielio knyga - Skyrius 43</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Po to jis nuvedė mane į išorinį kiemą šiaurinėje pusėje ir įvedė į kambarį, buvusį priešais pastatą. </p>
<p id="v2"><sup><small>2</small></sup>  Pastatas šiaurės pusėje buvo šimto uolekčių ilgio ir penkiasdešimties uolekčių pločio. </p>
<p id="v3"><sup><small>3</small></sup>  Vidiniame kieme, prieš išorinio kiemo grindinį, buvo trijų aukštų stoginė. </p>
<p id="v4"><sup><small>4</small></sup>  Jos durys buvo šiaurės pusėje, o jos priekyje buvo takas, dešimties uolekčių pločio ir šimto uolekčių ilgio. </p>
<p id="v5"><sup><small>5</small></sup>  Viršutiniai kambariai buvo siauresni už vidurinius ir apatinius kambarius, nes reikėjo vietos stoginėms. </p>
<p id="v6"><sup><small>6</small></sup>  Jie buvo trijų aukštų ir neturėjo tokių kolonų, kokios buvo kieme. </p>
<p id="v7"><sup><small>7</small></sup>  Siena priešais išorinį kiemą buvo penkiasdešimties uolekčių ilgio. </p>
<p id="v8"><sup><small>8</small></sup>  Kambarių išoriniame kieme ilgis buvo penkiasdešimt uolekčių, o esančių priešais šventyklą­šimtas uolekčių. </p>
<p id="v9"><sup><small>9</small></sup>  Pirmame aukšte rytų pusėje buvo įėjimas iš išorinio kiemo į kambarius. </p>
<p id="v10"><sup><small>10</small></sup>  Kiemo sienoje buvo kambariai į rytus, priešais kiemą ir pastatą. </p>
<p id="v11"><sup><small>11</small></sup>  Jie viskuo buvo panašūs į kambarius šiaurės pusėje­jų ilgis, plotis, išėjimai, durys ir įrengimas. </p>
<p id="v12"><sup><small>12</small></sup>  Pirmame aukšte pietų pusėje buvo įėjimas iš rytų pusės išorinio kiemo. </p>
<p id="v13"><sup><small>13</small></sup>  Jis sakė man: “Kambariai šiaurės ir pietų pusėje prie kiemo yra šventi. Kunigai, kurie artinasi prie Viešpaties, valgys juose šventus dalykus; juose bus laikomi švenčiausi dalykai: duonos aukos, aukos už nuodėmes ir aukos už kaltes. </p>
<p id="v14"><sup><small>14</small></sup>  Kunigai, įėję į šventyklą, neturės teisės iš jos išeiti į išorinį kiemą. Jie, prieš išeidami, privalės palikti kambariuose drabužius, su kuriais tarnavo, nes jie yra šventi, apsivilkti kitus ir tik tada galės eiti pas žmones”. </p>
<p id="v15"><sup><small>15</small></sup>  Baigęs matuoti šventyklos pastatus, jis išvedė mane per rytų pusės vartus ir matavo ją aplinkui iš visų pusių. </p>
<p id="v16"><sup><small>16</small></sup>  Jis išmatavo nendre rytų pusę, kuri buvo penkių šimtų nendrių. </p>
<p id="v17"><sup><small>17</small></sup>  Jis išmatavo šiaurės pusę, kuri buvo penkių šimtų nendrių. </p>
<p id="v18"><sup><small>18</small></sup>  Jis išmatavo pietų pusę, kuri buvo penkių šimtų nendrių. </p>
<p id="v19"><sup><small>19</small></sup>  Tada išmatavo vakarų pusę, kuri buvo penkių šimtų nendrių. </p>
<p id="v20"><sup><small>20</small></sup>  Jis išmatavo iš visų keturių pusių. Siena, penkių šimtų nendrių ilgio ir pločio, skyrė šventą vietą nuo nešventos. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Ezekiel/41">Ezekielio knyga - Skyrius 41</a></td>
        <td><a href="/lt/Bible/Ezekiel/Index">Indeksas</a></td>
        <td><a href="/lt/Bible/Ezekiel/43">Ezekielio knyga - Skyrius 43</a></td>
      </tr>
    </tbody>
  </table>
</figure>
