<!--
title: Ezekielio knyga - Skyrius 24
description: 
published: true
date: 2022-10-7T19:22:48Z
tags: bible, bible—ezekiel
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Ezekiel/23">Ezekielio knyga - Skyrius 23</a></td>
        <td><a href="/lt/Bible/Ezekiel/Index">Indeksas</a></td>
        <td><a href="/lt/Bible/Ezekiel/25">Ezekielio knyga - Skyrius 25</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Viešpats kalbėjo man devintaisiais metais, dešimto mėnesio dešimtą dieną: </p>
<p id="v2"><sup><small>2</small></sup>  “Žmogaus sūnau, užrašyk šios dienos vardą, nes Babilono karalius šiandien pradėjo Jeruzalės puolimą. </p>
<p id="v3"><sup><small>3</small></sup>  Sakyk maištingiems namams šį palyginimą: ‘Taip sako Viešpats: ‘Kaisk katilą su vandeniu! </p>
<p id="v4"><sup><small>4</small></sup>  Įdėk į jį geriausios mėsos gabalus: šlaunį, petį ir geriausius kaulus. </p>
<p id="v5"><sup><small>5</small></sup>  Mėsai paimk geriausią gyvulį iš bandos, po katilu prikrauk malkų, kad ir kaulai gerai išvirtų’. </p>
<p id="v6"><sup><small>6</small></sup>  Todėl taip sako Viešpats: ‘Vargas krauju suteptam miestui­prisvilusiam katilui. Išimk iš jo gabalą po gabalo, nemesdamas burto. </p>
<p id="v7"><sup><small>7</small></sup>  Kraujas yra jo viduryje. Jis buvo pralietas ant plikos uolos, ne ant žemės, kur dulkės jį pridengtų. </p>
<p id="v8"><sup><small>8</small></sup>  Kad sukelčiau rūstybę ir įvykdyčiau kerštą, leidau Jeruzalei kraują pralieti ant plikos uolos, kad jis nebūtų pridengtas’. </p>
<p id="v9"><sup><small>9</small></sup>  Todėl taip sako Viešpats: ‘Vargas krauju suteptam miestui. Aš sukrausiu jam didelį laužą. </p>
<p id="v10"><sup><small>10</small></sup>  Sukrauk malkas, užkurk ugnį, išvirk mėsą, įdėk prieskonių, kaulai tesudega. </p>
<p id="v11"><sup><small>11</small></sup>  Pastatyk tuščią katilą ant degančių žarijų. Teįkaista varis iki raudonumo, tada nešvarumas ir svilėsiai sudegs. </p>
<p id="v12"><sup><small>12</small></sup>  Jis nuvargino save melais, jo svilėsiai neatšoka nuo jo. Tesudega svilėsiai ugnyje. </p>
<p id="v13"><sup><small>13</small></sup>  Tavo susitepimas bjaurus. Aš norėjau nuvalyti tave, bet tu nesileidai nuvalomas, todėl liksi suteptas, kol mano įtūžis prieš tave nurims. </p>
<p id="v14"><sup><small>14</small></sup>  Aš, Viešpats, taip pasakiau, ir tai įvyks. Aš tai įvykdysiu ir nesigailėsiu. Teisiu tave pagal tavo kelius ir darbus,­sako Viešpats Dievas’ ”. <sup id="cite1"><a href="#fn1">[1]</a></sup></p>
<p id="v15"><sup><small>15</small></sup>  Viešpats kalbėjo man: </p>
<p id="v16"><sup><small>16</small></sup>  “Žmogaus sūnau, staiga Aš atimsiu tavo akių pasigėrėjimą. Bet tu neraudok, neverk ir neliek ašarų. </p>
<p id="v17"><sup><small>17</small></sup>  Dūsauk tyliai, bet neapraudok mirusios. Apsirišk galvą raiščiu, apsiauk kurpėmis, neuždenk savo burnos ir nevalgyk gedinčiųjų maisto”. </p>
<p id="v18"><sup><small>18</small></sup>  Rytą aš kalbėjau tautai, o vakare mirė mano žmona. Kitą rytą padariau, kaip man buvo liepta. </p>
<p id="v19"><sup><small>19</small></sup>  Žmonės klausė manęs: “Ar nepasakysi, ką reiškia mums tai, ką tu darai?” </p>
<p id="v20"><sup><small>20</small></sup>  Aš atsakiau jiems: “Viešpaties žodis atėjo man: </p>
<p id="v21"><sup><small>21</small></sup>  ‘Sakyk Izraelio namams: ‘Taip sako Viešpats Dievas: ‘Aš suteršiu savo šventyklą, jūsų pasididžiavimą, akių pasigėrėjimą bei sielos ilgesį. Jūsų likę sūnūs bei dukterys bus išžudyti kardu. </p>
<p id="v22"><sup><small>22</small></sup>  Tada jūs darysite, kaip aš dariau: jūs neuždengsite savo burnos ir nevalgysite gedinčiųjų maisto. </p>
<p id="v23"><sup><small>23</small></sup>  Ant jūsų galvų bus raiščiai ir ant kojų kurpės, neraudosite ir neverksite, bet nyksite dėl savo nusikaltimų ir liūdėsite. </p>
<p id="v24"><sup><small>24</small></sup>  Ezechielis bus ženklas jums. Jūs darysite taip, kaip jis darė. Kai visa tai įvyks, jūs žinosite, kad Aš esu Viešpats Dievas’. </p>
<p id="v25"><sup><small>25</small></sup>  Žmogaus sūnau, kai Aš atimsiu jiems jų pasididžiavimą, akių pasigėrėjimą ir sielos ilgesį, taip pat jų sūnus bei dukteris, </p>
<p id="v26"><sup><small>26</small></sup>  tą dieną ateis pabėgėlis pas tave ir praneš tai tau. </p>
<p id="v27"><sup><small>27</small></sup>  Tada tavo burna atsivers, tu kalbėsi ir nebūsi nebylys. Tu būsi jiems ženklas, ir jie žinos, kad Aš esu Viešpats’ ”. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Ezekiel/23">Ezekielio knyga - Skyrius 23</a></td>
        <td><a href="/lt/Bible/Ezekiel/Index">Indeksas</a></td>
        <td><a href="/lt/Bible/Ezekiel/25">Ezekielio knyga - Skyrius 25</a></td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 24:14 <i>Dievas neatgailauja (pagal pasirinkimą)</i>: <a href="/lt/The_Urantia_Book/2#p2_2">UK 2:2.2</a>.  <i>Dievas neatgailauja (pagal pasirinkimą)</i>: <a href="/lt/The_Urantia_Book/4#p3_4">UK 4:3.4</a>. </li>
</ol>
</div>
