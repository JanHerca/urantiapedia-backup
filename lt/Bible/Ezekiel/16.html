<!--
title: Ezekielio knyga - Skyrius 16
description: 
published: true
date: 2022-10-7T19:22:48Z
tags: bible, bible—ezekiel
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Ezekiel/15">Ezekielio knyga - Skyrius 15</a></td>
        <td><a href="/lt/Bible/Ezekiel/Index">Indeksas</a></td>
        <td><a href="/lt/Bible/Ezekiel/17">Ezekielio knyga - Skyrius 17</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Viešpats kalbėjo man: </p>
<p id="v2"><sup><small>2</small></sup>  “Žmogaus sūnau, paskelbk Jeruzalei jos bjaurystes </p>
<p id="v3"><sup><small>3</small></sup>  ir sakyk jai: ‘Tavo kilmė ir giminė yra iš Kanaano krašto. Tavo tėvas buvo amoritas ir motina hetitė. </p>
<p id="v4"><sup><small>4</small></sup>  Kai tu gimei, tavo virkštelė nebuvo nupjauta, nebuvai nuplauta vandeniu nei ištrinta druska, nei vystyklais suvystyta. </p>
<p id="v5"><sup><small>5</small></sup>  Nė vienas nepažvelgė į tave su gailesčiu ir nepadėjo tau. Kai gimei, buvai išmesta laukan. </p>
<p id="v6"><sup><small>6</small></sup>  Aš ėjau pro šalį ir, matydamas tave begulinčią kraujyje, tariau: ‘Gyvenk’. </p>
<p id="v7"><sup><small>7</small></sup>  Aš užauginau tave kaip lauko augalą. Tu užaugai, subrendai, tapai labai graži, iškilo krūtinė, užaugo plaukai, tačiau tu buvai plika ir nuoga. </p>
<p id="v8"><sup><small>8</small></sup>  Kai Aš eidamas pažiūrėjau į tave, buvo atėjęs tavo meilės laikas. Aš apdengiau tavo nuogumą savo apsiaustu, prisiekiau tau, padariau su tavimi sandorą, ir tu tapai mano. </p>
<p id="v9"><sup><small>9</small></sup>  Aš apiploviau tave vandeniu, nuploviau tavo kraują, patepiau aliejumi, </p>
<p id="v10"><sup><small>10</small></sup>  aprengiau margais drabužiais, apaviau brangiais odiniais sandalais, apgaubiau plona drobe, uždėjau šilkinį šydą </p>
<p id="v11"><sup><small>11</small></sup>  ir papuošiau papuošalais: ant rankų uždėjau apyrankes, ant kaklo grandinėlę, </p>
<p id="v12"><sup><small>12</small></sup>  į nosį įvėriau žiedą, į ausis­auskarus ir ant galvos uždėjau puikų vainiką. </p>
<p id="v13"><sup><small>13</small></sup>  Tu pasipuošei auksu ir sidabru, plona drobe, šilkais ir margais audiniais; valgei kvietinius miltus, medų ir aliejų; buvai graži ir pasiekei karališką didybę. </p>
<p id="v14"><sup><small>14</small></sup>  Tavo garsas sklido tautose dėl tavo grožio, nes, pasipuošusi papuošalais, kuriuos tau daviau, pasiekei tobulą grožį,­sako Viešpats Dievas.­ </p>
<p id="v15"><sup><small>15</small></sup>  Pasitikėdama savo grožiu, tu pradėjai paleistuvauti ir atsiduodavai kiekvienam praeiviui. </p>
<p id="v16"><sup><small>16</small></sup>  Savo margais drabužiais papuošei aukštumas ir paleistuvavai jose. Taip niekada nebuvo ir nebus. </p>
<p id="v17"><sup><small>17</small></sup>  Iš mano tau duotų aukso ir sidabro papuošalų pasidarei vyrų atvaizdus ir paleistuvavai su jais. </p>
<p id="v18"><sup><small>18</small></sup>  Tu savo margais audiniais apdengei juos ir mano aliejų bei smilkalus aukojai jiems. </p>
<p id="v19"><sup><small>19</small></sup>  Tau duotą maistą: kvietinius miltus, aliejų ir medų­tu aukojai jiems, kaip malonų kvapą. </p>
<p id="v20"><sup><small>20</small></sup>  Net savo sūnus ir dukteris, kuriuos man pagimdei, aukojai jiems praryti. Ar dar neužteko tau paleistuvystės, </p>
<p id="v21"><sup><small>21</small></sup>  kad mano vaikus žudei ir aukojai jiems, leisdama per ugnį? <sup id="cite1"><a href="#fn1">[1]</a></sup></p>
<p id="v22"><sup><small>22</small></sup>  Taip elgdamasi ir paleistuvaudama, neatsiminei savo jaunystės dienų, kai plika ir nuoga gulėjai savo kraujyje. </p>
<p id="v23"><sup><small>23</small></sup>  Po visų tavo nedorybių­vargas, vargas tau,­sako Viešpats,­ </p>
<p id="v24"><sup><small>24</small></sup>  tu pasistatei paleistuvystės namus ir įrengei aukštumas kiekvienoje gatvėje. </p>
<p id="v25"><sup><small>25</small></sup>  Kiekvienos gatvės pradžioje įsirengei aukštumas ir savo grožį apdrabstei purvais, atsiduodama kiekvienam praeiviui ir daugindama savo paleistuvystes. </p>
<p id="v26"><sup><small>26</small></sup>  Tu svetimavai su kaimynais, augalotais egiptiečiais, sukeldama mano pyktį. </p>
<p id="v27"><sup><small>27</small></sup>  Dabar Aš ištiesiau savo ranką virš tavęs ir atėmiau tavo dalį, ir atidaviau tave toms, kurios tavęs nekenčia, filistinų dukterims, kurios gėdijosi tavo gašlumo. </p>
<p id="v28"><sup><small>28</small></sup>  Tu ištvirkavai su asirais, nes buvai nepasotinama, bet ir su jais negalėjai pasitenkinti. </p>
<p id="v29"><sup><small>29</small></sup>  Tavo paleistuvystės padaugėjo nuo Kanaano krašto iki Chaldėjos, bet ir to tau dar neužteko. </p>
<p id="v30"><sup><small>30</small></sup>  Kokia nusilpusi tavo širdis,­sako Viešpats Dievas,­jei tu darei visa tai kaip begėdė paleistuvė. </p>
<p id="v31"><sup><small>31</small></sup>  Kiekvienoje gatvėje ir kiekvienoje aikštėje įrengei paleistuvystės namus ir aukštumas. Tu nebuvai paprasta paleistuvė, nes paniekinai užmokestį, </p>
<p id="v32"><sup><small>32</small></sup>  bet svetimautoja žmona, kuri savo vyro vieton priima svetimus. </p>
<p id="v33"><sup><small>33</small></sup>  Jie duoda dovanas paleistuvėms, bet tu pati davei dovanas savo meilužiams ir papirkdavai juos, kad jie ateitų pas tave. </p>
<p id="v34"><sup><small>34</small></sup>  Tavo ištvirkavimas buvo ne toks, koks kitų moterų. Ne paskui tave sekiojo, bet tu duodavai užmokestį, o pati nieko negaudavai. Tuo tu skyreisi iš kitų’. </p>
<p id="v35"><sup><small>35</small></sup>  Paleistuve, išgirsk Viešpaties žodį! </p>
<p id="v36"><sup><small>36</small></sup>  ‘Kadangi tu atidengei savo gėdą, ištvirkaudama su meilužiais, su savo bjauriais stabais ir aukojai jiems savo vaikų kraują, </p>
<p id="v37"><sup><small>37</small></sup>  todėl Aš surinksiu visus tavo meilužius, kuriuos mylėjai, ir tuos, kurių nekentei. Aš juos surinksiu iš visur ir atidengsiu jiems visą tavo nuogumą. </p>
<p id="v38"><sup><small>38</small></sup>  Aš teisiu tave kaip svetimautoją ir žudytoją. Savo rūstybėje ir pavyde praliesiu tavo kraują </p>
<p id="v39"><sup><small>39</small></sup>  ir atiduosiu tave į jų rankas. Jie sugriaus tavo paleistuvystės namus ir sunaikins aukštumas. Jie nuplėš tau drabužius, atims papuošalus ir paliks tave pliką ir nuogą. </p>
<p id="v40"><sup><small>40</small></sup>  Susirinkę prieš tave, jie užmuš tave akmenimis, sukapos kardu, </p>
<p id="v41"><sup><small>41</small></sup>  sudegins tavo namus ir įvykdys teismo sprendimą daugelio moterų akivaizdoje. Taip padarysiu galą tavo paleistuvystei, ir tu nebedalysi daugiau dovanų. </p>
<p id="v42"><sup><small>42</small></sup>  Taip mano rūstybė prieš tave nurims ir pavydas liausis. Aš būsiu ramus ir nebepyksiu. </p>
<p id="v43"><sup><small>43</small></sup>  Tu neatsiminei savo jaunystės dienų, bet savo elgesiu supykdei mane, todėl visus tavo darbus suverčiau tau ant galvos. </p>
<p id="v44"><sup><small>44</small></sup>  Kiekvienas, kas vartoja patarles, sakys apie tave: ‘Kokia motina, tokia ir duktė’. </p>
<p id="v45"><sup><small>45</small></sup>  Tu esi duktė savo motinos, kuri paliko savo vyrą ir vaikus; tu esi sesuo savo seserų, kurios paliko savo vyrus ir vaikus. Jūsų motina buvo hetitė ir tėvas amoritas. </p>
<p id="v46"><sup><small>46</small></sup>  Tavo vyresnioji sesuo yra Samarija su savo dukterimis, gyvenanti tavo kairėje. Tavo jaunesnioji sesuo, gyvenanti tavo dešinėje, yra Sodoma su savo dukterimis. </p>
<p id="v47"><sup><small>47</small></sup>  Tačiau tu nevaikščiojai jų keliais ir nesielgei pagal jų bjaurystes. To buvo per maža tau, todėl tu iškrypai dar daugiau visuose savo keliuose. </p>
<p id="v48"><sup><small>48</small></sup>  Kaip Aš gyvas,­sako Viešpats Dievas,­tavo sesuo Sodoma su savo dukterimis nesielgė taip, kaip tu ir tavo dukterys. </p>
<p id="v49"><sup><small>49</small></sup>  Tavo sesers Sodomos ir jos dukterų nusikaltimas buvo išdidumas, perteklius ir dykinėjimas; beturčiui ir vargšui jos nepadėjo. </p>
<p id="v50"><sup><small>50</small></sup>  Jos kėlėsi puikybėn ir darė bjaurystes mano akivaizdoje. Todėl Aš sunaikinau jas. </p>
<p id="v51"><sup><small>51</small></sup>  Samarija nepadarė nė pusės tavo nuodėmių. Tu ją pralenkei savo bjaurystėmis. Tavo seserys yra teisesnės už tave. </p>
<p id="v52"><sup><small>52</small></sup>  Tu, kuri smerkei savo seseris, kentėk gėdą dėl nuodėmių, kurias padarei, kurios bjauresnės už jų nuodėmes. Jos yra teisesnės už tave. Rausk ir kęsk savo gėdą, nes tu pateisinai savo seseris. </p>
<p id="v53"><sup><small>53</small></sup>  Kai Aš parvesiu Sodomos ir jos dukterų ištremtuosius, taip pat Samarijos ir jos dukterų ištremtuosius, parvesiu ir tavo ištremtuosius kartu su jais, </p>
<p id="v54"><sup><small>54</small></sup>  kad kęstum savo gėdą ir raustum dėl visko, ką darei, būdama joms paguoda. </p>
<p id="v55"><sup><small>55</small></sup>  Tavo seserys, Sodoma ir jos dukterys bei Samarija ir jos dukterys, sugrįš į savo senąją būklę, tada tu ir tavo dukterys sugrįšite į senąją savo būklę. </p>
<p id="v56"><sup><small>56</small></sup>  Savo sesers Sodomos vardo nė neminėdavai savo išdidumo metu, </p>
<p id="v57"><sup><small>57</small></sup>  kol atsidengė tavo nedorybės. Dabar tu esi pajuoka ir panieka Sirijos dukterims ir visiems aplinkui gyvenantiems bei filistinų dukterims. </p>
<p id="v58"><sup><small>58</small></sup>  Tu kentėjai už savo ištvirkavimą ir bjaurystes,­sako Viešpats Dievas.­ </p>
<p id="v59"><sup><small>59</small></sup>  Aš pasielgsiu su tavimi taip, kaip tu pasielgei su manimi. Tu paniekinai priesaiką ir sulaužei sandorą. </p>
<p id="v60"><sup><small>60</small></sup>  Tačiau Aš atsiminsiu savo sandorą su tavimi, padarytą tavo jaunystės dienomis, ir sudarysiu su tavimi amžiną sandorą. </p>
<p id="v61"><sup><small>61</small></sup>  Tada atsiminusi savo kelius, tu gėdysies, kai priimsi savo seseris, vyresniąją ir jaunesniąją, kurias duosiu tau kaip dukteris, bet ne dėl tavo sandoros. </p>
<p id="v62"><sup><small>62</small></sup>  Aš įtvirtinsiu savo sandorą su tavimi ir tu žinosi, kad Aš esu Viešpats. </p>
<p id="v63"><sup><small>63</small></sup>  Tu atsiminsi, gėdysies ir neatversi burnos, kai tau atleisiu visa, ką darei’,­sako Viešpats Dievas”. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Ezekiel/15">Ezekielio knyga - Skyrius 15</a></td>
        <td><a href="/lt/Bible/Ezekiel/Index">Indeksas</a></td>
        <td><a href="/lt/Bible/Ezekiel/17">Ezekielio knyga - Skyrius 17</a></td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 16:21 <i>Ugnies pagarba</i>: <a href="/lt/The_Urantia_Book/85#p4_4">UK 85:4.4</a>. </li>
</ol>
</div>
