<!--
title: Ezekielio knyga - Skyrius 1
description: 
published: true
date: 2023-11-8T21:52:7Z
tags: bible, bible—ezekiel
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td>
        </td>
        <td>
        <a href="/lt/Bible/Ezekiel/Index">
          <span class="mdi mdi-book-open-variant"></span><span class="pl-2">Indeksas</span>
        </a>
        </td>
        <td>
        <a href="/lt/Bible/Ezekiel/2">
          <span class="pr-2">Ezekielio knyga - Skyrius 2</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Tai buvo trisdešimtaisiais metais, ketvirto mėnesio penktą dieną, man esant tarp tremtinių prie Kebaro upės. Atsivėrė dangūs, ir aš mačiau Dievo regėjimus. </p>
<p id="v2"><sup><small>2</small></sup>  Penktaisiais karaliaus Joachino tremties metais, penktą mėnesio dieną, </p>
<p id="v3"><sup><small>3</small></sup>  Viešpats kalbėjo kunigui Ezechieliui, Buzio sūnui, chaldėjų krašte prie Kebaro upės. Viešpaties ranka buvo ten ant jo. </p>
<p id="v4"><sup><small>4</small></sup>  Aš mačiau iš šiaurės kylantį viesulą ir debesis, aplinkui liepsnojo ugnis. Ugnies vidurys spindėjo lyg žėrintis gintaras. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v5"><sup><small>5</small></sup>  Liepsnų viduryje mačiau keturias būtybes. Jų išvaizda buvo panaši į žmogaus. </p>
<p id="v6"><sup><small>6</small></sup>  Kiekviena jų turėjo keturis veidus ir keturis sparnus. <sup id="cite3"><a href="#fn3">[3]</a></sup></p>
<p id="v7"><sup><small>7</small></sup>  Jų kojos buvo tiesios, o kojų pėdos panašios į veršio kanopas. Būtybės žibėjo kaip išlydytas varis. </p>
<p id="v8"><sup><small>8</small></sup>  Po jų sparnais keturiuose šonuose buvo žmogaus rankos. Veidus ir sparnus jos turėjo keturiose pusėse. </p>
<p id="v9"><sup><small>9</small></sup>  Sparnai lietė vienas kitą. Eidamos jos nesisuko, kiekviena ėjo tiesiai. </p>
<p id="v10"><sup><small>10</small></sup>  Visų keturių veidai atrodė taip: priekyje buvo žmogaus veidas, dešinėje­liūto veidas, kairėje­veršio veidas ir užpakalyje­erelio veidas. </p>
<p id="v11"><sup><small>11</small></sup>  Jų sparnai buvo ištiesti ir pakelti į viršų. Du sparnai lietė vienas kitą, kiti du­dengė jų kūnus. </p>
<p id="v12"><sup><small>12</small></sup>  Jos ėjo kiekviena tiesiai pirmyn. Kur dvasia norėjo eiti, ten jos ir ėjo, ir eidamos nepasisukdavo. <sup id="cite4"><a href="#fn4">[4]</a></sup></p>
<p id="v13"><sup><small>13</small></sup>  Būtybės atrodė kaip degančios anglys, kaip žibintai. Ugnis judėjo tarp būtybių. Ji buvo labai šviesi, o iš jos žybčiojo žaibai. </p>
<p id="v14"><sup><small>14</small></sup>  Būtybės judėjo pirmyn ir atgal tarsi žaibai. </p>
<p id="v15"><sup><small>15</small></sup>  Žiūrėdamas į būtybes, mačiau ant žemės prie kiekvienos iš jų po ratą. <sup id="cite5"><a href="#fn5">[5]</a></sup></p>
<p id="v16"><sup><small>16</small></sup>  Ratai atrodė lyg berilis. Visi keturi buvo vienodi ir taip pat padaryti. Kiekvienas iš jų atrodė lyg būtų ratas rate. </p>
<p id="v17"><sup><small>17</small></sup>  Jie judėdavo į keturias puses nepasisukdami. </p>
<p id="v18"><sup><small>18</small></sup>  Jų ratlankiai buvo aukšti ir keliantys baimę. Visi keturi ratlankiai buvo pilni akių. </p>
<p id="v19"><sup><small>19</small></sup>  Einant būtybėms, drauge ėjo ir ratai; pakilus būtybėms aukštyn, pakildavo ir ratai. <sup id="cite6"><a href="#fn6">[6]</a></sup></p>
<p id="v20"><sup><small>20</small></sup>  Kur dvasia ėjo, ir jie ėjo; pakilus dvasiai, ir ratai pakildavo, nes būtybių dvasia ir buvo ratuose. </p>
<p id="v21"><sup><small>21</small></sup>  Jei jos ėjo, ir jie ėjo drauge, jei jos sustodavo, sustodavo ir jie; jei jos pakildavo nuo žemės, pakildavo ir ratai, nes būtybių dvasia buvo ratuose. </p>
<p id="v22"><sup><small>22</small></sup>  Virš būtybių galvų buvo kažkas panašaus į dangaus skliautą, kuris žėrėjo kaip krištolas ir gaubė jas. </p>
<p id="v23"><sup><small>23</small></sup>  Po skliautu kiekviena būtybė dviem sparnais dengė savo kūną, o kiti du sparnai buvo ištiesti. </p>
<p id="v24"><sup><small>24</small></sup>  Joms judant, girdėjau jų sparnų ūžimą lyg galingo vandenyno, lyg Visagalio balsą, lyg didelės kariuomenės stovyklos triukšmą. Joms sustojus, sparnai nusileisdavo. </p>
<p id="v25"><sup><small>25</small></sup>  Nuo skliauto, esančio virš jų galvų, aidėjo balsas. Kai jos stovėjo, sparnai buvo nuleisti. </p>
<p id="v26"><sup><small>26</small></sup>  Virš skliauto, kuris buvo virš jų galvų, mačiau lyg sostą iš safyro ir ant jo sėdinčią į žmogų panašią būtybę. </p>
<p id="v27"><sup><small>27</small></sup>  Būtybė nuo juosmens aukštyn ir žemyn spindėjo lyg gintaras, lyg ugnies liepsnos, </p>
<p id="v28"><sup><small>28</small></sup>  lyg lankas, kuris pasirodo debesyse lyjant, Jį supo spindėjimas. Tai buvo Viešpaties šlovės pasirodymas. Pamatęs tai, kritau veidu žemėn ir išgirdau balsą. </p>
<br/>
<figure class="table chapter-navigator">
  <table>
    <tbody>
      <tr>
        <td>
        </td>
        <td>
        <a href="/lt/Bible/Ezekiel/Index">
          <span class="mdi mdi-book-open-variant"></span><span class="pl-2">Indeksas</span>
        </a>
        </td>
        <td>
        <a href="/lt/Bible/Ezekiel/2">
          <span class="pr-2">Ezekielio knyga - Skyrius 2</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 1:4,13, <i>Šviesumas</i>: <a href="/lt/The_Urantia_Book/39#p5_14">UK 39:5.14</a>. </li>
  <li id="fn2"><a href="#cite2">↑</a> 1:4,14,22,27 <i>Apgaubta šviesos</i>: <a href="/lt/The_Urantia_Book/39#p5_14">UK 39:5.14</a>. </li>
  <li id="fn3"><a href="#cite3">↑</a> 1:6,11,23 <i>Trinties skydai</i>: <a href="/lt/The_Urantia_Book/39#p5_12">UK 39:5.12</a>. </li>
  <li id="fn4"><a href="#cite4">↑</a> 1:12-14,19-24 <i>Išvykimas</i>: <a href="/lt/The_Urantia_Book/39#p5_14">UK 39:5.14</a>. </li>
  <li id="fn5"><a href="#cite5">↑</a> 1:15-19 <i>Visatos apsisukimai</i>: <a href="/lt/The_Urantia_Book/15#p3_7">UK 15:3.7</a>. </li>
  <li id="fn6"><a href="#cite6">↑</a> 1:19-21 <i>Pakrovimas transportas</i>: <a href="/lt/The_Urantia_Book/39#p5_13">UK 39:5.13</a>. </li>
</ol>
</div>
