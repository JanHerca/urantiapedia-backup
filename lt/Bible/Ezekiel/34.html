<!--
title: Ezekielio knyga - Skyrius 34
description: 
published: true
date: 2022-10-7T19:22:48Z
tags: bible, bible—ezekiel
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Ezekiel/33">Ezekielio knyga - Skyrius 33</a></td>
        <td><a href="/lt/Bible/Ezekiel/Index">Indeksas</a></td>
        <td><a href="/lt/Bible/Ezekiel/35">Ezekielio knyga - Skyrius 35</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Viešpats kalbėjo man: </p>
<p id="v2"><sup><small>2</small></sup>  “Žmogaus sūnau, pranašauk prieš Izraelio ganytojus ir jiems sakyk: ‘Taip sako Viešpats Dievas: ‘Vargas Izraelio ganytojams, kurie patys save gano. Juk ganytojai turėtų ganyti bandą! <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  Jūs valgote taukus, vilnomis apsirengiate, nupenėtas avis pjaunate, bet bandos neganote. </p>
<p id="v4"><sup><small>4</small></sup>  Silpnųjų nepastiprinote, sergančiųjų negydėte, sužeistųjų nesutvarstėte, paklydusių ir dingusių neieškojote, bet valdėte smurtu ir žiaurumu. </p>
<p id="v5"><sup><small>5</small></sup>  Jos buvo išblaškytos, nes nebuvo ganytojų, jos tapo ėdesiu laukiniams žvėrims. </p>
<p id="v6"><sup><small>6</small></sup>  Mano avys klajojo visame krašte, kalnuose ir aukštumose; nė vienas nesirūpino jomis ir jų neieškojo’. </p>
<p id="v7"><sup><small>7</small></sup>  Todėl dabar, ganytojai, klausykite Viešpaties žodžio: </p>
<p id="v8"><sup><small>8</small></sup>  ‘Kaip Aš gyvas­sako Viešpats,­už tai, kad mano avys tapo grobiu ir ėdesiu laukiniams žvėrims, nes nebuvo ganytojų, kurie mano kaimene rūpintųsi, bet ganytojai ganė patys save, neganydami mano avių’,­ </p>
<p id="v9"><sup><small>9</small></sup>  todėl, ganytojai, klausykite Viešpaties žodžio! </p>
<p id="v10"><sup><small>10</small></sup>  Taip sako Viešpats Dievas: ‘Aš esu prieš ganytojus, Aš pareikalausiu savo avių iš jų ir padarysiu jiems galą. Jie nebeganys daugiau nei mano avių, nei patys savęs. Aš išplėšiu savo avis iš jų nasrų, ir jos nebebus jų maistas. </p>
<p id="v11"><sup><small>11</small></sup>  Aš pats ieškosiu savo avių ir jomis rūpinsiuosi. <sup id="cite2"><a href="#fn2">[2]</a></sup></p>
<p id="v12"><sup><small>12</small></sup>  Kaip ganytojas ieško savo avių tą dieną, kai jos išsklaidomos, taip Aš ieškosiu savo avių, išgelbėsiu jas ir surinksiu iš visų vietų, kuriose jos buvo išsklaidytos debesuotą ir tamsią dieną. </p>
<p id="v13"><sup><small>13</small></sup>  Aš jas surinksiu iš tautų ir iš kraštų, grąžinsiu į jų kraštą ir ganysiu Izraelio kalnuose prie upelių. </p>
<p id="v14"><sup><small>14</small></sup>  Aš ganysiu jas gražiuose slėniuose, aukštuose Izraelio kalnuose ir žaliuojančiose, vešliose lankose. </p>
<p id="v15"><sup><small>15</small></sup>  Aš pats ganysiu savo avis ir surasiu joms poilsio vietą,­sako Viešpats Dievas.­ </p>
<p id="v16"><sup><small>16</small></sup>  Paklydusių ieškosiu, išsklaidytas surinksiu, sužeistas aptvarstysiu, ligotas pastiprinsiu. Bet riebiąsias ir stipriąsias sunaikinsiu ir ganysiu jas teisingai’. </p>
<p id="v17"><sup><small>17</small></sup>  O jums, mano kaimene, taip sako Viešpats Dievas: ‘Aš darysiu teismą tarp avies ir avies, tarp avinų ir ožių. </p>
<p id="v18"><sup><small>18</small></sup>  Kai ganotės ganykloje, kodėl sumindote, ko nesuėdate? Kai geriate tyrą vandenį, kodėl likusį sudrumsčiate kojomis? </p>
<p id="v19"><sup><small>19</small></sup>  Mano avys turi maitintis tuo, kas jūsų sumindžiota, ir gerti, kas sudrumsta’. </p>
<p id="v20"><sup><small>20</small></sup>  Todėl taip sako Viešpats: ‘Aš pats darysiu teismą tarp riebiųjų ir liesųjų avių. </p>
<p id="v21"><sup><small>21</small></sup>  Kadangi jūs silpnąsias šonais ir pečiais stumiate ir ragais badote, </p>
<p id="v22"><sup><small>22</small></sup>  tai Aš gelbėsiu savo avis. Jos nebebus jums grobiu, Aš darysiu teismą tarp avių. <sup id="cite3"><a href="#fn3">[3]</a></sup></p>
<p id="v23"><sup><small>23</small></sup>  Aš joms paskirsiu vieną ganytoją, kuris bus mano tarnas Dovydas. Jis jas ganys ir bus jų ganytojas. </p>
<p id="v24"><sup><small>24</small></sup>  Aš, Viešpats, būsiu jų Dievas ir mano tarnas Dovydas bus jų kunigaikštis. Aš, Viešpats, taip pasakiau. </p>
<p id="v25"><sup><small>25</small></sup>  Aš padarysiu su jomis taikos sandorą ir krašte išnaikinsiu laukinius žvėris. Tada jos galės ramiai gyventi dykumoje ir saugiai miegoti miškuose. </p>
<p id="v26"><sup><small>26</small></sup>  Aš palaiminsiu jas ir savo kalno apylinkes, Aš duosiu lietaus tinkamu metu; tai bus mano palaiminimų lietus. </p>
<p id="v27"><sup><small>27</small></sup>  Medžiai duos vaisius ir žemė duos derlių. Jie saugiai gyvens krašte ir žinos, kad Aš esu Viešpats, kai sulaužysiu jų jungą ir išgelbėsiu juos iš rankos tų, kuriems jie vergavo. </p>
<p id="v28"><sup><small>28</small></sup>  Jie nebebus grobiu tautoms, ir laukiniai žvėrys jų nebeės. </p>
<p id="v29"><sup><small>29</small></sup>  Aš duosiu jiems gausų derlių, jie nebadaus ir nekentės tautų paniekos. </p>
<p id="v30"><sup><small>30</small></sup>  Jie žinos, kad Aš, Viešpats, jų Dievas, esu su jais ir kad Izraelis­mano tauta,­sako Viešpats Dievas.­ </p>
<p id="v31"><sup><small>31</small></sup>  Jūs esate mano avys, mano ganyklos avys, jūs­žmonės, o Aš­Viešpats, jūsų Dievas,­sako Viešpats Dievas’ ”. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Ezekiel/33">Ezekielio knyga - Skyrius 33</a></td>
        <td><a href="/lt/Bible/Ezekiel/Index">Indeksas</a></td>
        <td><a href="/lt/Bible/Ezekiel/35">Ezekielio knyga - Skyrius 35</a></td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 34:2-10 <i>Netikri piemenys</i>: <a href="/lt/The_Urantia_Book/165#p2_3">UK 165:2.3</a>. </li>
  <li id="fn2"><a href="#cite2">↑</a> 34:11-16 <i>Jėzus tikras ganytojas</i>: <a href="/lt/The_Urantia_Book/165#p2_8">UK 165:2.8</a>. </li>
  <li id="fn3"><a href="#cite3">↑</a> 34:22-31 <i># 1 Viešpaties tarnas</i>: <a href="/lt/The_Urantia_Book/136#p1_1">UK 136:1.1</a>. </li>
</ol>
</div>
