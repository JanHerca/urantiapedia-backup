<!--
title: Ezekielio knyga - Skyrius 22
description: 
published: true
date: 2022-10-7T19:22:48Z
tags: bible, bible—ezekiel
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Ezekiel/21">Ezekielio knyga - Skyrius 21</a></td>
        <td><a href="/lt/Bible/Ezekiel/Index">Indeksas</a></td>
        <td><a href="/lt/Bible/Ezekiel/23">Ezekielio knyga - Skyrius 23</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Viešpats kalbėjo man: </p>
<p id="v2"><sup><small>2</small></sup>  “Žmogaus sūnau, ar tu neteisi ir neskelbsi sprendimo kruvinam miestui? Paskelbk jam visas jo bjaurystes. </p>
<p id="v3"><sup><small>3</small></sup>  Sakyk: ‘Taip sako Viešpats Dievas: ‘Tai miestas, praliejęs nekaltą kraują, susitepęs stabų garbinimu. Todėl tavo valanda priartėjo. </p>
<p id="v4"><sup><small>4</small></sup>  Krauju, kurį praliejai, nusikaltai, stabais, kuriuos pasidarei, susitepei. Tuo priartinai sau galą. Todėl būsi pajuoka tautoms ir pasityčiojimu kraštams. </p>
<p id="v5"><sup><small>5</small></sup>  Arti ir toli gyvenantys tyčiosis iš tavęs kaip iš negarbingo ir pagarsėjusio sąmyšiu. </p>
<p id="v6"><sup><small>6</small></sup>  Štai Izraelio kunigaikščiai, kiekvienas naudojasi savo galia, kad pralietų kraują. </p>
<p id="v7"><sup><small>7</small></sup>  Tavyje niekina tėvą ir motiną, prislegia ateivį, skriaudžia našlaitį ir našlę. </p>
<p id="v8"><sup><small>8</small></sup>  Tu niekini mano šventyklą ir nesilaikai sabatų. </p>
<p id="v9"><sup><small>9</small></sup>  Tavyje žmonės, kurie šmeižia, siekdami kraujo, valgo kalnuose, tavo viduryje jie paleistuvauja. </p>
<p id="v10"><sup><small>10</small></sup>  Tavyje jie atidengė tėvo nuogumą ir pažemino tą, kuri buvo nešvari mėnesinių metu. </p>
<p id="v11"><sup><small>11</small></sup>  Vienas darė bjaurystę su artimo žmona, kitas išniekino savo marčią, dar kitas pažemino savo seserį, savo tėvo dukterį. </p>
<p id="v12"><sup><small>12</small></sup>  Tavyje jie ima kyšius nuslėpti pralietą kraują. Tu imi nuošimčius bei reikalauji grąžinti daugiau, tu, išnaudodama artimą, godžiai sieki pelno. Mane gi užmiršai,­sako Viešpats Dievas.­ </p>
<p id="v13"><sup><small>13</small></sup>  Aš suplojau rankomis dėl jūsų nesąžiningo pelno ir kraujo, pralieto tarp jūsų. </p>
<p id="v14"><sup><small>14</small></sup>  Ar tu būsi drąsus ir tvirtai laikysies tada, kai Aš bausiu tave? Aš, Viešpats, tai pasakiau ir įvykdysiu. </p>
<p id="v15"><sup><small>15</small></sup>  Aš išsklaidysiu tave tautose bei išblaškysiu kraštuose ir taip pašalinsiu tavo nešvarą. </p>
<p id="v16"><sup><small>16</small></sup>  Tu būsi tautų paniekintas. Tada tu žinosi, kad Aš esu Viešpats’ ”. </p>
<p id="v17"><sup><small>17</small></sup>  Viešpats kalbėjo man: </p>
<p id="v18"><sup><small>18</small></sup>  “Žmogaus sūnau, Izraelis virto nuodegomis. Jie visi: varis, cinkas, geležis, švinas­tapo sidabro priemaišomis. </p>
<p id="v19"><sup><small>19</small></sup>  Todėl taip sako Viešpats Dievas: ‘Kadangi jūs visi virtote nuodegomis, Aš surinksiu jus į Jeruzalę, </p>
<p id="v20"><sup><small>20</small></sup>  kaip surenkamas sidabras, varis, geležis, švinas bei cinkas ir sumetamas į krosnį tirpdyti. Taip Aš savo rūstybėje jus surinksiu ir tirpdysiu. </p>
<p id="v21"><sup><small>21</small></sup>  Taip, aš surinksiu jus Jeruzalėje ir pūsiu į jus savo įtūžį, nuo kurio jūs sutirpsite. </p>
<p id="v22"><sup><small>22</small></sup>  Kaip sidabras krosnyje ištirpdomas, taip ir jūs būsite tirpdomi. Tada jūs žinosite, kad Aš, Viešpats, išliejau savo rūstybę ant jūsų’ ”. </p>
<p id="v23"><sup><small>23</small></sup>  Viešpats man kalbėjo: </p>
<p id="v24"><sup><small>24</small></sup>  “Žmogaus sūnau, sakyk jiems: ‘Tu esi neapvalyta žemė, tavyje nelijo mano pykčio dieną’. </p>
<p id="v25"><sup><small>25</small></sup>  Jos pranašai rengia sąmokslą kaip riaumojantys liūtai, kurie drasko grobį. Jie rijo žmones, plėšė jų turtus, didino našlių skaičių. </p>
<p id="v26"><sup><small>26</small></sup>  Kunigai iškraipė mano įstatymą ir išniekino mano šventus daiktus, jie nedarė skirtumo tarp švento ir nešvento, nemokė atskirti nešvaraus nuo švaraus, užmerkė akis dėl sabatų ir Aš niekinamas tarp jų. </p>
<p id="v27"><sup><small>27</small></sup>  Kunigaikščiai­kaip draskantys vilkai, kurie plėšia grobį; jie pralieja kraują, žudo žmones, godžiai siekdami pelno. </p>
<p id="v28"><sup><small>28</small></sup>  Pranašai aptepė juos kalkėmis, kalbėdami jiems apgaulingus regėjimus ir skelbdami melagingus pranešimus, sakydami: ‘Taip sako Viešpats Dievas’, kai Viešpats nebuvo kalbėjęs. </p>
<p id="v29"><sup><small>29</small></sup>  Krašto žmonės smurtauja ir plėšikauja, skriaudžia vargšus ir beturčius bei neteisėtai spaudžia ateivius. </p>
<p id="v30"><sup><small>30</small></sup>  Aš ieškojau tarp jų žmogaus, kuris pastatytų sieną ir stotųsi spragoje tarp manęs ir mano tautos, kad jos nesunaikinčiau, bet nė vieno neradau. </p>
<p id="v31"><sup><small>31</small></sup>  Todėl Aš išliejau ant jų savo pyktį ir rūstybės ugnimi sunaikinau juos. Jų darbus suverčiau ant jų pačių galvų,­sako Viešpats Dievas”. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Ezekiel/21">Ezekielio knyga - Skyrius 21</a></td>
        <td><a href="/lt/Bible/Ezekiel/Index">Indeksas</a></td>
        <td><a href="/lt/Bible/Ezekiel/23">Ezekielio knyga - Skyrius 23</a></td>
      </tr>
    </tbody>
  </table>
</figure>
