<!--
title: Ezekielio knyga - Skyrius 37
description: 
published: true
date: 2023-11-8T21:52:7Z
tags: bible, bible—ezekiel
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/lt/Bible/Ezekiel/36">
          <span class="mdi mdi-arrow-left-drop-circle"></span><span class="pl-2">Ezekielio knyga - Skyrius 36</span>
        </a>
        </td>
        <td>
        <a href="/lt/Bible/Ezekiel/Index">
          <span class="mdi mdi-book-open-variant"></span><span class="pl-2">Indeksas</span>
        </a>
        </td>
        <td>
        <a href="/lt/Bible/Ezekiel/38">
          <span class="pr-2">Ezekielio knyga - Skyrius 38</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Viešpaties ranka palietė mane ir Viešpats nuvedė mane dvasioje į lauką, pilną kaulų. </p>
<p id="v2"><sup><small>2</small></sup>  Jis vedžiojo mane tarp jų. Sausų kaulų tame lauke buvo labai daug. </p>
<p id="v3"><sup><small>3</small></sup>  Tada Jis paklausė manęs: “Žmogaus sūnau, ar gali šitie kaulai atgyti?” Aš atsakiau: “Viešpatie Dieve, Tu tai žinai”. </p>
<p id="v4"><sup><small>4</small></sup>  Jis sakė man: “Pranašauk šitiems kaulams ir sakyk: ‘Sudžiūvę kaulai, išgirskite Viešpaties žodį’. </p>
<p id="v5"><sup><small>5</small></sup>  Viešpats Dievas taip sako šitiems kaulams: ‘Aš įkvėpsiu į jus dvasią, ir jūs atgysite! </p>
<p id="v6"><sup><small>6</small></sup>  Aš duosiu jums gyslas, užauginsiu mėsą, apvilksiu oda. Tada jūs žinosite, kad Aš esu Viešpats’ ”. </p>
<p id="v7"><sup><small>7</small></sup>  Aš pranašavau, kaip Jis man įsakė. Pranašaujant pasigirdo garsas, ir pamačiau kaulus judant; jie artėjo vienas prie kito. </p>
<p id="v8"><sup><small>8</small></sup>  Aš žiūrėjau: ant jų atsirado gyslos, jie apaugo mėsa, ir oda apdengė juos. Bet dvasios nebuvo juose. </p>
<p id="v9"><sup><small>9</small></sup>  Viešpats sakė man: “Žmogaus sūnau, pranašauk dvasiai ir sakyk: ‘Taip sako Viešpats Dievas: ‘Ateik, dvasia, iš keturių šalių ir padvelk ant užmuštųjų, kad jie atgytų’ ”. </p>
<p id="v10"><sup><small>10</small></sup>  Aš pranašavau, kaip Jis man įsakė. Dvasia įėjo į juos, jie atgijo ir atsistojo ant kojų nepaprastai didelis būrys. </p>
<p id="v11"><sup><small>11</small></sup>  Tada Viešpats sakė man: “Žmogaus sūnau, šitie kaulai yra Izraelis. Jis sako: ‘Mūsų kaulai išdžiūvo, nebetekome vilties ir esame užmiršti’. </p>
<p id="v12"><sup><small>12</small></sup>  Pranašauk ir sakyk jiems: ‘Taip sako Viešpats Dievas: ‘Aš atversiu jūsų kapus ir jus, mano tautą, išvesiu iš jų ir parvesiu į Izraelio kraštą. </p>
<p id="v13"><sup><small>13</small></sup>  Ir jūs žinosite, kad Aš esu Viešpats, mano tauta, kai atversiu jūsų kapus ir išvesiu jus iš jų. </p>
<p id="v14"><sup><small>14</small></sup>  Aš įdėsiu į jus savo dvasią, ir jūs būsite gyvi. Aš parvesiu jus į jūsų kraštą. Tada jūs žinosite, kad Aš, Viešpats, tai kalbėjau ir įvykdžiau,­sako Viešpats’ ”. <sup id="cite1"><a href="#fn1">[1]</a></sup></p>
<p id="v15"><sup><small>15</small></sup>  Viešpats kalbėjo man: </p>
<p id="v16"><sup><small>16</small></sup>  “Žmogaus sūnau, imk lazdą ir užrašyk ant jos: ‘Judui ir Izraelio vaikams, jo sąjungininkams’. Po to imk kitą lazdą ir užrašyk ant jos: ‘Juozapui’. Tai Efraimo ir visų Izraelio vaikų, jo sąjungininkų, lazda. </p>
<p id="v17"><sup><small>17</small></sup>  Tada sujunk jas, ir jos taps viena tavo rankoje. </p>
<p id="v18"><sup><small>18</small></sup>  Kai tavo tautos žmonės sakys: ‘Paaiškink mums, ką tai reiškia’, </p>
<p id="v19"><sup><small>19</small></sup>  atsakyk jiems, kad Aš, Viešpats Dievas, taip sakau: ‘Juozapo lazdą, kuri yra Efraimo rankoje, ir Izraelio gimines, jo sąjungininkes, Aš sujungsiu su Judo lazda ir padarysiu viena savo rankoje’. </p>
<p id="v20"><sup><small>20</small></sup>  Kai tas lazdas, ant kurių užrašei, laikysi savo rankoje jų akivaizdoje, </p>
<p id="v21"><sup><small>21</small></sup>  sakyk jiems, kad Aš, Viešpats Dievas, sakau: ‘Aš surinksiu izraelitus iš visų tautų ir parvesiu juos į jų kraštą. </p>
<p id="v22"><sup><small>22</small></sup>  Aš padarysiu iš jų vieną tautą Izraelio kalnuose. Vienas karalius viešpataus jiems visiems: jie nebebus dvi tautos ir nebesuskils į dvi karalystes. </p>
<p id="v23"><sup><small>23</small></sup>  Jie nebegarbins stabų ir jais nesusiteps. Aš apvalysiu ir išgelbėsiu juos iš jų nuodėmių bei nusikaltimų. Jie bus mano tauta, ir Aš būsiu jų Dievas. </p>
<p id="v24"><sup><small>24</small></sup>  Mano tarnas Dovydas bus jų karalius, ir jie turės vieną ganytoją. Jie laikysis mano sprendimų ir vykdys mano nuostatus. </p>
<p id="v25"><sup><small>25</small></sup>  Jie gyvens krašte, kuriame gyveno jų tėvai, kurį Aš daviau savo tarnui Jokūbui. Jie, jų vaikai ir vaikų vaikai liks gyventi ten. Mano tarnas Dovydas bus jų kunigaikštis amžinai. </p>
<p id="v26"><sup><small>26</small></sup>  Aš sudarysiu su jais taikos sandorą, kuri bus amžina. Aš juos įkurdinsiu ir padauginsiu, savo šventyklą amžiams pastatysiu tarp jų. </p>
<p id="v27"><sup><small>27</small></sup>  Aš gyvensiu tarp jų ir būsiu jų Dievas, o jie bus mano tauta. </p>
<p id="v28"><sup><small>28</small></sup>  Kai Aš atstatysiu amžiams savo šventyklą tarp jų, tautos žinos, kad Aš, Viešpats, pašventinau Izraelį’ ”. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/lt/Bible/Ezekiel/36">
          <span class="mdi mdi-arrow-left-drop-circle"></span><span class="pl-2">Ezekielio knyga - Skyrius 36</span>
        </a>
        </td>
        <td>
        <a href="/lt/Bible/Ezekiel/Index">
          <span class="mdi mdi-book-open-variant"></span><span class="pl-2">Indeksas</span>
        </a>
        </td>
        <td>
        <a href="/lt/Bible/Ezekiel/38">
          <span class="pr-2">Ezekielio knyga - Skyrius 38</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 37:14 <i>Dievo dvasia gyvena mumyse (T/A)</i>: <a href="/lt/The_Urantia_Book/16#p9_4">UK 16:9.4</a>.  <i>Dvasia žmoguje (Minties Derintojas)</i>: <a href="/lt/The_Urantia_Book/103#p1_6">UK 103:1.6</a>.  <i>Dievas gyvena tavo sieloje</i>: <a href="/lt/The_Urantia_Book/133#p4_4">UK 133:4.4</a>.  <i>Dievo dvasia gyvena viduje</i>: <a href="/lt/The_Urantia_Book/167#p7_4">UK 167:7.4</a>.  <i>Dievo dvasia tavyje (T/A)</i>: <a href="/lt/The_Urantia_Book/2#p5_6">UK 2:5.6</a>.  <i>Dievo karalystė yra jumyse</i>: <a href="/lt/The_Urantia_Book/195#p10_4">UK 195:10.4</a>.  <i>Gyvoji Tėvo Dvasia (TA)</i>: <a href="/lt/The_Urantia_Book/146#p3_5">UK 146:3.5</a>.  <i>Viduje gyvenanti dvasia</i>: <a href="/lt/The_Urantia_Book/134#p4_7">UK 134:4.7</a>.  <i>Dievas gyvena jumyse</i>: <a href="/lt/The_Urantia_Book/148#p6_10">UK 148:6.10</a>.  <i>Dievo Dvasia žmoguje</i>: <a href="/lt/The_Urantia_Book/34#p6_7">UK 34:6.7</a>.  <i>Dievo dvasia gyvena mumyse</i>: <a href="/lt/The_Urantia_Book/133#p4_5">UK 133:4.5</a>.  <i>Dievo Dvasia mumyse</i>: <a href="/lt/The_Urantia_Book/141#p2_1">UK 141:2.1</a>.  <i>Dievo karalystė viduje</i>: <a href="/lt/The_Urantia_Book/170#p2_20">UK 170:2.20</a>.  <i>Dievo dvasia tavyje</i>: <a href="/lt/The_Urantia_Book/5#p2_3">UK 5:2.3</a>.  <i>Dievas gyvena mumyse</i>: <a href="/lt/The_Urantia_Book/12#p7_12">UK 12:7.12</a>.  <i>Dievo karalystė yra jumyse</i>: <a href="/lt/The_Urantia_Book/140#p1_5">UK 140:1.5</a>.  <i>Jis gyvena mumyse</i>: <a href="/lt/The_Urantia_Book/3#p1_4">UK 3:1.4</a>.  <i>Karalystė tavyje</i>: <a href="/lt/The_Urantia_Book/170#p1_8">UK 170:1.8</a>.  <i>Dievo dvasia gyvena žmogaus širdyje</i>: <a href="/lt/The_Urantia_Book/131#p10_4">UK 131:10.4</a>.  <i>Dievo dvasia gyvena žmogaus sieloje</i>: <a href="/lt/The_Urantia_Book/131#p10_2">UK 131:10.2</a>.  <i>Viduje gyvenanti dvasia: Derintojas</i>: <a href="/lt/The_Urantia_Book/107#p4_7">UK 107:4.7</a>. </li>
</ol>
</div>
