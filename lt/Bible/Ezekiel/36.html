<!--
title: Ezekielio knyga - Skyrius 36
description: 
published: true
date: 2022-10-7T19:22:49Z
tags: bible, bible—ezekiel
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Ezekiel/35">Ezekielio knyga - Skyrius 35</a></td>
        <td><a href="/lt/Bible/Ezekiel/Index">Indeksas</a></td>
        <td><a href="/lt/Bible/Ezekiel/37">Ezekielio knyga - Skyrius 37</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  “Žmogaus sūnau, pranašauk Izraeliui ir sakyk: ‘Izraelio kalnai, išgirskite Viešpaties žodį! </p>
<p id="v2"><sup><small>2</small></sup>  Taip sako Viešpats Dievas: ‘Priešas sako: ‘Jų amžinos aukštumos tapo mūsų paveldėjimu’, </p>
<p id="v3"><sup><small>3</small></sup>  todėl pranašauk: ‘Taip sako Viešpats Dievas: ‘Kadangi jus naikino ir spaudė iš visų pusių, tautos užėmė jus, kalbėjo apie jus ir niekino, </p>
<p id="v4"><sup><small>4</small></sup>  todėl, Izraelio kalnai, išgirskite Viešpaties žodį! Štai ką Viešpats Dievas sako apie kalnus, kalvas, upes, slėnius, sugriautus ir apleistus miestus, kurie tapo grobiu ir pajuoka aplinkinėms tautoms: </p>
<p id="v5"><sup><small>5</small></sup>  ‘Aš kalbėjau užsidegęs pavydu prieš Idumėją ir aplinkines tautas, kurios paskyrė mano kraštą sau paveldėjimu džiūgaudamos ir niekindamos, kad išplėštų jį. </p>
<p id="v6"><sup><small>6</small></sup>  Todėl sakyk Izraelio kraštui, jo kalnams, kalvoms, aukštumoms ir slėniams: ‘Aš kalbėjau apimtas pavydo ir įtūžio, kadangi jūs kenčiate tautų panieką’. </p>
<p id="v7"><sup><small>7</small></sup>  Taip sako Viešpats Dievas: ‘Aš pakėliau savo ranką ir prisiekiau, kad aplink jus gyvenančios tautos taip pat kentės panieką. </p>
<p id="v8"><sup><small>8</small></sup>  Jūs, Izraelio kalnai, žaliuosite ir nešite vaisių mano tautai Izraeliui, nes jie greitai sugrįš. </p>
<p id="v9"><sup><small>9</small></sup>  Aš esu už jus ir atsigręšiu į jus; jūsų žemė bus dirbama, laukai sėjami. </p>
<p id="v10"><sup><small>10</small></sup>  Aš padauginsiu žmones šiame krašte, Izraelio namai bus pilni. Miestai bus atstatyti ir apgyventi. </p>
<p id="v11"><sup><small>11</small></sup>  Aš padauginsiu žmones ir gyvulius. Jūs būsite apgyventi kaip anksčiau, ir Aš elgsiuosi su jumis geriau negu pradžioje. Tada žinosite, kad Aš esu Viešpats. </p>
<p id="v12"><sup><small>12</small></sup>  Mano tautos žmonės vaikštinės po jus, jie apsigyvens jumyse ir jūs būsite jų nuosavybė; jų vaikai nebebus pašalinti nuo tavęs’. </p>
<p id="v13"><sup><small>13</small></sup>  Taip sako Viešpats Dievas: ‘Kadangi apie tave sako, kad tu ryji žmones ir atimi iš tautos vaikus, </p>
<p id="v14"><sup><small>14</small></sup>  tu daugiau neberysi žmonių ir nebeatimsi vaikų iš tautos. </p>
<p id="v15"><sup><small>15</small></sup>  Tu daugiau nebegirdėsi tautų paniekos ir pagonių patyčių, tavo tauta daugiau nebesuklups,­sako Viešpats Dievas’ ”. </p>
<p id="v16"><sup><small>16</small></sup>  Viešpats kalbėjo man: </p>
<p id="v17"><sup><small>17</small></sup>  “Žmogaus sūnau, izraelitai, gyvendami šiame krašte, sutepė jį savo keliais ir darbais. Jų kelias mano akivaizdoje buvo kaip mėnesinėmis sergančios moters nešvarumai. </p>
<p id="v18"><sup><small>18</small></sup>  Aš išliejau savo rūstybę ant jų dėl pralieto kraujo ir stabų garbinimo. </p>
<p id="v19"><sup><small>19</small></sup>  Aš išsklaidžiau juos tautose ir išblaškiau kraštuose. Aš teisiau juos pagal jų kelius ir darbus. </p>
<p id="v20"><sup><small>20</small></sup>  Gyvendami tarp tautų, jie sutepė mano šventą vardą. Žmonės sakė apie juos: ‘Tai yra Viešpaties tauta, tačiau ji buvo ištremta iš savo krašto’. </p>
<p id="v21"><sup><small>21</small></sup>  Bet Aš gailėjausi dėl savo švento vardo, kuriam izraelitai užtraukė nešlovę svetimose tautose. </p>
<p id="v22"><sup><small>22</small></sup>  Sakyk izraelitams: ‘Taip sako Viešpats Dievas: ‘Izraelitai, ne dėl jūsų Aš tai darau, bet dėl savo švento vardo, kurį jūs sutepėte tarp pagonių, pas kuriuos gyvenote. </p>
<p id="v23"><sup><small>23</small></sup>  Aš pašventinsiu savo didingą vardą, kurį jūs sutepėte, ir tautos žinos, kad Aš esu Viešpats, kai pasirodysiu šventas jumyse jų akivaizdoje. </p>
<p id="v24"><sup><small>24</small></sup>  Aš išvesiu jus iš tautų, surinksiu iš visų kraštų ir parvesiu jus į jūsų kraštą. </p>
<p id="v25"><sup><small>25</small></sup>  Aš apšlakstysiu jus švariu vandeniu, ir jūs tapsite švarūs. Nuo jūsų netyrumo ir nuo jūsų stabų apvalysiu jus. </p>
<p id="v26"><sup><small>26</small></sup>  Aš duosiu jums naują širdį ir įdėsiu jums naują dvasią. Aš išimsiu akmeninę širdį iš jūsų kūno ir duosiu kūno širdį. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v27"><sup><small>27</small></sup>  Aš įdėsiu į jus savo dvasią ir padarysiu, kad vaikščiotumėte pagal mano nuostatus ir vykdytumėte mano sprendimus. <sup id="cite3"><a href="#fn3">[3]</a></sup></p>
<p id="v28"><sup><small>28</small></sup>  Jūs gyvensite krašte, kurį daviau jūsų tėvams, ir būsite mano tauta, o Aš būsiu jūsų Dievas. </p>
<p id="v29"><sup><small>29</small></sup>  Aš išgelbėsiu jus nuo visų jūsų netyrumų, laiminsiu jūsų laukų derlių ir nebesiųsiu jums bado. </p>
<p id="v30"><sup><small>30</small></sup>  Aš padauginsiu medžių vaisius ir laukų derlių, ir jūs nebekęsite paniekos tarp tautų dėl bado. </p>
<p id="v31"><sup><small>31</small></sup>  Tada jūs atsiminsite savo piktus kelius, blogus darbus ir bjaurėsitės jais bei savo nusikaltimais. </p>
<p id="v32"><sup><small>32</small></sup>  Bet ne dėl jūsų Aš tai darysiu,­sako Viešpats Dievas.­Izraelitai, žinokite, gėdykitės ir raudonuokite dėl savo kelių. </p>
<p id="v33"><sup><small>33</small></sup>  Kai Aš jus apvalysiu nuo visų nusikaltimų, apgyvendinsiu miestus ir atstatysiu, kas sugriauta, </p>
<p id="v34"><sup><small>34</small></sup>  kai apleisti laukai vėl bus dirbami, tada priešai, matę juos apleistus, </p>
<p id="v35"><sup><small>35</small></sup>  sakys: ‘Dykynės kraštas tapo Edeno sodu; ištuštėję ir sugriauti miestai vėl yra sustiprinti ir apgyventi’. <sup id="cite4"><a href="#fn4">[4]</a></sup></p>
<p id="v36"><sup><small>36</small></sup>  Tada tautos, gyvenančios aplink jus, žinos, kad Aš, Viešpats, atstačiau, kas sugriauta, ir sodinau, kur apleista. Aš, Viešpats, taip pasakiau ir taip padarysiu’. </p>
<p id="v37"><sup><small>37</small></sup>  Taip sako Viešpats Dievas: ‘Izraelitai vėl galės ateiti pasiklausti manęs ir Aš padauginsiu jų žmones kaip avis kaimenėje. </p>
<p id="v38"><sup><small>38</small></sup>  Jų bus kaip avių, skirtų aukoti Jeruzalėje šventės metu. Sugriauti miestai bus pilni žmonių, ir jie žinos, kad Aš esu Viešpats’ ”. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Ezekiel/35">Ezekielio knyga - Skyrius 35</a></td>
        <td><a href="/lt/Bible/Ezekiel/Index">Indeksas</a></td>
        <td><a href="/lt/Bible/Ezekiel/37">Ezekielio knyga - Skyrius 37</a></td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 36:26 <i>Dievas duoda naują širdį, dvasią</i>: <a href="/lt/The_Urantia_Book/145#p2_7">UK 145:2.7</a>.  <i>Transformacija</i>: <a href="/lt/The_Urantia_Book/143#p2_4">UK 143:2.4</a>. </li>
  <li id="fn2"><a href="#cite2">↑</a> 36:26-27 <i>Sekite naują mokytoją širdyje</i>: <a href="/lt/The_Urantia_Book/181#p2_14">UK 181:2.14</a>.  <i>Siųsk tiesos dvasią</i>: <a href="/lt/The_Urantia_Book/193#p5_2">UK 193:5.2</a>.  <i>Tiesos Dvasia bus su jumis</i>: <a href="/lt/The_Urantia_Book/181#p2_24">UK 181:2.24</a>.  <i>atsiųsiu „savo dvasią“</i>: <a href="/lt/The_Urantia_Book/180#p4_5">UK 180:4.5</a>.  <i>Širdyje naujas mokytojas</i>: <a href="/lt/The_Urantia_Book/181#p2_17">UK 181:2.17</a>.  <i>Pažadas guodėjas</i>: <a href="/lt/The_Urantia_Book/180#p3_3">UK 180:3.3</a>.  <i>Jėzus išlieti savo dvasią</i>: <a href="/lt/The_Urantia_Book/141#p4_5">UK 141:4.5</a>.  <i>Išliekite mano dvasią ant viso kūno</i>: <a href="/lt/The_Urantia_Book/181#p1_4">UK 181:1.4</a>.  <i>Išliekite dvasią ant viso kūno</i>: <a href="/lt/The_Urantia_Book/190#p5_4">UK 190:5.4</a>.  <i>Tikintieji vieniši be naujos širdies</i>: <a href="/lt/The_Urantia_Book/194#p2_2">UK 194:2.2</a>.  <i>Nauja dvasia, gyvenk vyrų širdyse</i>: <a href="/lt/The_Urantia_Book/121#p7_5">UK 121:7.5</a>.  <i>Tiesos Dvasia apvalo širdį</i>: <a href="/lt/The_Urantia_Book/194#p3_19">UK 194:3.19</a>.  <i>Tiesos Dvasia</i>: <a href="/lt/The_Urantia_Book/34#p5_5">UK 34:5.5</a>.  <i>Tiesos Dvasia</i>: <a href="/lt/The_Urantia_Book/32#p5_8">UK 32:5.8</a>.  <i>Sūnus išliejo dvasią ant kūno</i>: <a href="/lt/The_Urantia_Book/20#p1_6">UK 20:1.6</a>.  <i>Dvasia išlieta ant viso kūno</i>: <a href="/lt/The_Urantia_Book/52#p5_6">UK 52:5.6</a>.  <i>Tiesos Dvasia</i>: <a href="/lt/The_Urantia_Book/21#p5_7">UK 21:5.7</a>.  <i>Dvasia žmoguje (Tiesos Dvasia)</i>: <a href="/lt/The_Urantia_Book/103#p1_6">UK 103:1.6</a>.  <i>Tiesos Dvasia gyvena širdyse</i>: <a href="/lt/The_Urantia_Book/181#p1_5">UK 181:1.5</a>.  <i>Tiesos dvasia</i>: <a href="/lt/The_Urantia_Book/20#p6_8">UK 20:6.8</a>.  <i>Visiems padovanota Tiesos Dvasia</i>: <a href="/lt/The_Urantia_Book/194#p3_6">UK 194:3.6</a>.  <i>Tiesos Dvasia</i>: <a href="/lt/The_Urantia_Book/191#p6_3">UK 191:6.3</a>.  <i>Kitas mokytojas Tiesos dvasia</i>: <a href="/lt/The_Urantia_Book/176#p4_3">UK 176:4.3</a>.  <i>Tiesos Dvasia</i>: <a href="/lt/The_Urantia_Book/120#p2_4">UK 120:2.4</a>.  <i>Tiesos Dvasia</i>: <a href="/lt/The_Urantia_Book/146#p3_6">UK 146:3.6</a>.  <i>Tiesos Dvasia</i>: <a href="/lt/The_Urantia_Book/180#p6_3">UK 180:6.3</a>.  <i>Tiesos Dvasia</i>: <a href="/lt/The_Urantia_Book/137#p8_7">UK 137:8.7</a>.  <i>Tiesos Dvasia</i>: <a href="/lt/The_Urantia_Book/120#p2_6">UK 120:2.6</a>.  <i>Tiesos Dvasia</i>: <a href="/lt/The_Urantia_Book/34#p4_1">UK 34:4.1</a>.  <i>Tiesos Dvasia</i>: <a href="/lt/The_Urantia_Book/34#p7_1">UK 34:7.1</a>. </li>
  <li id="fn3"><a href="#cite3">↑</a> 36:27 <i>3 dalis: Dvasia kalba iš vidaus</i>: <a href="/lt/The_Urantia_Book/3#p1_4">UK 3:1.4</a>.  <i>Jis gyvena mumyse</i>: <a href="/lt/The_Urantia_Book/3#p1_4">UK 3:1.4</a>. </li>
  <li id="fn4"><a href="#cite4">↑</a> 36:35 <i>Edeno sodas</i>: <a href="/lt/The_Urantia_Book/43#p6_2">UK 43:6.2</a>. </li>
</ol>
</div>
