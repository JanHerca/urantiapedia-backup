<!--
title: Ezekielio knyga - Skyrius 35
description: 
published: true
date: 2022-9-13T21:36:44Z
tags: 
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Ezekiel/34">Ezekielio knyga - Skyrius 34</a></td>
        <td><a href="/lt/Bible/Ezekiel/Index">Indeksas</a></td>
        <td><a href="/lt/Bible/Ezekiel/36">Ezekielio knyga - Skyrius 36</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Viešpats kalbėjo man: </p>
<p id="v2"><sup><small>2</small></sup>  “Žmogaus sūnau, pranašauk prieš Seyro kalną. </p>
<p id="v3"><sup><small>3</small></sup>  Sakyk jiems: ‘Taip sako Viešpats Dievas: ‘Seyro kalne, Aš esu prieš tave! Aš ištiesiu savo ranką prieš tave ir paversiu tave visiška dykyne. </p>
<p id="v4"><sup><small>4</small></sup>  Tavo miestus paversiu griuvėsiais, tu tapsi dykyne. Tada žinosi, kad Aš esu Viešpats’. </p>
<p id="v5"><sup><small>5</small></sup>  Kadangi tu visada buvai izraelitų priešas ir naikinai juos priespaudos metu, </p>
<p id="v6"><sup><small>6</small></sup>  todėl taip sako Viešpats: ‘Aš atiduodu tave kraujui, ir kraujas persekios tave. </p>
<p id="v7"><sup><small>7</small></sup>  Aš visiškai sunaikinsiu Seyro kalnyną ir paversiu jį dykyne. </p>
<p id="v8"><sup><small>8</small></sup>  Aš pripildysiu kalnus užmuštųjų; jie gulės kalvose, slėniuose ir tarpekliuose. </p>
<p id="v9"><sup><small>9</small></sup>  Tavo miestai bus negyvenami griuvėsiai. Tada jūs žinosite, kad Aš esu Viešpats. </p>
<p id="v10"><sup><small>10</small></sup>  Tu sakei: ‘Šios dvi tautos bus mano, aš jas paveldėsiu’, nors Aš, Viešpats, buvau su jais. </p>
<p id="v11"><sup><small>11</small></sup>  Todėl, kaip Aš gyvas,­sako Viešpats Dievas,­atlyginsiu tau tuo pačiu, ką jie patyrė iš tavęs, pagal tavo darbus teisiu tave. </p>
<p id="v12"><sup><small>12</small></sup>  Tada tu žinosi, kad Aš esu Viešpats. Aš girdėjau, kaip tu piktžodžiavai ir kalbėjai prieš Izraelio kraštą: ‘Jis yra tuščias, mes lengvai jį prarysime!’ </p>
<p id="v13"><sup><small>13</small></sup>  Tu didžiavaisi prieš mane ir kalbėjai daugybę žodžių; Aš išgirdau tai’. </p>
<p id="v14"><sup><small>14</small></sup>  Taip sako Viešpats Dievas: ‘Kai visa žemė džiaugsis, Aš padarysiu tave dykyne. </p>
<p id="v15"><sup><small>15</small></sup>  Kaip tu džiaugeisi Izraelio sunaikinimu, taip Aš tau padarysiu. Seyro kalne ir visa Idumėja, jūs tapsite dykyne! Tada jie žinos, kad Aš esu Viešpats’ ”. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Ezekiel/34">Ezekielio knyga - Skyrius 34</a></td>
        <td><a href="/lt/Bible/Ezekiel/Index">Indeksas</a></td>
        <td><a href="/lt/Bible/Ezekiel/36">Ezekielio knyga - Skyrius 36</a></td>
      </tr>
    </tbody>
  </table>
</figure>
