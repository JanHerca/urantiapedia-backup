<!--
title: Išėjimo knyga - Skyrius 26
description: 
published: true
date: 2023-11-8T21:52:7Z
tags: bible, bible—exodus
editor: ckeditor
dateCreated: 2022-9-10T13:44:15Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/lt/Bible/Exodus/25">
          <span class="mdi mdi-arrow-left-drop-circle"></span><span class="pl-2">Išėjimo knyga - Skyrius 25</span>
        </a>
        </td>
        <td>
        <a href="/lt/Bible/Exodus/Index">
          <span class="mdi mdi-book-open-variant"></span><span class="pl-2">Indeksas</span>
        </a>
        </td>
        <td>
        <a href="/lt/Bible/Exodus/27">
          <span class="pr-2">Išėjimo knyga - Skyrius 27</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  “Padarysi palapinei dešimt uždangalų iš suktų plonų siūlų drobės su mėlynų, violetinių bei raudonų siūlų su išsiuvinėtais cherubais. </p>
<p id="v2"><sup><small>2</small></sup>  Vieno uždangalo ilgis bus dvidešimt aštuonios uolektys, plotis­keturios. Visi uždangalai vienodo dydžio. </p>
<p id="v3"><sup><small>3</small></sup>  Penkis uždangalus susegsi vieną su kitu, kitus penkis taip pat susegsi vieną su kitu. </p>
<p id="v4"><sup><small>4</small></sup>  Padarysi mėlynos spalvos kilpas prie abiejų uždangalų šonų. </p>
<p id="v5"><sup><small>5</small></sup>  Penkiasdešimt kilpų įtaisysi viename uždangale ir penkiasdešimt kitame taip, kad iš abiejų šonų kilpos būtų viena prieš kitą ir jas būtų galima sukabinti vieną su kita. </p>
<p id="v6"><sup><small>6</small></sup>  Padarysi taip pat penkiasdešimt auksinių kabių, kuriomis abiejų uždangalų šonus sukabinsi, kad būtų viena palapinė. </p>
<p id="v7"><sup><small>7</small></sup>  Padarysi iš ožkų vilnos vienuolika uždangalų palapinei apdengti iš viršaus. </p>
<p id="v8"><sup><small>8</small></sup>  Uždangalo ilgis bus trisdešimt uolekčių, plotis keturios uolektys. Visi uždangalai vienodo dydžio. </p>
<p id="v9"><sup><small>9</small></sup>  Penkis iš jų sujungsi atskirai ir kitus šešis taip pat. Šeštąjį uždangalą sudėsi dvilinką ant palapinės priekio. </p>
<p id="v10"><sup><small>10</small></sup>  Padarysi penkiasdešimt kilpų prie vieno uždangalo šono ir penkiasdešimt kilpų prie kito uždangalo šono, kad galėtum juos sukabinti. </p>
<p id="v11"><sup><small>11</small></sup>  Padarysi penkiasdešimt varinių kabių, kuriomis bus sukabinamos kilpos, kad pasidarytų vienas uždangalas. </p>
<p id="v12"><sup><small>12</small></sup>  Atliekančia nuo stogo uždengimo dalimi, tai yra vieno uždangalo likusia puse, pridengsi palapinės galą. </p>
<p id="v13"><sup><small>13</small></sup>  Tai, kas liks nuo palapinės uždengimo, po uolektį uždangalo iš abiejų pusių, tedengia palapinės šonus. </p>
<p id="v14"><sup><small>14</small></sup>  Palapinei pridengti padirbsi dar vieną uždangalą iš raudonai dažytų avinų kailių ir virš tos­iš mėlynai dažytų opšrų kailių. </p>
<p id="v15"><sup><small>15</small></sup>  Padirbdinsi palapinei lentų iš akacijos medžio, kurias reikės pastatyti stačias. </p>
<p id="v16"><sup><small>16</small></sup>  Kiekvienos iš jų ilgis bus dešimt uolekčių, o plotis­pusantros uolekties. </p>
<p id="v17"><sup><small>17</small></sup>  Lentos turi turėti šonuose po du išsikišimus, kuriais viena su kita bus sukabinamos; taip padarysi visas lentas. </p>
<p id="v18"><sup><small>18</small></sup>  Dvidešimt lentų padarysi palapinės pietiniam šonui. </p>
<p id="v19"><sup><small>19</small></sup>  Nuliesi keturiasdešimt sidabrinių pakojų dvidešimčiai lentų, kad po kiekvienos lentos kampu būtų pakištas pakojis. </p>
<p id="v20"><sup><small>20</small></sup>  Taip pat kitam palapinės šonui, kuris atgręžtas į šiaurę, padarysi dvidešimt lentų </p>
<p id="v21"><sup><small>21</small></sup>  ir keturiasdešimt sidabrinių pakojų padėti po du kiekvienos lentos apačioje. </p>
<p id="v22"><sup><small>22</small></sup>  O palapinės šonui, atgręžtam į vakarus, padirbdinsi šešias lentas </p>
<p id="v23"><sup><small>23</small></sup>  ir dvi lentas padarysi palapinės kampams iš abiejų pusių. </p>
<p id="v24"><sup><small>24</small></sup>  Jos turi būti sujungtos apačioje ir viršuje, kad sudarytų vieną sunėrimą. Taip padarysi abiejuose kampuose. </p>
<p id="v25"><sup><small>25</small></sup>  Iš viso bus aštuonios lentos, o jų sidabrinių pakojų­šešiolika, po du pakojus kiekvienai lentai. </p>
<p id="v26"><sup><small>26</small></sup>  Iš akacijos medžio padirbsi užkaiščius. Penkis vienos palapinės pusės lentoms </p>
<p id="v27"><sup><small>27</small></sup>  ir penkis kitos palapinės pusės lentoms, taip pat penkis palapinės galui vakarų pusėje. </p>
<p id="v28"><sup><small>28</small></sup>  Padarysi vidinį užkaištį, kad eitų per lentas nuo vieno galo iki kito. </p>
<p id="v29"><sup><small>29</small></sup>  Pačias lentas aptrauksi auksu; nuliesi auksines grandis užkaiščiams ir užkaiščius aptrauksi auksu. </p>
<p id="v30"><sup><small>30</small></sup>  Pastatysi palapinę pagal pavyzdį, kuris tau buvo parodytas kalne. </p>
<p id="v31"><sup><small>31</small></sup>  Padarysi uždangą iš mėlynų, raudonų ir violetinių siūlų ir plonos suktų siūlų drobės ir ant jos išsiuvinėsi cherubus. </p>
<p id="v32"><sup><small>32</small></sup>  Ją pakabinsi ant keturių akacijos medžio stulpų, aptrauktų auksu, jiems padirbdinsi auksinius kablius bei sidabrinius pakojus. </p>
<p id="v33"><sup><small>33</small></sup>  Uždangą prikabinsi kabėmis. Už uždangos pastatysi Liudijimo skrynią. Ta uždanga skirs šventąją dalį nuo Švenčiausiosios. </p>
<p id="v34"><sup><small>34</small></sup>  Uždėsi dangtį ant Liudijimo skrynios Švenčiausiojoje. </p>
<p id="v35"><sup><small>35</small></sup>  Stalą pastatysi šiapus uždangos, o žvakidę­priešais stalą pietiniame palapinės šone. </p>
<p id="v36"><sup><small>36</small></sup>  Padirbdinsi palapinės įėjimui užuolaidą iš mėlynų, violetinių ir raudonų siūlų ir plonos suktų siūlų drobės, visą išsiuvinėtą. </p>
<p id="v37"><sup><small>37</small></sup>  Aptrauksi auksu penkis akacijos medžio stulpus, ant kurių bus kabinama užuolaida; stulpų kabliai bus auksiniai, o pakojai­variniai”. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/lt/Bible/Exodus/25">
          <span class="mdi mdi-arrow-left-drop-circle"></span><span class="pl-2">Išėjimo knyga - Skyrius 25</span>
        </a>
        </td>
        <td>
        <a href="/lt/Bible/Exodus/Index">
          <span class="mdi mdi-book-open-variant"></span><span class="pl-2">Indeksas</span>
        </a>
        </td>
        <td>
        <a href="/lt/Bible/Exodus/27">
          <span class="pr-2">Išėjimo knyga - Skyrius 27</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
