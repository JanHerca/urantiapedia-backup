<!--
title: Išėjimo knyga - Skyrius 14
description: 
published: true
date: 2023-11-8T21:52:7Z
tags: bible, bible—exodus
editor: ckeditor
dateCreated: 2022-9-10T13:44:15Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/lt/Bible/Exodus/13">
          <span class="mdi mdi-arrow-left-drop-circle"></span><span class="pl-2">Išėjimo knyga - Skyrius 13</span>
        </a>
        </td>
        <td>
        <a href="/lt/Bible/Exodus/Index">
          <span class="mdi mdi-book-open-variant"></span><span class="pl-2">Indeksas</span>
        </a>
        </td>
        <td>
        <a href="/lt/Bible/Exodus/15">
          <span class="pr-2">Išėjimo knyga - Skyrius 15</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Viešpats kalbėjo Mozei: </p>
<p id="v2"><sup><small>2</small></sup>  “Sakyk izraelitams, kad jie apsistotų ties Pi Hahirotu, tarp Migdolo ir jūros. Priešais Baal Cefoną pasistatykite stovyklą prie jūros. </p>
<p id="v3"><sup><small>3</small></sup>  Tada faraonas sakys apie jus: ‘Jie pasiklydo krašte, dykumos juos sulaiko!’ </p>
<p id="v4"><sup><small>4</small></sup>  Aš užkietinsiu faraono širdį, ir jis jus vysis, kad būčiau pašlovintas per faraoną ir visą jo kariuomenę ir egiptiečiai žinotų, jog Aš esu Viešpats”. Jie taip ir padarė. <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  Egipto karaliui pranešė, kad tauta pabėgo. Tada faraono ir jo tarnų širdys atsisuko prieš šitą tautą ir jie kalbėjo: “Ką padarėme, išleisdami Izraelį, kad mums nebetarnautų?” </p>
<p id="v6"><sup><small>6</small></sup>  Jis paruošė savo vežimą ir pasiėmė savo žmones su savimi. </p>
<p id="v7"><sup><small>7</small></sup>  Jis pasiėmė šešis šimtus rinktinių kovos vežimų ir paskyrė viršininkus jiems. </p>
<p id="v8"><sup><small>8</small></sup>  Viešpats užkietino faraono, Egipto karaliaus, širdį, ir jis persekiojo Izraelio vaikus. Bet Izraelio vaikus išvedė galinga ranka. <sup id="cite2"><a href="#fn2">[2]</a></sup></p>
<p id="v9"><sup><small>9</small></sup>  Faraono žirgai, vežimai, raiteliai ir visa jo kariuomenė pasivijo juos, apsistojusius prie jūros, ties Pi Hahirotu, priešais Baal Cefoną. </p>
<p id="v10"><sup><small>10</small></sup>  Kai faraonas priartėjo, Izraelio vaikai pakėlė akis ir pamatė atžygiuojančius iš paskos egiptiečius. Jie labai išsigando ir šaukėsi Viešpaties. </p>
<p id="v11"><sup><small>11</small></sup>  Jie sakė Mozei: “Nejaugi Egipte nebuvo kapų, kad mus išvedei mirti dykumoje? Ką mums padarei, išvesdamas iš Egipto? </p>
<p id="v12"><sup><small>12</small></sup>  Argi mes tau nesakėme, būdami Egipte: ‘Palik mus tarnauti egiptiečiams’. Mums juk būtų buvę geriau tarnauti egiptiečiams, negu mirti dykumoje”. </p>
<p id="v13"><sup><small>13</small></sup>  Mozė atsakė: “Nebijokite, stovėkite ramiai ir stebėkite Viešpaties išgelbėjimą, kurį Jis šiandien įvykdys. Egiptiečių, kuriuos šiandien matote, niekados daugiau nebematysite. <sup id="cite3"><a href="#fn3">[3]</a></sup></p>
<p id="v14"><sup><small>14</small></sup>  Viešpats kariaus už jus, o jūs būkite ramūs!” </p>
<p id="v15"><sup><small>15</small></sup>  Viešpats tarė Mozei: “Ko šauki? Sakyk izraelitams, kad eitų pirmyn. </p>
<p id="v16"><sup><small>16</small></sup>  O tu pakelk lazdą, ištiesk ranką link jūros ir perskirk ją. Izraelitai sausuma pereis per jūrą. </p>
<p id="v17"><sup><small>17</small></sup>  Aš užkietinsiu egiptiečių širdis, ir jie vysis jus, ir Aš būsiu pašlovintas per faraoną ir visą jo kariuomenę, kovos vežimus ir raitelius. </p>
<p id="v18"><sup><small>18</small></sup>  Egiptiečiai žinos, kad Aš esu Viešpats, kai būsiu pašlovintas per faraoną, jo vežimus ir raitelius”. </p>
<p id="v19"><sup><small>19</small></sup>  Tada Dievo angelas, kuris ėjo Izraelio pulkų priekyje, pasitraukė už jų. Debesies stulpas iš jų priekio atsistojo užpakalyje jų. </p>
<p id="v20"><sup><small>20</small></sup>  Jis buvo tarp egiptiečių stovyklos ir Izraelio stovyklos; tamsus debesis dengė egiptiečius, o izraelitams buvo šviesu. Taip jie per naktį nepriartėjo vieni prie kitų. </p>
<p id="v21"><sup><small>21</small></sup>  Mozė ištiesė ranką link jūros. Viešpats smarkiu rytų vėju, kuris pūtė per naktį, išdžiovino jūrą, ir vandenys persiskyrė. </p>
<p id="v22"><sup><small>22</small></sup>  Izraelitai ėjo sausu jūros dugnu; vanduo jiems buvo siena iš dešinės ir kairės. </p>
<p id="v23"><sup><small>23</small></sup>  Egiptiečiai, juos vydamiesi, sekė jūros dugnu su kovos vežimais ir raiteliais. </p>
<p id="v24"><sup><small>24</small></sup>  Rytui auštant, Viešpats iš ugnies ir debesies stulpo pažvelgė į egiptiečių kariuomenę ir sukėlė sąmyšį jų tarpe. </p>
<p id="v25"><sup><small>25</small></sup>  Jis numovė vežimų ratus, ir tie sunkiai begalėjo judėti. Egiptiečiai sakė: “Bėkime nuo izraelitų, nes Viešpats kovoja už juos prieš egiptiečius”. </p>
<p id="v26"><sup><small>26</small></sup>  Tada Viešpats tarė Mozei: “Ištiesk ranką link jūros, kad vanduo užlietų egiptiečius, jų vežimus ir raitelius!” </p>
<p id="v27"><sup><small>27</small></sup>  Mozė ištiesė ranką, ir, rytui brėkštant, jūra sugrįžo į pirmykštę vietą; bėgančius egiptiečius užliejo vanduo. Taip Viešpats sunaikino egiptiečius jūroje. </p>
<p id="v28"><sup><small>28</small></sup>  Vanduo sugrįžo ir užliejo visą faraono kariuomenę, karo vežimus ir raitelius. Nė vienas jų neišliko. </p>
<p id="v29"><sup><small>29</small></sup>  O izraelitai perėjo sausu jūros dugnu, vanduo jiems buvo siena dešinėje ir kairėje. </p>
<p id="v30"><sup><small>30</small></sup>  Taip Viešpats išgelbėjo izraelitus iš egiptiečių; jie matė negyvus egiptiečius ant jūros kranto. </p>
<p id="v31"><sup><small>31</small></sup>  Izraelis matė galingą darbą, kurį Viešpats padarė egiptiečiams. Tauta bijojo Viešpaties. Jie tikėjo Viešpačiu ir Jo tarnu Moze. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/lt/Bible/Exodus/13">
          <span class="mdi mdi-arrow-left-drop-circle"></span><span class="pl-2">Išėjimo knyga - Skyrius 13</span>
        </a>
        </td>
        <td>
        <a href="/lt/Bible/Exodus/Index">
          <span class="mdi mdi-book-open-variant"></span><span class="pl-2">Indeksas</span>
        </a>
        </td>
        <td>
        <a href="/lt/Bible/Exodus/15">
          <span class="pr-2">Išėjimo knyga - Skyrius 15</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 14:4,17 <i>Užkietėjusi faraono širdis</i>: <a href="/lt/The_Urantia_Book/156#p5_4">UK 156:5.4</a>. </li>
  <li id="fn2"><a href="#cite2">↑</a> 14:8-29 <i>Išėjimas</i>: <a href="/lt/The_Urantia_Book/96#p3_5">UK 96:3.5</a>. </li>
  <li id="fn3"><a href="#cite3">↑</a> 14:13 <i>Nebijok, būk ramus, pamatyk išganymą</i>: <a href="/lt/The_Urantia_Book/152#p5_3">UK 152:5.3</a>. </li>
</ol>
</div>
