<!--
title: Išėjimo knyga - Skyrius 2
description: 
published: true
date: 2022-10-7T19:22:47Z
tags: bible, bible—exodus
editor: ckeditor
dateCreated: 2022-9-10T13:44:15Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Exodus/1">Išėjimo knyga - Skyrius 1</a></td>
        <td><a href="/lt/Bible/Exodus/Index">Indeksas</a></td>
        <td><a href="/lt/Bible/Exodus/3">Išėjimo knyga - Skyrius 3</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Vienas Levio giminės vyras pasirinko ir vedė tos pačios giminės mergaitę. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Moteris pastojo ir pagimdė sūnų. Kai ji pamatė, koks jis buvo gražus, slėpė jį tris mėnesius. </p>
<p id="v3"><sup><small>3</small></sup>  Negalėdama ilgiau jo slėpti, ji paėmė iš papiruso nendrių nupintą krepšį, ištepė jį derva ir sakais, įdėjo į jį kūdikį ir nunešusi padėjo nendryne prie upės kranto. </p>
<p id="v4"><sup><small>4</small></sup>  Jo sesuo atsistojo kiek toliau, norėdama pamatyti, kas atsitiks. </p>
<p id="v5"><sup><small>5</small></sup>  Faraono duktė atėjo prie upės praustis. Jos tarnaitės vaikščiojo upės pakraščiu. Ji pamatė nendryne pintinę ir pasiuntė tarnaitę ją atnešti. </p>
<p id="v6"><sup><small>6</small></sup>  Atidarius ją, rado verkiantį berniuką. Jai pagailo jo ir ji tarė: “Šitas yra vienas iš hebrajų kūdikių!” </p>
<p id="v7"><sup><small>7</small></sup>  Jo sesuo tarė faraono dukteriai: “Ar norėtum, kad surasčiau hebrajų moterį, kuri maitintų kūdikį?” </p>
<p id="v8"><sup><small>8</small></sup>  Faraono duktė jai atsakė: “Eik”. Mergaitė nuėjus pakvietė kūdikio motiną. </p>
<p id="v9"><sup><small>9</small></sup>  Tada Faraono duktė tarė jai: “Imk šitą kūdikį ir maitink jį! Aš mokėsiu tau už tai”. Moteris paėmė kūdikį ir maitino jį. </p>
<p id="v10"><sup><small>10</small></sup>  Berniukui paaugus, ji nunešė jį faraono dukteriai. Ji įsūnijo berniuką ir pavadino Moze, sakydama: “Aš jį ištraukiau iš vandens!” </p>
<p id="v11"><sup><small>11</small></sup>  Kartą Mozė, jau užaugęs, išėjo pas savo brolius ir pamatė jų naštas. Ir jis pamatė egiptietį bemušantį hebrają, vieną iš jo brolių. </p>
<p id="v12"><sup><small>12</small></sup>  Apsidairęs ir nieko nematydamas, jis užmušė tą egiptietį ir užkasė jį smėlyje. </p>
<p id="v13"><sup><small>13</small></sup>  Išėjęs kitą dieną, pamatė besivaidijančius du hebrajus ir klausė kaltininko: “Kodėl muši savo artimą?” </p>
<p id="v14"><sup><small>14</small></sup>  Tas atsakė: “Kas tave paskyrė mūsų kunigaikščiu ir teisėju? Bene nori ir mane užmušti, kaip užmušei egiptietį?” Mozė nusigando ir sakė: “Iš tiesų tai tapo žinoma!” </p>
<p id="v15"><sup><small>15</small></sup>  Faraonas, išgirdęs apie tą įvykį, norėjo Mozę nužudyti. Bet Mozė pabėgo nuo faraono ir apsigyveno Midjano šalyje. Vieną dieną, sėdint jam prie šulinio, </p>
<p id="v16"><sup><small>16</small></sup>  midjaniečių kunigo septynios dukterys atėjusios sėmė vandenį ir pylė į lovius, norėdamos pagirdyti savo tėvo avis. <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v17"><sup><small>17</small></sup>  Atėję piemenys jas nuvarė. Tada Mozė atsistojo, apgynė mergaites ir pagirdė jų avis. </p>
<p id="v18"><sup><small>18</small></sup>  Joms sugrįžus pas savo tėvą Reuelį, jis paklausė: “Kodėl šiandien taip anksti parėjote?” </p>
<p id="v19"><sup><small>19</small></sup>  Jos atsakė: “Vienas egiptietis mus apgynė nuo piemenų. Be to, jis sėmė vandenį ir pagirdė avis. </p>
<p id="v20"><sup><small>20</small></sup>  Tėvas tarė savo dukterims: “Kur jis yra? Kodėl palikote tą vyrą? Pakvieskite jį valgyti su mumis”. </p>
<p id="v21"><sup><small>21</small></sup>  Mozė sutiko gyventi pas Reuelį ir vedė jo dukterį Ciporą. </p>
<p id="v22"><sup><small>22</small></sup>  Ji pagimdė sūnų, kurį Mozė pavadino Geršomu, sakydamas: “Tapau ateivis svetimoje šalyje”. </p>
<p id="v23"><sup><small>23</small></sup>  Praėjus daug laiko, mirė Egipto karalius. Izraelio vaikai vaitojo dėl vergystės ir šaukė, ir jų šauksmas pasiekė Dievą. </p>
<p id="v24"><sup><small>24</small></sup>  Dievas išgirdo jų vaitojimą ir atsiminė savo sandorą su Abraomu, Izaoku ir Jokūbu. </p>
<p id="v25"><sup><small>25</small></sup>  Ir Dievas pažvelgė į Izraelio vaikus, ir ėmė jais rūpintis. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Exodus/1">Išėjimo knyga - Skyrius 1</a></td>
        <td><a href="/lt/Bible/Exodus/Index">Indeksas</a></td>
        <td><a href="/lt/Bible/Exodus/3">Išėjimo knyga - Skyrius 3</a></td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 2:1-10 <i>Plaukiojantys vaikai (Mozė)</i>: <a href="/lt/The_Urantia_Book/89#p7_3">UK 89:7.3</a>.  <i>Mozės tėvai</i>: <a href="/lt/The_Urantia_Book/96#p3_1">UK 96:3.1</a>. </li>
  <li id="fn2"><a href="#cite2">↑</a> 2:16 <i>Šamanai (kunigai)</i>: <a href="/lt/The_Urantia_Book/90#p1_1">UK 90:1.1</a>. </li>
  <li id="fn3"><a href="#cite3">↑</a> 2:16-21 <i>Santuoka</i>: <a href="/lt/The_Urantia_Book/82#p5_6">UK 82:5.6</a>. </li>
</ol>
</div>
