<!--
title: Išėjimo knyga - Skyrius 29
description: 
published: true
date: 2023-11-8T21:52:7Z
tags: bible, bible—exodus
editor: ckeditor
dateCreated: 2022-9-10T13:44:15Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/lt/Bible/Exodus/28">
          <span class="mdi mdi-arrow-left-drop-circle"></span><span class="pl-2">Išėjimo knyga - Skyrius 28</span>
        </a>
        </td>
        <td>
        <a href="/lt/Bible/Exodus/Index">
          <span class="mdi mdi-book-open-variant"></span><span class="pl-2">Indeksas</span>
        </a>
        </td>
        <td>
        <a href="/lt/Bible/Exodus/30">
          <span class="pr-2">Išėjimo knyga - Skyrius 30</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  “Tai darysi, kad įšventintum juos būti mano kunigais. Imk iš bandos veršį ir du avinus be trūkumų, <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  neraugintos duonos ir nerauginto ragaišio, suvilgyto aliejumi, taip pat neraugintų papločių, apipiltų aliejumi. Visa tai pagaminsi iš kvietinių miltų. </p>
<p id="v3"><sup><small>3</small></sup>  Sudėjęs juos į pintinę, atneši pintinėje kartu su veršiu ir dviem avinais. </p>
<p id="v4"><sup><small>4</small></sup>  Aaroną ir jo sūnus pastatysi prie Susitikimo palapinės įėjimo ir apiplausi juos vandeniu. <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v5"><sup><small>5</small></sup>  Paimsi drabužius ir apvilksi Aaroną drobine jupa, tunika, efodu, uždėsi krūtinės skydelį ir sujuosi juosta. </p>
<p id="v6"><sup><small>6</small></sup>  Jam ant galvos uždėsi kunigišką mitrą, o ant jos šventąją plokštelę, </p>
<p id="v7"><sup><small>7</small></sup>  tada paimsi patepimo aliejų ir išpilsi ant jo galvos, jį patepdamas. </p>
<p id="v8"><sup><small>8</small></sup>  Pakvietęs Aarono sūnus, apvilksi juos drobinėmis jupomis, </p>
<p id="v9"><sup><small>9</small></sup>  apjuosi juostomis, uždėsi kunigiškus gobtuvus, ir jie tarnaus man kunigais per amžius. Ir tu pašventinsi Aaroną ir jo sūnus. </p>
<p id="v10"><sup><small>10</small></sup>  Atvesi veršį ties Susitikimo palapine, Aaronas ir jo sūnūs uždės jam ant galvos rankas. </p>
<p id="v11"><sup><small>11</small></sup>  Jį papjausi Viešpaties akivaizdoje prie Susitikimo palapinės įėjimo. </p>
<p id="v12"><sup><small>12</small></sup>  Ėmęs veršio kraujo, patepsi savo pirštu aukuro ragus, likusį kraują išliesi prie jo papėdės. </p>
<p id="v13"><sup><small>13</small></sup>  Imsi visus vidurių taukus, kepenų tinklelį, abu inkstus, jų taukus ir sudeginsi juos ant aukuro. </p>
<p id="v14"><sup><small>14</small></sup>  Veršio mėsą, odą ir mėšlus sudeginsi lauke už stovyklos, nes tai yra auka už nuodėmę. </p>
<p id="v15"><sup><small>15</small></sup>  Imsi taip pat aviną, ant kurio galvos Aaronas ir jo sūnūs uždės rankas. </p>
<p id="v16"><sup><small>16</small></sup>  Jį papjovęs, jo kraują šlakstysi aplink aukurą. </p>
<p id="v17"><sup><small>17</small></sup>  Patį aviną sukaposi į gabalus, apiplausi jo vidurius ir kojas ir uždėsi kartu su mėsos gabalais ir galva ant aukuro. </p>
<p id="v18"><sup><small>18</small></sup>  Sudeginsi ant aukuro visą aviną; tai yra deginamoji auka, malonus kvapas Viešpačiui. <sup id="cite4"><a href="#fn4">[4]</a></sup></p>
<p id="v19"><sup><small>19</small></sup>  Imsi ir kitą aviną, ant kurio galvos Aaronas ir jo sūnūs uždės rankas. </p>
<p id="v20"><sup><small>20</small></sup>  Jį papjovęs, jo krauju patepsi Aarono ir jo sūnų dešinę ausį, dešinės rankos nykštį ir didįjį dešinės kojos pirštą, likusį kraują šlakstysi aplink aukurą. </p>
<p id="v21"><sup><small>21</small></sup>  Krauju nuo aukuro ir patepimo aliejumi apšlakstysi Aaroną ir jo rūbus, sūnus ir jų rūbus; ir bus pašventintas jis, jo drabužiai, jo sūnūs ir sūnų drabužiai. </p>
<p id="v22"><sup><small>22</small></sup>  Tada imsi avino taukus, uodegą, taukus, dengiančius vidurius, kepenų tinklelį, abu inkstus su jų taukais ir dešinį petį, nes tai yra įšventinimo avinas, </p>
<p id="v23"><sup><small>23</small></sup>  vieną duonos kepalą, aliejumi apšlakstytą ragaišį, paplotį iš neraugintos duonos pintinės, padėtos Viešpaties akivaizdoje, </p>
<p id="v24"><sup><small>24</small></sup>  ir viską padėjęs ant Aarono ir jo sūnų rankų pašventinsi, siūbuodamas Viešpaties akivaizdoje. </p>
<p id="v25"><sup><small>25</small></sup>  Visa tai paimsi iš jų rankų ir sudeginsi ant aukuro kaip malonaus kvapo deginamąją auką Viešpačiui. </p>
<p id="v26"><sup><small>26</small></sup>  Iš avino, kuriuo bus įšventintas Aaronas, paimsi krūtinę ir ją pasiūbuosi Viešpaties akivaizdoje; tai bus tavo dalis. </p>
<p id="v27"><sup><small>27</small></sup>  Pašventinsi aukos krūtinę ir petį, kuriuos atskyrei iš avino Aaronui ir jo sūnums. </p>
<p id="v28"><sup><small>28</small></sup>  Tai bus Aarono ir jo sūnų amžinoji dalis iš izraelitų, nes tai yra padėkos aukos, kurias Izraelio sūnūs atneša Viešpačiui. </p>
<p id="v29"><sup><small>29</small></sup>  Šventą apdarą, kuriuo naudosis Aaronas, paveldės jo sūnūs, kad jame būtų įšventinti ir patepti. <sup id="cite5"><a href="#fn5">[5]</a></sup></p>
<p id="v30"><sup><small>30</small></sup>  Septynias dienas juo vilkės tas jo sūnus, kuris jo vieton bus paskirtas kunigu, kuris eis į Susitikimo palapinę tarnauti šventykloje. </p>
<p id="v31"><sup><small>31</small></sup>  Įšventinimo avino mėsą išvirsi šventoje vietoje. </p>
<p id="v32"><sup><small>32</small></sup>  Aaronas ir jo sūnūs valgys ją ir pintinėje esančią duoną Susitikimo palapinės kieme. </p>
<p id="v33"><sup><small>33</small></sup>  Ir jie valgys tai, kad būtų atliktas sutaikinimas, kad jie būtų pašvęsti ir įšventinti. Niekas kitas negali to valgyti, nes tai šventa. </p>
<p id="v34"><sup><small>34</small></sup>  O jei liktų pašvęstos mėsos ar duonos ligi ryto, liekanas sudeginsi; jų valgyti negalima, nes jos šventos. </p>
<p id="v35"><sup><small>35</small></sup>  Visa, ką tau įsakiau, padarysi Aaronui ir jo sūnums. Septynias dienas šventinsi juos </p>
<p id="v36"><sup><small>36</small></sup>  ir už nuodėmę kasdien aukosi veršį. Paaukojęs sutaikinimo auką, apvalysi aukurą, patepsi jį ir vėl pašventinsi. </p>
<p id="v37"><sup><small>37</small></sup>  Septynias dienas aukosi sutaikinimo auką ir šventinsi aukurą. Jis bus labai šventas aukuras. Kiekvienas, prie jo prisilietęs, taps šventas. </p>
<p id="v38"><sup><small>38</small></sup>  Štai ką aukosi ant aukuro: kasdien aukosi du metinius avinėlius­ </p>
<p id="v39"><sup><small>39</small></sup>  vieną avinėlį rytą, antrą vakare. </p>
<p id="v40"><sup><small>40</small></sup>  Kartu su vienu avinėliu paimsi dešimtą dalį efos miltų, sumaišysi juos su ketvirtadaliu hino aliejaus ir paimsi ketvirtadalį hino vyno geriamajai aukai. </p>
<p id="v41"><sup><small>41</small></sup>  Kitą gi avinėlį aukosi vakare tuo pačiu būdu, kaip ir rytą, kartu su geriamąja auka, kad būtų malonus aukos kvapas Viešpačiui. <sup id="cite6"><a href="#fn6">[6]</a></sup></p>
<p id="v42"><sup><small>42</small></sup>  Tai deginamoji auka Viešpačiui, aukojama amžinai per kartų kartas prie Susitikimo palapinės įėjimo Viešpaties akivaizdoje. Čia Aš susitiksiu su tavimi ir kalbėsiu tau. </p>
<p id="v43"><sup><small>43</small></sup>  Ir čia Aš susitiksiu su izraelitais ir pašventinsiu palapinę savo šlove. </p>
<p id="v44"><sup><small>44</small></sup>  Pašventinsiu Susitikimo palapinę, aukurą ir Aaroną su jo sūnumis, kad jie būtų man kunigais. </p>
<p id="v45"><sup><small>45</small></sup>  Aš gyvensiu tarp izraelitų ir būsiu jų Dievas. </p>
<p id="v46"><sup><small>46</small></sup>  Jie žinos, kad Aš­Viešpats, jų Dievas, kuris juos išvedžiau iš Egipto žemės, kad gyvenčiau tarp jų. Aš Viešpats, jų Dievas”. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/lt/Bible/Exodus/28">
          <span class="mdi mdi-arrow-left-drop-circle"></span><span class="pl-2">Išėjimo knyga - Skyrius 28</span>
        </a>
        </td>
        <td>
        <a href="/lt/Bible/Exodus/Index">
          <span class="mdi mdi-book-open-variant"></span><span class="pl-2">Indeksas</span>
        </a>
        </td>
        <td>
        <a href="/lt/Bible/Exodus/30">
          <span class="pr-2">Išėjimo knyga - Skyrius 30</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 29:1 <i>Paaukota geriausia iš visko</i>: <a href="/lt/The_Urantia_Book/89#p4_8">UK 89:4.8</a>. </li>
  <li id="fn2"><a href="#cite2">↑</a> 29:4 <i>Išvalykite kunigų drabužius</i>: <a href="/lt/The_Urantia_Book/90#p5_3">UK 90:5.3</a>. </li>
  <li id="fn3"><a href="#cite3">↑</a> 29:4-9,29 <i>Šamanai (kunigai)</i>: <a href="/lt/The_Urantia_Book/90#p1_1">UK 90:1.1</a>. </li>
  <li id="fn4"><a href="#cite4">↑</a> 29:18,25,41 <i>Saldus kvapas Dievo šnervėje</i>: <a href="/lt/The_Urantia_Book/89#p4_3">UK 89:4.3</a>. </li>
  <li id="fn5"><a href="#cite5">↑</a> 29:29 <i>Paveldima kunigystė</i>: <a href="/lt/The_Urantia_Book/90#p5_4">UK 90:5.4</a>. </li>
  <li id="fn6"><a href="#cite6">↑</a> 29:41-44 <i>Pašventinkite tabernakulį ir vietovę</i>: <a href="/lt/The_Urantia_Book/90#p5_3">UK 90:5.3</a>.  <i>Išvalykite tabernakulį</i>: <a href="/lt/The_Urantia_Book/90#p5_3">UK 90:5.3</a>. </li>
</ol>
</div>
