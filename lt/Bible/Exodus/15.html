<!--
title: Išėjimo knyga - Skyrius 15
description: 
published: true
date: 2022-10-7T19:22:47Z
tags: bible, bible—exodus
editor: ckeditor
dateCreated: 2022-9-10T13:44:15Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Exodus/14">Išėjimo knyga - Skyrius 14</a></td>
        <td><a href="/lt/Bible/Exodus/Index">Indeksas</a></td>
        <td><a href="/lt/Bible/Exodus/16">Išėjimo knyga - Skyrius 16</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Tada Mozė ir izraelitai giedojo Viešpačiui šią giesmę: “Giedosiu Viešpačiui, nes Jis šlovingai nugalėjo! Jis žirgą ir raitelį įmetė į jūrą. </p>
<p id="v2"><sup><small>2</small></sup>  Mano stiprybė ir giesmė yra Viešpats. Jis tapo mano išgelbėjimu. Jis yra mano Dievas, aš Jį šlovinsiu. Jis mano tėvų Dievas, aš Jį aukštinsiu. <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  Viešpats yra karžygys, Jahvė yra Jo vardas. <sup id="cite2"><a href="#fn2">[2]</a></sup></p>
<p id="v4"><sup><small>4</small></sup>  Faraono kovos vežimus ir jo kariuomenę Jis įmetė į jūrą, jo rinktinius karo vadus paskandino Raudonojoje jūroje. </p>
<p id="v5"><sup><small>5</small></sup>  Gelmės apdengė juos, jie nugrimzdo į dugną kaip akmuo. </p>
<p id="v6"><sup><small>6</small></sup>  Tavo dešinė, Viešpatie, pasirodė šlovinga savo jėga! Tavo dešinė, Viešpatie, sutriuškino priešą. <sup id="cite3"><a href="#fn3">[3]</a></sup></p>
<p id="v7"><sup><small>7</small></sup>  Savo šlovės didybe Tu parbloškei tuos, kurie kėlėsi prieš Tave. Tu siuntei savo rūstybę, kuri suėdė juos kaip ražienas. <sup id="cite4"><a href="#fn4">[4]</a></sup></p>
<p id="v8"><sup><small>8</small></sup>  Tau papūtus, sujudo vandenys, sustojo kaip siena ir gelmės sustingo jūros širdyje. </p>
<p id="v9"><sup><small>9</small></sup>  Priešas tarė: ‘Vysiuos, sugausiu, pasidalinsiu grobį, pasitenkins mano aistra! Ištrauksiu kardą­juos sunaikins mano ranka!’ </p>
<p id="v10"><sup><small>10</small></sup>  Tu papūtei savo vėju, ir jūra uždengė juos, kaip švinas jie nuskendo galinguose vandenyse! </p>
<p id="v11"><sup><small>11</small></sup>  Viešpatie, kas yra Tau lygus tarp dievų? Kas yra toks šlovingas šventumu, didingas gyriumi ir savo stebuklais? <sup id="cite5"><a href="#fn5">[5]</a></sup></p>
<p id="v12"><sup><small>12</small></sup>  Tu ištiesei savo dešinę­juos prarijo žemė. </p>
<p id="v13"><sup><small>13</small></sup>  Tu, būdamas gailestingas, vedei tautą, kurią atpirkai. Savo galia vedei ją į savo šventąją buveinę. </p>
<p id="v14"><sup><small>14</small></sup>  Išgirs tautos ir sudrebės, baimė apims filistinus. </p>
<p id="v15"><sup><small>15</small></sup>  Nusigąs ir Edomo kunigaikščiai. Moabo galinguosius apims drebulys. Neteks jėgų visi Kanaano gyventojai. </p>
<p id="v16"><sup><small>16</small></sup>  Juos apims siaubas ir išgąstis. Dėl Tavo rankos galybės jie sustings kaip akmuo, kol pereis Tavo tauta, Viešpatie, kurią įsigijai. </p>
<p id="v17"><sup><small>17</small></sup>  Tu įvesi juos ir pasodinsi savo paveldėjimo kalne, į vietą, kurią Tu, Viešpatie, pasirinkai, kad gyventum, į šventyklą, kurią padarė Tavo rankos. </p>
<p id="v18"><sup><small>18</small></sup>  Viešpats karaliaus per amžius!” </p>
<p id="v19"><sup><small>19</small></sup>  Faraono žirgams, kovos vežimams ir raiteliams įėjus į jūrą, Viešpats užliejo juos vandenimis, o izraelitai perėjo sausu jūros dugnu. </p>
<p id="v20"><sup><small>20</small></sup>  Tada pranašė Mirjama, Aarono sesuo, paėmė būgną, ir visos moterys, eidamos paskui ją su būgnais, šoko. </p>
<p id="v21"><sup><small>21</small></sup>  Mirjama pritardama giedojo: “Giedokite Viešpačiui, nes Jis šlovingai nugalėjo. Žirgą ir raitelį Jis įmetė į jūrą”. </p>
<p id="v22"><sup><small>22</small></sup>  Mozė vedė Izraelį nuo Raudonosios jūros, ir jie įėjo į Šūro dykumą. Tris dienas jie keliavo dykuma ir nerado vandens. </p>
<p id="v23"><sup><small>23</small></sup>  Atėję į Marą, jie negalėjo gerti Maros vandens, nes jis buvo kartus. Todėl ta vieta vadinama Mara. </p>
<p id="v24"><sup><small>24</small></sup>  Tauta pradėjo murmėti prieš Mozę sakydami: “Ką gersime?” </p>
<p id="v25"><sup><small>25</small></sup>  Jis šaukėsi Viešpaties. Viešpats parodė jam medį, kurį įmetus į vandenį, vanduo tapo saldus. Čia Jis davė jiems įstatymą ir nuostatus, ir čia Jis išbandė juos. </p>
<p id="v26"><sup><small>26</small></sup>  Jis sakė: “Jei atidžiai klausysi Viešpaties, savo Dievo, ir darysi, kas teisu Jo akyse, kreipsi dėmesį į Jo įsakymus ir laikysiesi visų Jo nuostatų, tai ant tavęs neužleisiu nė vienos tų nelaimių, kurias užleidau ant egiptiečių, nes Aš esu Viešpats, tavo gydytojas”. </p>
<p id="v27"><sup><small>27</small></sup>  Jie atėjo į Elimą, kur buvo dvylika vandens šaltinių ir septyniasdešimt palmių; ten pasistatė stovyklą. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Exodus/14">Išėjimo knyga - Skyrius 14</a></td>
        <td><a href="/lt/Bible/Exodus/Index">Indeksas</a></td>
        <td><a href="/lt/Bible/Exodus/16">Išėjimo knyga - Skyrius 16</a></td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 15:2 <i>Išganymo Dievas</i>: <a href="/lt/The_Urantia_Book/2#p6_3">UK 2:6.3</a>. </li>
  <li id="fn2"><a href="#cite2">↑</a> 15:3 <i>dalis: Karo žmogus</i>: <a href="/lt/The_Urantia_Book/96#p5_7">UK 96:5.7</a>. </li>
  <li id="fn3"><a href="#cite3">↑</a> 15:6 <i>Dievo galia</i>: <a href="/lt/The_Urantia_Book/1#p1_4">UK 1:1.4</a>.  <i>Dievas yra visagalis</i>: <a href="/lt/The_Urantia_Book/131#p10_3">UK 131:10.3</a>.  <i>Visagalis</i>: <a href="/lt/The_Urantia_Book/142#p3_7">UK 142:3.7</a>.  <i>5 dalis: suskirstykite priešus į gabalus</i>: <a href="/lt/The_Urantia_Book/96#p5_7">UK 96:5.7</a>.  <i>4 dalis: Šlovinga galia</i>: <a href="/lt/The_Urantia_Book/96#p5_7">UK 96:5.7</a>.  <i>Galia</i>: <a href="/lt/The_Urantia_Book/131#p10_6">UK 131:10.6</a>. </li>
  <li id="fn4"><a href="#cite4">↑</a> 15:7 <i>„Dieviškasis rūstybė“</i>: <a href="/lt/The_Urantia_Book/20#p6_7">UK 20:6.7</a>. </li>
  <li id="fn5"><a href="#cite5">↑</a> 15:11 <i>Kas yra kaip mūsų Dievas tarp visų</i>: <a href="/lt/The_Urantia_Book/96#p5_5">UK 96:5.5</a>.  <i>2 dalis: Kas gali palyginti</i>: <a href="/lt/The_Urantia_Book/97#p1_7">UK 97:1.7</a>. </li>
</ol>
</div>
