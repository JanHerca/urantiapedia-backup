<!--
title: Išėjimo knyga - Skyrius 35
description: 
published: true
date: 2022-9-13T21:36:43Z
tags: 
editor: ckeditor
dateCreated: 2022-9-10T13:44:15Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Exodus/34">Išėjimo knyga - Skyrius 34</a></td>
        <td><a href="/lt/Bible/Exodus/Index">Indeksas</a></td>
        <td><a href="/lt/Bible/Exodus/36">Išėjimo knyga - Skyrius 36</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Mozė, sušaukęs visus izraelitus, paskelbė, ką Viešpats įsakė: </p>
<p id="v2"><sup><small>2</small></sup>  “Šešias dienas dirbsite, o septintoji diena yra šventa, sabato poilsis Viešpačiui. Kas tą dieną dirbs, bus baudžiamas mirtimi. <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  Nekurkite ugnies sabato dieną savo būstuose”. </p>
<p id="v4"><sup><small>4</small></sup>  Ir Mozė kalbėjo visam Izraelio vaikų susirinkimui: “Štai ką įsakė Viešpats: </p>
<p id="v5"><sup><small>5</small></sup>  ‘Kiekvienas atneškite Viešpačiui auką, laisva valia atneškite ją Viešpačiui: auksą, sidabrą, varį, </p>
<p id="v6"><sup><small>6</small></sup>  mėlynus, raudonus ir violetinius siūlus, ploną drobę, ožkų vilnas, </p>
<p id="v7"><sup><small>7</small></sup>  raudonai dažytus avinų kailius, opšrų kailius, akacijos medį, </p>
<p id="v8"><sup><small>8</small></sup>  aliejų lempoms, kvepalus patepimo aliejui ir kvepiantiems smilkalams, </p>
<p id="v9"><sup><small>9</small></sup>  onikso akmenėlius ir brangius akmenis efodui bei krūtinės skydeliui. </p>
<p id="v10"><sup><small>10</small></sup>  Kas tarp jūsų sumanus, teateina ir tedirba, ką Viešpats įsakė: </p>
<p id="v11"><sup><small>11</small></sup>  palapinę ir jos uždangalus, grandis, lentas ir kartis, stulpus ir pakojus; </p>
<p id="v12"><sup><small>12</small></sup>  skrynią, jos kartis bei dangtį ir uždangą; </p>
<p id="v13"><sup><small>13</small></sup>  stalą su kartimis bei reikmenimis ir padėtine duona; </p>
<p id="v14"><sup><small>14</small></sup>  žvakidę lempoms, jos reikmenis ir aliejų deginimui; </p>
<p id="v15"><sup><small>15</small></sup>  smilkymo aukurą ir kartis, patepimo aliejų ir kvapius smilkalus; užuolaidą palapinės įėjimui, </p>
<p id="v16"><sup><small>16</small></sup>  deginamųjų aukų aukurą, jo varines groteles su kartimis ir reikmenimis, praustuvę ir jos stovą; </p>
<p id="v17"><sup><small>17</small></sup>  kiemo užkabas su stulpais ir pakojais, užkabą kiemo įėjimui; </p>
<p id="v18"><sup><small>18</small></sup>  palapinės ir kiemo kuolelius su virvelėmis; </p>
<p id="v19"><sup><small>19</small></sup>  apdarus, naudojamus tarnaujant šventykloje, vyriausiojo kunigo Aarono ir jo sūnų drabužius kunigų tarnystei atlikti’ ”. </p>
<p id="v20"><sup><small>20</small></sup>  Tada visi izraelitai išsiskirstė. </p>
<p id="v21"><sup><small>21</small></sup>  Ir atėjo kiekvienas, kurio širdis buvo sujaudinta ir kiekvienas, kurio dvasioje buvo noras, ir atnešė Viešpačiui auką Susitikimo palapinei statyti, ko reikia jos tarnavimui ir šventiems rūbams. </p>
<p id="v22"><sup><small>22</small></sup>  Vyrai ir moterys, kurių širdyse buvo noras, davė sagtis, auskarus, žiedus, apyrankes­įvairius auksinius daiktus. Visi aukojusieji atnešė auksą kaip auką Viešpačiui. </p>
<p id="v23"><sup><small>23</small></sup>  Kas tik turėjo mėlynų, raudonų ir violetinių siūlų, plonos drobės, ožkų vilnų, raudonai dažytų avinų kailių, opšrų kailių, </p>
<p id="v24"><sup><small>24</small></sup>  sidabro ir vario ir akacijos medžio, tinkamo įvairiems daiktams, atnešė ir paaukojo Viešpačiui. </p>
<p id="v25"><sup><small>25</small></sup>  Sumanios moterys davė, ką buvo suverpusios: mėlynų, raudonų, violetinių ir plonų lininių siūlų. </p>
<p id="v26"><sup><small>26</small></sup>  Moterys, kurių širdys buvo sujaudintos, sumaniai suverpė ožkų vilnas. </p>
<p id="v27"><sup><small>27</small></sup>  Kunigaikščiai atnešė onikso akmenėlių ir brangiųjų akmenų efodui ir krūtinės skydeliui, </p>
<p id="v28"><sup><small>28</small></sup>  kvepalų, aliejaus lempoms, patepimo aliejui ir kvapniems smilkalams. </p>
<p id="v29"><sup><small>29</small></sup>  Vyrai ir moterys, kurių širdyse buvo noras, aukojo, kad būtų atlikti darbai, kuriuos Viešpats jiems įsakė per Mozę. Visi izraelitai aukojo Viešpačiui laisva valia. </p>
<p id="v30"><sup><small>30</small></sup>  Tada Mozė vėl kalbėjo: “Viešpats pašaukė vardu Hūro sūnaus Ūrio sūnų Becalelį iš Judo giminės, </p>
<p id="v31"><sup><small>31</small></sup>  pripildė jį Dievo dvasios, išminties, sumanumo, pažinimo ir amato išmanymo <sup id="cite2"><a href="#fn2">[2]</a></sup></p>
<p id="v32"><sup><small>32</small></sup>  padaryti įvairių meniškų dalykų iš aukso, sidabro ir vario, </p>
<p id="v33"><sup><small>33</small></sup>  taip pat iškalti akmenį ir drožti medį­visus menininko darbus padaryti. </p>
<p id="v34"><sup><small>34</small></sup>  Ir Jis įdėjo sugebėjimą mokyti į jo ir Ahisamako sūnaus Oholiabo iš Dano giminės širdis. </p>
<p id="v35"><sup><small>35</small></sup>  Juos apdovanojo išmintimi atlikti raižytojo, įgudusio audėjo ir siuvinėtojo iš mėlynų, raudonų, violetinių ir plonų lininių siūlų darbus, kad jie meniškai padarytų kiekvieną darbą”. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Exodus/34">Išėjimo knyga - Skyrius 34</a></td>
        <td><a href="/lt/Bible/Exodus/Index">Indeksas</a></td>
        <td><a href="/lt/Bible/Exodus/36">Išėjimo knyga - Skyrius 36</a></td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 35:2-3 <i>Šabo šventimas</i>: <a href="/lt/The_Urantia_Book/95#p1_2">UK 95:1.2</a>. </li>
  <li id="fn2"><a href="#cite2">↑</a> 35:31 <i>Dievo Dvasia (Šventoji Dvasia)</i>: <a href="/lt/The_Urantia_Book/8#p5_5">UK 8:5.5</a>.  <i>Žinių dvasia</i>: <a href="/lt/The_Urantia_Book/36#p5_9">UK 36:5.9</a>.  <i>Šventoji Dvasia</i>: <a href="/lt/The_Urantia_Book/34#p4_1">UK 34:4.1</a>.  <i>Supratimo dvasia</i>: <a href="/lt/The_Urantia_Book/36#p5_7">UK 36:5.7</a>.  <i>Dvasia žmoguje (Šventoji Dvasia)</i>: <a href="/lt/The_Urantia_Book/103#p1_6">UK 103:1.6</a>.  <i>Dievo Dvasia (Šventoji Dvasia)</i>: <a href="/lt/The_Urantia_Book/8#p5_3">UK 8:5.3</a>.  <i>Išminties dvasia</i>: <a href="/lt/The_Urantia_Book/36#p5_12">UK 36:5.12</a>. </li>
</ol>
</div>
