<!--
title: Išėjimo knyga - Skyrius 28
description: 
published: true
date: 2022-10-7T19:22:47Z
tags: bible, bible—exodus
editor: ckeditor
dateCreated: 2022-9-10T13:44:15Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Exodus/27">Išėjimo knyga - Skyrius 27</a></td>
        <td><a href="/lt/Bible/Exodus/Index">Indeksas</a></td>
        <td><a href="/lt/Bible/Exodus/29">Išėjimo knyga - Skyrius 29</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  “Tegul Aaronas ir jo sūnūs Nadabas, Abihuvas, Eleazaras ir Itamaras eina kunigų tarnystę. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Savo broliui Aaronui padarysi šventus drabužius, kad jis atrodytų iškilmingai ir gražiai. </p>
<p id="v3"><sup><small>3</small></sup>  Kalbėk visiems išmintingiesiems, kuriuos Aš pripildžiau išminties dvasios, kad jie padarytų Aaronui drabužius ir jis būtų įšventintas tarnauti kunigu mano akivaizdoje. </p>
<p id="v4"><sup><small>4</small></sup>  Jie turi padaryti šiuos drabužius: krūtinės skydelį, efodą, tuniką, siaurą drobinę jupą, mitrą ir juostą. Jie padarys šventus drabužius tavo broliui Aaronui ir jo sūnums, kurie eis kunigų tarnystę. </p>
<p id="v5"><sup><small>5</small></sup>  Rūbams imk auksą, mėlynų, violetinių, raudonų ir plonų lininių siūlų. </p>
<p id="v6"><sup><small>6</small></sup>  Efodą padarysi iš aukso, mėlynų, violetinių, raudonų ir plonų suktų lininių siūlų, meniškai juos išausdamas. </p>
<p id="v7"><sup><small>7</small></sup>  Ant jo bus dvi petnešos, sujungtos savo kraštais, ir taip jis bus sujungtas. </p>
<p id="v8"><sup><small>8</small></sup>  Juostą efodui padarysi taip pat kaip efodą: iš aukso, mėlynų, violetinių, raudonų ir suktų lininių siūlų. </p>
<p id="v9"><sup><small>9</small></sup>  Imsi du onikso akmenėlius ir juose įrėši Izraelio sūnų vardus: </p>
<p id="v10"><sup><small>10</small></sup>  šešis vardus viename akmenėlyje ir šešis antrame jų gimimo eile. </p>
<p id="v11"><sup><small>11</small></sup>  Kaip auksakaliai ir brangių akmenų raižytojai daro, taip įrėši juose Izraelio sūnų vardus ir įstatysi akmenėlius į auksinius įdėklus. </p>
<p id="v12"><sup><small>12</small></sup>  Pritvirtinsi juos ant abiejų efodo pečių kaip atminimo ženklą Izraelio sūnums. Ir Aaronas nešios jų vardus Viešpaties akivaizdoje ant abiejų pečių atminimui. </p>
<p id="v13"><sup><small>13</small></sup>  Padarysi iš aukso taip pat dvi sagtis </p>
<p id="v14"><sup><small>14</small></sup>  ir iš tyriausio aukso dvi grandinėles, sukabinėtas nareliais, kurias įversi į sagtis. </p>
<p id="v15"><sup><small>15</small></sup>  Padirbdinsi teismo krūtinės skydelį taip pat meniškai kaip efodą: iš aukso, mėlynų, violetinių, raudonų ir plonų suktų lininių siūlų padarysi jį. </p>
<p id="v16"><sup><small>16</small></sup>  Jis bus keturkampis ir dvilinkas; plotis ir ilgis vieno sprindžio. </p>
<p id="v17"><sup><small>17</small></sup>  Jį papuoši keturiomis brangakmenių eilėmis. Pirmoje eilėje bus sardis, topazas ir smaragdas; </p>
<p id="v18"><sup><small>18</small></sup>  antroje­rubinas, safyras ir jaspis; </p>
<p id="v19"><sup><small>19</small></sup>  trečioje­hiacintas, agatas ir ametistas; </p>
<p id="v20"><sup><small>20</small></sup>  ketvirtoje­chrizolitas, oniksas ir berilis. Jie bus aukse įrėminti. </p>
<p id="v21"><sup><small>21</small></sup>  Juose bus įrėžti dvylikos Izraelio sūnų vardai. Kiekviename brangakmenyje vardas vienos iš dvylikos giminių. </p>
<p id="v22"><sup><small>22</small></sup>  Krūtinės skydeliui padarysi iš gryno aukso grandinėles, </p>
<p id="v23"><sup><small>23</small></sup>  taip pat du auksinius žiedus, kuriuos pritaisysi prie dviejų krūtinės skydelio kampų. </p>
<p id="v24"><sup><small>24</small></sup>  Auksines grandinėles įversi į žiedus, esančius kampuose; </p>
<p id="v25"><sup><small>25</small></sup>  prie tų grandinėlių galų pritvirtinsi sagtis ir prisegsi jas prie efodo petnešų ties krūtinės skydeliu. </p>
<p id="v26"><sup><small>26</small></sup>  Padirbdinsi du auksinius žiedus, kuriuos pritaisysi prie apatinių krūtinės skydelio kampų iš apačios toje pusėje, kuri siekia efodą. </p>
<p id="v27"><sup><small>27</small></sup>  Du kitus auksinius žiedus pritaisysi prie abiejų efodo šonų žemai, kur apatinis sujungimas, kad krūtinės skydelis galėtų būti sukabintas su efodu. </p>
<p id="v28"><sup><small>28</small></sup>  Efodo žiedai bus surišti mėlyna juosta su krūtinės skydelio žiedais, kad krūtinės skydelis tvirtai prigultų ir negalėtų būti atskirtas nuo efodo. </p>
<p id="v29"><sup><small>29</small></sup>  Aaronas nešios Izraelio sūnų vardus teismo krūtinės skydelyje kaip amžiną atminimo ženklą Viešpaties akivaizdoje, eidamas į šventyklą. </p>
<p id="v30"><sup><small>30</small></sup>  Į teismo krūtinės skydelį įdėsi Urimą ir Tumimą, jie bus ant Aarono širdies, kai jis pasirodys Viešpaties akivaizdoje. Jis visuomet nešios ant savo širdies Viešpaties teismą Izraelio sūnums. </p>
<p id="v31"><sup><small>31</small></sup>  Padarysi efodui mėlyną tuniką, </p>
<p id="v32"><sup><small>32</small></sup>  kurios viršuje per vidurį bus skylė galvai įkišti, apvesta auksiniu apvadu, kad nesuplyštų. </p>
<p id="v33"><sup><small>33</small></sup>  Tunikos apačioje padarysi aplinkui iš mėlynų, violetinių ir raudonų siūlų granato vaisius, o tarp jų­auksinius varpelius, </p>
<p id="v34"><sup><small>34</small></sup>  taip, kad pakaitomis būtų auksinis varpelis ir granato vaisius aplink visą tuniką. </p>
<p id="v35"><sup><small>35</small></sup>  Jį dėvės Aaronas, eidamas tarnystę, kad girdėtųsi skambėjimas, jam einant į šventyklą Viešpaties akivaizdon ir išeinant, kad jis nemirtų. </p>
<p id="v36"><sup><small>36</small></sup>  Padarysi iš gryno aukso plokštelę, kurioje įrėši auksakalio darbu: ‘Pašvęstas Viešpačiui’. </p>
<p id="v37"><sup><small>37</small></sup>  Ją pririši mėlynu raiščiu ant mitros, kad būtų mitros priekyje. </p>
<p id="v38"><sup><small>38</small></sup>  Ji bus ant Aarono kaktos, kad Aaronas galėtų nešti visus trūkumus šventų dalykų, kuriuos Izraelio sūnūs aukoja kaip šventas dovanas. Ji nuolat bus ant jo kaktos, kad jie galėtų būti priimtini Viešpačiui. </p>
<p id="v39"><sup><small>39</small></sup>  Padarysi siaurą jupą iš baltos plonos drobės, mitrą iš tokios pat drobės ir juostą, margai išsiuvinėtą. </p>
<p id="v40"><sup><small>40</small></sup>  Aarono sūnums padarysi drobines jupas, juostas ir kunigiškus gobtuvus, kad atrodytų iškilmingai ir gražiai. </p>
<p id="v41"><sup><small>41</small></sup>  Šitais apdarais apvilksi savo brolį Aaroną ir jo sūnus. Patepsi juos, pašventinsi ir įšventinsi, kad jie galėtų būti mano kunigais. </p>
<p id="v42"><sup><small>42</small></sup>  Padarysi jiems trumpas drobines kelnes, kad pridengtų jų kūno nuogumą. Jos bus nuo strėnų iki šlaunų. </p>
<p id="v43"><sup><small>43</small></sup>  Jas dėvės Aaronas ir jo sūnūs, eidami į Susitikimo palapinę arba prie aukuro tarnauti šventykloje, kad nenusikalstų ir nemirtų. Tas nuostatas bus amžinas Aaronui ir jo palikuonims”. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Exodus/27">Išėjimo knyga - Skyrius 27</a></td>
        <td><a href="/lt/Bible/Exodus/Index">Indeksas</a></td>
        <td><a href="/lt/Bible/Exodus/29">Išėjimo knyga - Skyrius 29</a></td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 28:1-43 <i>Šamanai (kunigai)</i>: <a href="/lt/The_Urantia_Book/90#p1_1">UK 90:1.1</a>. </li>
</ol>
</div>
