<!--
title: Išėjimo knyga - Skyrius 3
description: 
published: true
date: 2022-9-13T21:36:43Z
tags: 
editor: ckeditor
dateCreated: 2022-9-10T13:44:15Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Exodus/2">Išėjimo knyga - Skyrius 2</a></td>
        <td><a href="/lt/Bible/Exodus/Index">Indeksas</a></td>
        <td><a href="/lt/Bible/Exodus/4">Išėjimo knyga - Skyrius 4</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Mozė ganė savo uošvio, midjaniečių kunigo Jetro, avis. Kartą jis buvo nusivaręs avis už dykumos, prie Dievo kalno Horebo. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Jam pasirodė Viešpaties angelas ugnies liepsnoje, kylančioje iš krūmo vidurio. Jis matė krūmą degantį, tačiau nesudegantį. <sup id="cite2"><a href="#fn2">[2]</a></sup></p>
<p id="v3"><sup><small>3</small></sup>  Mozė pasakė: “Eisiu ir pažiūrėsiu į šį didingą reginį. Kodėl nesudega tas krūmas?” </p>
<p id="v4"><sup><small>4</small></sup>  Viešpats pamatė jį artėjant ir pašaukė iš krūmo: “Moze! Moze!” Tas atsiliepė: “Aš čia!” <sup id="cite3"><a href="#fn3">[3]</a></sup></p>
<p id="v5"><sup><small>5</small></sup>  Jis sakė: “Nesiartink prie šios vietos! Nusiauk nuo kojų apavą, nes vieta, ant kurios stovi, yra šventa žemė! </p>
<p id="v6"><sup><small>6</small></sup>  Aš esu tavo tėvo Dievas, Abraomo, Izaoko ir Jokūbo Dievas”. Mozė užsidengė veidą, nes bijojo pažvelgti į Dievą. <sup id="cite4"><a href="#fn4">[4]</a></sup></p>
<p id="v7"><sup><small>7</small></sup>  Viešpats tarė: “Aš pamačiau savo tautos vargą Egipte ir išgirdau jos šauksmą dėl jų prižiūrėtojų. Aš žinau jos sielvartą. <sup id="cite5"><a href="#fn5">[5]</a></sup></p>
<p id="v8"><sup><small>8</small></sup>  Aš nužengiau jos išvaduoti iš egiptiečių rankos ir išvesti jos iš tos šalies į gerą ir plačią šalį, plūstančią pienu ir medumi: į kanaaniečių, hetitų, amoritų, perizų, hivų ir jebusiečių žemę. <sup id="cite6"><a href="#fn6">[6]</a></sup></p>
<p id="v9"><sup><small>9</small></sup>  Izraelio vaikų šauksmas pasiekė mane. Aš mačiau jų priespaudą, kaip egiptiečiai juos engė. </p>
<p id="v10"><sup><small>10</small></sup>  Taigi dabar eik. Aš siunčiu tave pas faraoną, kad išvestum iš Egipto mano tautą, Izraelio vaikus!” </p>
<p id="v11"><sup><small>11</small></sup>  Mozė atsakė Dievui: “Kas aš, kad eičiau pas faraoną ir išvesčiau iš Egipto izraelitus?” </p>
<p id="v12"><sup><small>12</small></sup>  Dievas atsakė: “Aš būsiu su tavimi! Štai ženklas, kad Aš tave siunčiu: kai išvesi tautą iš Egipto, jūs tarnausite Dievui ant šito kalno”. </p>
<p id="v13"><sup><small>13</small></sup>  Mozė klausė Dievo: “Kai aš ateisiu pas izraelitus ir jiems sakysiu: ‘Jūsų tėvų Dievas mane siuntė pas jus’, jie manęs klaus: ‘Koks yra Jo vardas?’ Ką turiu jiems atsakyti?” <sup id="cite7"><a href="#fn7">[7]</a></sup></p>
<p id="v14"><sup><small>14</small></sup>  Dievas tarė Mozei: “AŠ ESU, KURIS ESU. Sakyk izraelitams: ‘AŠ ESU mane siuntė pas jus’ ”. <sup id="cite8"><a href="#fn8">[8]</a></sup></p>
<p id="v15"><sup><small>15</small></sup>  Dievas dar kalbėjo Mozei: “Šitaip sakyk izraelitams: ‘Viešpats, jūsų tėvų Dievas, Abraomo Dievas, Izaoko Dievas ir Jokūbo Dievas, mane siuntė pas jus’. Toks mano vardas per amžius ir taip mane vadinsite per kartų kartas. </p>
<p id="v16"><sup><small>16</small></sup>  Eik, surink Izraelio vyresniuosius ir jiems sakyk: ‘Viešpats, jūsų tėvų Dievas, Abraomo Dievas, Izaoko Dievas ir Jokūbo Dievas, man pasirodė ir kalbėjo: ‘Aš aplankiau jus ir mačiau, kas jums buvo padaryta Egipte. <sup id="cite9"><a href="#fn9">[9]</a></sup></p>
<p id="v17"><sup><small>17</small></sup>  Aš išvesiu jus iš Egipto vargo į kanaaniečių, hetitų, amoritų, perizų, hivų ir jebusiečių žemę, plūstančią pienu ir medumi’. </p>
<p id="v18"><sup><small>18</small></sup>  Jie klausys tavo balso. Tu su Izraelio vyresniaisiais nueisite pas Egipto karalių ir jam sakysite: ‘Viešpats, hebrajų Dievas, mus pašaukė, ir dabar prašome: leisk mums tris dienas keliauti į dykumą, aukoti Viešpačiui, savo Dievui’. </p>
<p id="v19"><sup><small>19</small></sup>  Aš žinau, kad Egipto karalius neišleis jūsų, jei nebus priverstas galingos rankos. </p>
<p id="v20"><sup><small>20</small></sup>  Aš ištiesiu savo ranką ir ištiksiu Egiptą visais savo stebuklais, kuriuos darysiu jų tarpe. Po to jis išleis jus. </p>
<p id="v21"><sup><small>21</small></sup>  Ir suteiksiu šiai tautai malonę egiptiečių akyse, kad jūs neišeisite tuščiomis rankomis. </p>
<p id="v22"><sup><small>22</small></sup>  Kiekviena moteris paprašys savo kaimynės ir savo įnamės sidabrinių bei auksinių indų ir drabužių; juos uždėsite ant savo sūnų ir dukterų ir taip išsinešite egiptiečių turtus”. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Exodus/2">Išėjimo knyga - Skyrius 2</a></td>
        <td><a href="/lt/Bible/Exodus/Index">Indeksas</a></td>
        <td><a href="/lt/Bible/Exodus/4">Išėjimo knyga - Skyrius 4</a></td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 3:1,12 <i>Šventieji kalnai</i>: <a href="/lt/The_Urantia_Book/85#p1_5">UK 85:1.5</a>. </li>
  <li id="fn2"><a href="#cite2">↑</a> 3:2 <i>Viešpaties angelas</i>: <a href="/lt/The_Urantia_Book/37#p2_3">UK 37:2.3</a>.  <i>Ugnies angelai</i>: <a href="/lt/The_Urantia_Book/85#p4_2">UK 85:4.2</a>.  <i>Kūdikiai, dreifuojantys valtimis</i>: <a href="/lt/The_Urantia_Book/85#p5_3">UK 85:5.3</a>. </li>
  <li id="fn3"><a href="#cite3">↑</a> 3:4-17 <i>"Dievas pasakė"</i>: <a href="/lt/The_Urantia_Book/156#p5_4">UK 156:5.4</a>. </li>
  <li id="fn4"><a href="#cite4">↑</a> 3:6 <i>Gyvenimo Dievas</i>: <a href="/lt/The_Urantia_Book/174#p3_2">UK 174:3.2</a>.  <i>Gyvenimo Dievas</i>: <a href="/lt/The_Urantia_Book/174#p3_4">UK 174:3.4</a>.  <i>Dievo vadinimas „Dievu“</i>: <a href="/lt/The_Urantia_Book/1#p1_6">UK 1:1.6</a>.  <i>AŠ ESU</i>: <a href="/lt/The_Urantia_Book/182#p1_9">UK 182:1.9</a>. </li>
  <li id="fn5"><a href="#cite5">↑</a> 3:7 <i>1 dalis: Aš žinau tavo liūdesį</i>: <a href="/lt/The_Urantia_Book/148#p5_5">UK 148:5.5</a>.  <i>Aš žinau jų sielvartus</i>: <a href="/lt/The_Urantia_Book/3#p3_2">UK 3:3.2</a>. </li>
  <li id="fn6"><a href="#cite6">↑</a> 3:8,17 <i>Srautas su pienu ir medumi</i>: <a href="/lt/The_Urantia_Book/96#p2_2">UK 96:2.2</a>. </li>
  <li id="fn7"><a href="#cite7">↑</a> 3:13-14 <i>AŠ ESU</i>: <a href="/lt/The_Urantia_Book/103#p7_12">UK 103:7.12</a>.  <i>AŠ ESU</i>: <a href="/lt/The_Urantia_Book/0#p3_16">UK 0:3.16</a>.  <i>AŠ ESU</i>: <a href="/lt/The_Urantia_Book/105#p1_1">UK 105:1.1</a>.  <i>AŠ ESU</i>: <a href="/lt/The_Urantia_Book/106#p3_5">UK 106:3.5</a>.  <i>Begalinis AŠ ESU</i>: <a href="/lt/The_Urantia_Book/102#p3_10">UK 102:3.10</a>. </li>
  <li id="fn8"><a href="#cite8">↑</a> 3:14 <i>AŠ ESU</i>: <a href="/lt/The_Urantia_Book/118#p1_9">UK 118:1.9</a>.  <i>AŠ ESU</i>: <a href="/lt/The_Urantia_Book/2#p1_5">UK 2:1.5</a>.  <i>AŠ ESU, kad AŠ ESU</i>: <a href="/lt/The_Urantia_Book/182#p1_9">UK 182:1.9</a>. </li>
  <li id="fn9"><a href="#cite9">↑</a> 3:16-18 <i>Seniūnų taryba</i>: <a href="/lt/The_Urantia_Book/70#p5_2">UK 70:5.2</a>. </li>
</ol>
</div>
