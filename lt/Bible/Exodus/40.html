<!--
title: Išėjimo knyga - Skyrius 40
description: 
published: true
date: 2023-11-8T21:52:7Z
tags: bible, bible—exodus
editor: ckeditor
dateCreated: 2022-9-10T13:44:15Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/lt/Bible/Exodus/39">
          <span class="mdi mdi-arrow-left-drop-circle"></span><span class="pl-2">Išėjimo knyga - Skyrius 39</span>
        </a>
        </td>
        <td>
        <a href="/lt/Bible/Exodus/Index">
          <span class="mdi mdi-book-open-variant"></span><span class="pl-2">Indeksas</span>
        </a>
        </td>
        <td>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Ir Viešpats kalbėjo Mozei: <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  “Pirmo mėnesio pirmą dieną ištiesk Susitikimo palapinę, </p>
<p id="v3"><sup><small>3</small></sup>  pastatyk joje skrynią, pakabink prieš ją uždangą, </p>
<p id="v4"><sup><small>4</small></sup>  įnešk stalą ir padėk ant jo tai, kas turi ant jo būti. Įnešk žvakidę ir sustatyk ant jos lempas. </p>
<p id="v5"><sup><small>5</small></sup>  Auksinį smilkymo aukurą padėk priešais Liudijimo skrynią. Palapinės įėjime pakabink užuolaidą. </p>
<p id="v6"><sup><small>6</small></sup>  Pastatyk deginamųjų aukų aukurą priešais įėjimą į Susitikimo palapinę, </p>
<p id="v7"><sup><small>7</small></sup>  o tarp aukuro ir palapinės­ praustuvę, į kurią pripilk vandens. </p>
<p id="v8"><sup><small>8</small></sup>  Atskirk kiemą užkabomis ir pakabink užkabą įėjime. </p>
<p id="v9"><sup><small>9</small></sup>  Paėmęs patepimo aliejaus, patepk palapinę ir visus jos daiktus, ir tai bus šventa; <sup id="cite2"><a href="#fn2">[2]</a></sup></p>
<p id="v10"><sup><small>10</small></sup>  taip pat deginamųjų aukų aukurą, visus jo reikmenis </p>
<p id="v11"><sup><small>11</small></sup>  ir praustuvę su jos stovu. </p>
<p id="v12"><sup><small>12</small></sup>  Aaroną ir jo sūnus privesk prie Susitikimo palapinės įėjimo, apiplauk vandeniu </p>
<p id="v13"><sup><small>13</small></sup>  ir apvilk Aaroną šventais rūbais man tarnauti: patepk ir pašventink jį, kad jis galėtų būti man kunigu. </p>
<p id="v14"><sup><small>14</small></sup>  Taip pat ir jo sūnus privesk ir apvilk jupomis, </p>
<p id="v15"><sup><small>15</small></sup>  ir juos patepk, kaip jų tėvą patepei, kad galėtų būti man kunigais. Tas patepimas jiems bus amžinai kunigystei per kartų kartas”. </p>
<p id="v16"><sup><small>16</small></sup>  Mozė padarė visa, ką Viešpats įsakė. </p>
<p id="v17"><sup><small>17</small></sup>  Taigi antrųjų metų pirmojo mėnesio pirmą dieną palapinė buvo pastatyta. </p>
<p id="v18"><sup><small>18</small></sup>  Mozė pastatė ją: sustatė lentas, padėjo pakojus, įkišo užkaiščius, pastatė stulpus, </p>
<p id="v19"><sup><small>19</small></sup>  užtiesė palapinės uždangalą ir ant jo uždėjo kitus uždangalus, kaip Viešpats įsakė Mozei. </p>
<p id="v20"><sup><small>20</small></sup>  Į skrynią įdėjo liudijimą, įkišo kartis ir uždėjo dangtį. <sup id="cite3"><a href="#fn3">[3]</a></sup></p>
<p id="v21"><sup><small>21</small></sup>  Kai įnešė skrynią palapinėn, prieš ją pakabino uždangą, kaip Viešpats įsakė Mozei. </p>
<p id="v22"><sup><small>22</small></sup>  Pastatė ir stalą Susitikimo palapinės šiauriniame šone šiapus uždangos </p>
<p id="v23"><sup><small>23</small></sup>  ir ant jo sudėjo padėtinės duonos kepalus, kaip Viešpats įsakė Mozei. </p>
<p id="v24"><sup><small>24</small></sup>  Susitikimo palapinėje priešais stalą pastatė žvakidę </p>
<p id="v25"><sup><small>25</small></sup>  ir paruošė lempas, kaip Viešpats įsakė Mozei. </p>
<p id="v26"><sup><small>26</small></sup>  Prieš uždangą pastatė ir auksinį aukurą, </p>
<p id="v27"><sup><small>27</small></sup>  ant kurio degino kvapnius smilkalus, kaip Viešpats įsakė Mozei. </p>
<p id="v28"><sup><small>28</small></sup>  Susitikimo palapinės įėjime pakabino užuolaidą, </p>
<p id="v29"><sup><small>29</small></sup>  pastatė deginamųjų aukų aukurą priešais Susitikimo palapinę ir ant to aukuro aukojo deginamąją ir duonos auką, kaip Viešpats įsakė Mozei. </p>
<p id="v30"><sup><small>30</small></sup>  Tarp Susitikimo palapinės ir aukuro pastatė praustuvę ir į ją pripylė vandens. </p>
<p id="v31"><sup><small>31</small></sup>  Mozė, Aaronas ir jo sūnūs plaudavosi joje rankas ir kojas, </p>
<p id="v32"><sup><small>32</small></sup>  prieš eidami į Susitikimo palapinę ir prieš artindamiesi prie aukuro, kaip Viešpats įsakė Mozei. </p>
<p id="v33"><sup><small>33</small></sup>  Aplink palapinę ir aukurą atitvėrė kiemą ir jo įėjime pakabino užkabą. Taip Mozė užbaigė visus darbus. </p>
<p id="v34"><sup><small>34</small></sup>  Kai visa buvo baigta, debesis apgaubė Susitikimo palapinę ir Viešpaties šlovė pripildė ją. </p>
<p id="v35"><sup><small>35</small></sup>  Mozė negalėjo įeiti Susitikimo palapinėn, nes debesis buvo ant jos ir Viešpaties šlovė buvo ją pripildžiusi. </p>
<p id="v36"><sup><small>36</small></sup>  Debesiui pakilus nuo palapinės, izraelitai keliaudavo toliau; </p>
<p id="v37"><sup><small>37</small></sup>  jei debesis būdavo virš palapinės, jie pasilikdavo toje pačioje vietoje, kol debesis pakildavo. </p>
<p id="v38"><sup><small>38</small></sup>  Viešpaties debesis buvo virš palapinės dienos metu, o naktį virš jos buvo liepsna visų Izraelio vaikų akivaizdoje per visą kelionės laiką. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/lt/Bible/Exodus/39">
          <span class="mdi mdi-arrow-left-drop-circle"></span><span class="pl-2">Išėjimo knyga - Skyrius 39</span>
        </a>
        </td>
        <td>
        <a href="/lt/Bible/Exodus/Index">
          <span class="mdi mdi-book-open-variant"></span><span class="pl-2">Indeksas</span>
        </a>
        </td>
        <td>
        </td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 40:1-8 <i>Mozės iškelta fetišo trobelė</i>: <a href="/lt/The_Urantia_Book/88#p2_3">UK 88:2.3</a>. </li>
  <li id="fn2"><a href="#cite2">↑</a> 40:9-11 <i>Pašventinti patepimu</i>: <a href="/lt/The_Urantia_Book/90#p5_3">UK 90:5.3</a>. </li>
  <li id="fn3"><a href="#cite3">↑</a> 40:20 <i>Nauji fetišai</i>: <a href="/lt/The_Urantia_Book/88#p2_5">UK 88:2.5</a>. </li>
</ol>
</div>
