<!--
title: Išėjimo knyga - Skyrius 1
description: 
published: true
date: 2022-9-13T21:36:43Z
tags: 
editor: ckeditor
dateCreated: 2022-9-10T13:44:15Z
-->

<figure class="table chapter-navigator">
  <table>
    <tbody>
      <tr>
        <td> </td>
        <td><a href="/lt/Bible/Exodus/Index">Indeksas</a></td>
        <td><a href="/lt/Bible/Exodus/2">Išėjimo knyga - Skyrius 2</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Šitie yra vardai Izraelio sūnų, kurie atėjo į Egiptą kartu su Jokūbu, kiekvienas su savo šeimomis: </p>
<p id="v2"><sup><small>2</small></sup>  Rubenas, Simeonas, Levis, Judas, </p>
<p id="v3"><sup><small>3</small></sup>  Isacharas, Zabulonas, Benjaminas, </p>
<p id="v4"><sup><small>4</small></sup>  Danas, Neftalis, Gadas ir Ašeras. </p>
<p id="v5"><sup><small>5</small></sup>  Iš Jokūbo kilusių buvo septyniasdešimt sielų. Juozapas jau buvo Egipte. </p>
<p id="v6"><sup><small>6</small></sup>  Ir numirė Juozapas, visi jo broliai ir visa ta karta. </p>
<p id="v7"><sup><small>7</small></sup>  Izraelitai buvo vaisingi, labai pagausėjo, išsiplėtė ir tapo galingi; jie pripildė visą kraštą. </p>
<p id="v8"><sup><small>8</small></sup>  Egiptą pradėjo valdyti naujas karalius, kuris nieko nežinojo apie Juozapą. </p>
<p id="v9"><sup><small>9</small></sup>  Jis kalbėjo savo tautai: “Žiūrėkite, izraelitų tauta yra gausesnė ir galingesnė už mus. </p>
<p id="v10"><sup><small>10</small></sup>  Pasielkime išmintingai su jais, kad jie nebesiplėstų. Jei kiltų karas, kad jie neprisijungtų prie mūsų priešų, nekariautų prieš mus ir nepasitrauktų iš šalies”. </p>
<p id="v11"><sup><small>11</small></sup>  Egiptiečiai paskyrė jiems prižiūrėtojus, kad juos prislėgtų sunkiais darbais. Jie pastatė faraonui sandėlių miestus Pitomą ir Ramzį. </p>
<p id="v12"><sup><small>12</small></sup>  Bet kuo labiau egiptiečiai spaudė juos, tuo labiau jie gausėjo ir plito taip, kad egiptiečiai pradėjo bijoti izraelitų. </p>
<p id="v13"><sup><small>13</small></sup>  Egiptiečiai vertė izraelitus tarnauti be gailesčio, </p>
<p id="v14"><sup><small>14</small></sup>  apkartino jų gyvenimą sunkia vergyste prie molio, plytų bei visokių ūkio darbų ir juos negailestingai spaudė. </p>
<p id="v15"><sup><small>15</small></sup>  Egipto karalius įsakė hebrajų pribuvėjoms, kurių viena vadinosi Šifra ir kita­Pūva: </p>
<p id="v16"><sup><small>16</small></sup>  “Pašauktos prie hebrajų moterų gimdymo, žiūrėkite, kas gims: jei sūnus, nužudykite jį, bet jei duktė­tegyvena!” </p>
<p id="v17"><sup><small>17</small></sup>  Tačiau pribuvėjos bijojo Dievo ir nevykdė Egipto karaliaus įsakymo, bet palikdavo berniukus gyvus. </p>
<p id="v18"><sup><small>18</small></sup>  Egipto karalius, tai sužinojęs, pasišaukė pribuvėjas ir joms tarė: “Kodėl jūs nevykdote įsakymo ir paliekate berniukus gyvus?” </p>
<p id="v19"><sup><small>19</small></sup>  Pribuvėjos atsakė faraonui: “Hebrajų moterys ne tokios kaip egiptietės, jos stiprios ir pagimdo prieš pribuvėjai ateinant”. </p>
<p id="v20"><sup><small>20</small></sup>  Todėl Dievas darė gera pribuvėjoms. Tauta gausėjo ir pasidarė labai galinga. </p>
<p id="v21"><sup><small>21</small></sup>  Kadangi pribuvėjos bijojo Dievo, Jis suteikė joms palikuonių. </p>
<p id="v22"><sup><small>22</small></sup>  Faraonas įsakė visai tautai: “Kiekvieną berniuką, gimusį hebrajams, meskite į upę, o mergaites palikite gyvas!” </p>
<br/>
<figure class="table chapter-navigator">
  <table>
    <tbody>
      <tr>
        <td> </td>
        <td><a href="/lt/Bible/Exodus/Index">Indeksas</a></td>
        <td><a href="/lt/Bible/Exodus/2">Išėjimo knyga - Skyrius 2</a></td>
      </tr>
    </tbody>
  </table>
</figure>
