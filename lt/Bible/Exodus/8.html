<!--
title: Išėjimo knyga - Skyrius 8
description: 
published: true
date: 2022-10-7T19:22:47Z
tags: bible, bible—exodus
editor: ckeditor
dateCreated: 2022-9-10T13:44:15Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Exodus/7">Išėjimo knyga - Skyrius 7</a></td>
        <td><a href="/lt/Bible/Exodus/Index">Indeksas</a></td>
        <td><a href="/lt/Bible/Exodus/9">Išėjimo knyga - Skyrius 9</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Tada Viešpats tarė Mozei: “Eik pas faraoną ir jam sakyk: ‘Taip sako Viešpats: ‘Išleisk mano žmones, kad jie man tarnautų. </p>
<p id="v2"><sup><small>2</small></sup>  Jei nesutiksi jų išleisti, užleisiu visą tavo kraštą varlėmis. </p>
<p id="v3"><sup><small>3</small></sup>  Upė knibždės varlėmis. Jos iš upės atrėplios į tavo namus, į tavo miegamąjį ir į tavo lovą, taip pat į tavo tarnų ir tarnaičių namus, į tavo krosnis ir į duonkubilius. </p>
<p id="v4"><sup><small>4</small></sup>  Per tave, tavo žmones ir visus tavo tarnus rėplios varlės’. </p>
<p id="v5"><sup><small>5</small></sup>  Sakyk Aaronui: ‘Ištiesk savo ranką su lazda ant upių, perkasų, balų ir padaryk, kad varlės užplūstų Egipto šalį!’ ” </p>
<p id="v6"><sup><small>6</small></sup>  Aaronas ištiesė ranką ant Egipto vandenų, ir varlės išrėpliojo ir užpildė Egipto kraštą. </p>
<p id="v7"><sup><small>7</small></sup>  Tą patį padarė žyniai savo kerais ir iššaukė varles Egipto šalyje. </p>
<p id="v8"><sup><small>8</small></sup>  Faraonas, pasišaukęs Mozę ir Aaroną, tarė: “Melskite Viešpatį, kad Jis pašalintų varles nuo manęs ir mano žmonių; tada išleisiu izraelitus aukoti Viešpačiui”. </p>
<p id="v9"><sup><small>9</small></sup>  Mozė atsakė faraonui: “Paskirk laiką, kada melsti už tave, tavo tarnus ir tautą, kad varlės būtų pašalintos nuo tavęs, iš tavo namų ir kad jos tik upėje tepasiliktų”. </p>
<p id="v10"><sup><small>10</small></sup>  Jis atsakė: “Rytoj”. Mozė tarė: “Tebūna, kaip sakai, kad žinotum, jog nėra lygaus Viešpačiui, mūsų Dievui! </p>
<p id="v11"><sup><small>11</small></sup>  Varlės pasišalins nuo tavęs, iš tavo namų, nuo tavo tarnų ir tarnaičių, jos tik upėje tepasiliks!” </p>
<p id="v12"><sup><small>12</small></sup>  Mozė ir Aaronas, grįžę iš faraono, meldė Viešpatį pašalinti varles, kurias Jis buvo užleidęs faraonui. </p>
<p id="v13"><sup><small>13</small></sup>  Viešpats padarė, kaip Mozė prašė: varlės išgaišo namuose, kiemuose ir laukuose. </p>
<p id="v14"><sup><small>14</small></sup>  Jie suvertė jas į krūvas. Visa šalis dvokė. </p>
<p id="v15"><sup><small>15</small></sup>  Faraonas, matydamas, kad atėjo ramybė, užkietino savo širdį ir neklausė, kaip Viešpats ir buvo sakęs. </p>
<p id="v16"><sup><small>16</small></sup>  Tada Viešpats tarė Mozei: “Liepk Aaronui ištiesti lazdą ir suduoti į žemės dulkes, kad jos pavirstų mašalais visoje Egipto šalyje!” </p>
<p id="v17"><sup><small>17</small></sup>  Aaronas ištiesė ranką su lazda ir sudavė į žemę. Tuoj mašalai apniko žmones ir gyvulius. Visos žemės dulkės virto mašalais Egipto krašte. </p>
<p id="v18"><sup><small>18</small></sup>  Žyniai bandė tą patį padaryti savo kerais, bet negalėjo. Mašalai apniko žmones ir gyvulius. </p>
<p id="v19"><sup><small>19</small></sup>  Tada žyniai tarė faraonui: “Tai Dievo pirštas!” Bet faraono širdis buvo užkietinta ir jis neklausė jų, kaip Viešpats ir buvo sakęs. </p>
<p id="v20"><sup><small>20</small></sup>  Viešpats tarė Mozei: “Atsikelk anksti rytą, prieik prie faraono, kai jis eis prie vandens, ir pasakyk jam: ‘Taip sako Viešpats: ‘Išleisk mano žmones, kad jie man tarnautų! </p>
<p id="v21"><sup><small>21</small></sup>  Jei neišleisi mano tautos, užleisiu musių ant tavęs, tavo tarnų, tavo žmonių ir ant tavo namų taip, kad egiptiečių namai ir visa žemė bus pilna musių. </p>
<p id="v22"><sup><small>22</small></sup>  Bet tą dieną Aš atskirsiu Gošeno kraštą, kuriame gyvena mano tauta. Ten nebus musių, kad žinotum, jog Aš esu visos žemės Viešpats. </p>
<p id="v23"><sup><small>23</small></sup>  Taip Aš atskirsiu savo ir tavo tautą. Rytoj įvyks šitas ženklas’ ”. </p>
<p id="v24"><sup><small>24</small></sup>  Viešpats taip ir padarė. Dideli musių spiečiai apniko faraono ir jo tarnų namus ir visą Egipto šalį. Musės vargino kraštą. </p>
<p id="v25"><sup><small>25</small></sup>  Faraonas, pasišaukęs Mozę ir Aaroną, jiems tarė: “Eikite, aukokite savo Dievui šioje šalyje!” </p>
<p id="v26"><sup><small>26</small></sup>  Mozė atsakė: “Netinka taip daryti. Egiptiečiai bjaurisi tuo, ką aukosime Viešpačiui, savo Dievui. Jei aukosime, kas egiptiečiams bjauru, argi jie mūsų neužmuš akmenimis? </p>
<p id="v27"><sup><small>27</small></sup>  Tris dienas keliausime į dykumą aukoti Viešpačiui, savo Dievui, kaip Jis mums įsakė”. </p>
<p id="v28"><sup><small>28</small></sup>  Faraonas atsakė: “Aš išleisiu jus į dykumą aukoti Viešpačiui, savo Dievui. Tik nenueikite labai toli! Melskitės už mane!” </p>
<p id="v29"><sup><small>29</small></sup>  Mozė atsakė: “Iš tavęs išėjęs, melsiu Viešpatį, kad muses pašalintų nuo tavęs, nuo tavo tarnų ir tarnaičių. Tik kad vėl faraonas neapgautų, neišleisdamas tautos Viešpačiui aukoti!” </p>
<p id="v30"><sup><small>30</small></sup>  Mozė išėjo iš faraono ir meldė Viešpatį. </p>
<p id="v31"><sup><small>31</small></sup>  Viešpats padarė, kaip Mozė prašė. Jis pašalino muses nuo faraono, nuo jo tarnų ir žmonių taip, kad nė vienos nebeliko. </p>
<p id="v32"><sup><small>32</small></sup>  Bet ir šįkart faraonas užkietino savo širdį ir neišleido tautos. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Exodus/7">Išėjimo knyga - Skyrius 7</a></td>
        <td><a href="/lt/Bible/Exodus/Index">Indeksas</a></td>
        <td><a href="/lt/Bible/Exodus/9">Išėjimo knyga - Skyrius 9</a></td>
      </tr>
    </tbody>
  </table>
</figure>
