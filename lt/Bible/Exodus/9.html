<!--
title: Išėjimo knyga - Skyrius 9
description: 
published: true
date: 2022-9-13T21:36:43Z
tags: 
editor: ckeditor
dateCreated: 2022-9-10T13:44:15Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Exodus/8">Išėjimo knyga - Skyrius 8</a></td>
        <td><a href="/lt/Bible/Exodus/Index">Indeksas</a></td>
        <td><a href="/lt/Bible/Exodus/10">Išėjimo knyga - Skyrius 10</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Viešpats sakė Mozei: “Eik pas faraoną ir jam sakyk: ‘Taip sako Viešpats, hebrajų Dievas: ‘Išleisk mano žmones, kad jie man tarnautų! </p>
<p id="v2"><sup><small>2</small></sup>  Jei jų neišleisi ir nepaliausi jų laikęs, </p>
<p id="v3"><sup><small>3</small></sup>  Viešpaties ranka bus ant tavo lauke besiganančių gyvulių: arklių, asilų, kupranugarių, avių ir galvijų­bus labai sunkus maras. </p>
<p id="v4"><sup><small>4</small></sup>  Viešpats atskirs izraelitų ir egiptiečių gyvulius; niekas nežus, kas priklauso izraelitams’ ”. </p>
<p id="v5"><sup><small>5</small></sup>  Ir Viešpats paskyrė laiką, sakydamas: “Rytoj Viešpats įvykdys šitą dalyką krašte!” </p>
<p id="v6"><sup><small>6</small></sup>  Kitą rytą Viešpats įvykdė tai: visi egiptiečių gyvuliai nugaišo, bet iš izraelitų gyvulių nepražuvo nė vienas. </p>
<p id="v7"><sup><small>7</small></sup>  Faraonas pasiuntė pasižiūrėti. Pasirodė, kad izraelitų gyvulių nė vienas nebuvo nugaišęs. Tačiau faraono širdis liko kieta ir jis neišleido tautos. </p>
<p id="v8"><sup><small>8</small></sup>  Tada Viešpats tarė Mozei ir Aaronui: “Imkite pilnas saujas pelenų iš krosnies ir Mozė teberia juos į orą faraono akivaizdoje. </p>
<p id="v9"><sup><small>9</small></sup>  Jie taps dulkėmis visoje Egipto šalyje, ir ant žmonių bei gyvulių iškils votys su pūslėmis”. </p>
<p id="v10"><sup><small>10</small></sup>  Jie pasiėmė pelenų iš krosnies ir, atsistoję prieš faraoną, išbėrė juos į orą. Ir atsirado votys ant žmonių ir gyvulių. </p>
<p id="v11"><sup><small>11</small></sup>  Žyniai negalėjo pasirodyti Mozei, nes votys buvo ant jų ir visų egiptiečių. </p>
<p id="v12"><sup><small>12</small></sup>  Tačiau Viešpats užkietino faraono širdį, ir jis neklausė jų, kaip Viešpats ir buvo sakęs Mozei. </p>
<p id="v13"><sup><small>13</small></sup>  Tada Viešpats tarė Mozei: “Atsikelk anksti rytą, nueik pas faraoną ir sakyk: ‘Taip sako Viešpats, hebrajų Dievas: ‘Išleisk mano tautą man tarnauti. </p>
<p id="v14"><sup><small>14</small></sup>  Nes šį kartą Aš siųsiu įvairias negalias ir vargus tau, tavo tarnams ir tavo žmonėms, kad žinotum, jog nėra man lygaus visoje žemėje. </p>
<p id="v15"><sup><small>15</small></sup>  Aš galėjau ištiesti savo ranką ir ištikti tave ir tavo tautą maru, kad būtumėte visi pranykę nuo žemės paviršiaus. <sup id="cite1"><a href="#fn1">[1]</a></sup></p>
<p id="v16"><sup><small>16</small></sup>  Bet Aš tam išaukštinau tave, kad parodyčiau savo galią ir mano vardas būtų skelbiamas visoje žemėje. <sup id="cite2"><a href="#fn2">[2]</a></sup></p>
<p id="v17"><sup><small>17</small></sup>  Tu vis dar didžiuojiesi prieš mano tautą ir neišleidi jos. </p>
<p id="v18"><sup><small>18</small></sup>  Rytoj apie šitą laiką kris labai smarki kruša, kokios nėra buvę Egipte nuo jo įsikūrimo dienos. <sup id="cite3"><a href="#fn3">[3]</a></sup></p>
<p id="v19"><sup><small>19</small></sup>  Taigi dabar siųsk žmones surinkti iš lauko gyvulius ir visa, kas tau priklauso. Visi žmonės ir gyvuliai, kurie bus lauke ir nebus parvesti namo, krušai krintant, pražus’ ”. </p>
<p id="v20"><sup><small>20</small></sup>  Faraono tarnai, kurie bijojo Viešpaties, sugabeno į namus savo tarnus ir gyvulius. </p>
<p id="v21"><sup><small>21</small></sup>  O kas nekreipė dėmesio į Viešpaties žodį, paliko savo tarnus ir gyvulius lauke. </p>
<p id="v22"><sup><small>22</small></sup>  Viešpats tarė Mozei: “Ištiesk savo ranką, kad kristų kruša visoje Egipto šalyje: ant žmonių, gyvulių ir visos laukų augmenijos”. </p>
<p id="v23"><sup><small>23</small></sup>  Mozė ištiesė lazdą, ir Viešpats pasiuntė perkūniją, krušą ir žaibus. Viešpats siuntė krušą į visą Egipto žemę. <sup id="cite4"><a href="#fn4">[4]</a></sup></p>
<p id="v24"><sup><small>24</small></sup>  Kruša susimaišė su žaibais ir buvo tokia smarki, kokios Egipto šalis nebuvo mačiusi. </p>
<p id="v25"><sup><small>25</small></sup>  Kruša išmušė Egipto šalyje visa, kas buvo lauke: žmones, gyvulius, augalus ir medžius. </p>
<p id="v26"><sup><small>26</small></sup>  Tik Gošeno krašte, kur gyveno izraelitai, nebuvo krušos. </p>
<p id="v27"><sup><small>27</small></sup>  Faraonas, pasišaukęs Mozę ir Aaroną, jiems kalbėjo: “Aš nusidėjau! Viešpats yra teisus, o aš ir mano tauta esame nusikaltę. </p>
<p id="v28"><sup><small>28</small></sup>  Melskite Viešpatį, kad liautųsi stipri perkūnija ir kruša! Aš jus išleisiu ir daugiau nebesulaikysiu”. </p>
<p id="v29"><sup><small>29</small></sup>  Mozė jam atsakė: “Kai tik išeisiu iš miesto, pakelsiu rankas į Viešpatį. Tada perkūnija ir kruša liausis, kad žinotum, jog Viešpačiui priklauso visa žemė. </p>
<p id="v30"><sup><small>30</small></sup>  Bet aš žinau, kad nei tu, nei tavo tarnai dar nesibijote Viešpaties Dievo”. </p>
<p id="v31"><sup><small>31</small></sup>  Linus ir miežius kruša išmušė, nes miežiai buvo išplaukę ir linai jau žydėjo. </p>
<p id="v32"><sup><small>32</small></sup>  Bet kviečių ir rugių neišmušė, nes jie vėliau pribręsta. </p>
<p id="v33"><sup><small>33</small></sup>  Mozė išėjo nuo faraono iš miesto ir iškėlė rankas į Viešpatį: perkūnija ir kruša liovėsi, lietus nustojo lijęs. </p>
<p id="v34"><sup><small>34</small></sup>  Bet faraonas, matydamas, kad liovėsi lietus, kruša ir perkūnija, vėl nusidėjo ir užkietino savo širdį kartu su savo tarnais. </p>
<p id="v35"><sup><small>35</small></sup>  Faraono širdis pasiliko užkietėjusi, ir jis neišleido Izraelio vaikų, kaip Viešpats ir buvo sakęs Mozei. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Exodus/8">Išėjimo knyga - Skyrius 8</a></td>
        <td><a href="/lt/Bible/Exodus/Index">Indeksas</a></td>
        <td><a href="/lt/Bible/Exodus/10">Išėjimo knyga - Skyrius 10</a></td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 9:15 <i>Jėgos dievas</i>: <a href="/lt/The_Urantia_Book/96#p6_3">UK 96:6.3</a>. </li>
  <li id="fn2"><a href="#cite2">↑</a> 9:16 <i>Galia</i>: <a href="/lt/The_Urantia_Book/131#p10_6">UK 131:10.6</a>.  <i>Dievas yra visagalis</i>: <a href="/lt/The_Urantia_Book/131#p10_3">UK 131:10.3</a>.  <i>Visagalis</i>: <a href="/lt/The_Urantia_Book/142#p3_7">UK 142:3.7</a>.  <i>Dievo galia</i>: <a href="/lt/The_Urantia_Book/1#p1_4">UK 1:1.4</a>. </li>
  <li id="fn3"><a href="#cite3">↑</a> 9:18-26 <i>Sveika</i>: <a href="/lt/The_Urantia_Book/85#p4_3">UK 85:4.3</a>. </li>
  <li id="fn4"><a href="#cite4">↑</a> 9:23 <i>Perkūnas</i>: <a href="/lt/The_Urantia_Book/85#p4_3">UK 85:4.3</a>. </li>
</ol>
</div>
