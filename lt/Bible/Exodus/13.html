<!--
title: Išėjimo knyga - Skyrius 13
description: 
published: true
date: 2022-9-13T21:36:43Z
tags: 
editor: ckeditor
dateCreated: 2022-9-10T13:44:15Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Exodus/12">Išėjimo knyga - Skyrius 12</a></td>
        <td><a href="/lt/Bible/Exodus/Index">Indeksas</a></td>
        <td><a href="/lt/Bible/Exodus/14">Išėjimo knyga - Skyrius 14</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Viešpats kalbėjo Mozei: <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  “Pašvęsk man visus pirmagimius: ar jie būtų žmonių, ar gyvulių. Jie­mano”. <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v3"><sup><small>3</small></sup>  Mozė kalbėjo tautai: “Atsiminkite šitą dieną, kurią išėjote iš Egipto, iš vergijos namų. Savo rankos galybe Viešpats jus išvedė, todėl nevalgykite nieko rauginto. </p>
<p id="v4"><sup><small>4</small></sup>  Šiandien, Abibo mėnesį, jūs išėjote. </p>
<p id="v5"><sup><small>5</small></sup>  Kai Viešpats tave įves į kanaaniečių, hetitų, amoritų, hivų ir jebusiečių šalį, plūstančią pienu ir medumi, kurią tau duoti Jis prisiekė tavo tėvams, tu privalai švęsti tą šventę šį mėnesį. </p>
<p id="v6"><sup><small>6</small></sup>  Septynias dienas valgysi neraugintą duoną, septintą dieną bus šventė Viešpačiui. </p>
<p id="v7"><sup><small>7</small></sup>  Neraugintą duoną privalai valgyti septynias dienas, ir nei pas tave, nei tavo gyvenamose vietose nebus raugintos duonos. </p>
<p id="v8"><sup><small>8</small></sup>  Tą dieną tu sakysi savo sūnui: ‘Tai daroma dėl to, ką Viešpats padarė išvesdamas mane iš Egipto’. </p>
<p id="v9"><sup><small>9</small></sup>  Tai bus kaip ženklas tau ant rankos ir prisiminimas ant kaktos, kad Viešpaties įstatymas būtų tavo lūpose. Juk galinga ranka Viešpats tave išvedė iš Egipto. </p>
<p id="v10"><sup><small>10</small></sup>  Vykdyk šitą nurodymą kasmet skirtu laiku. </p>
<p id="v11"><sup><small>11</small></sup>  Kai Viešpats tave įves į kanaaniečių šalį, kaip Jis prisiekė tau ir tavo tėvams, ir ją tau atiduos, </p>
<p id="v12"><sup><small>12</small></sup>  tai kiekvieną savo pirmagimį atskirsi Viešpačiui ir kiekvieną gyvulių pirmagimį. Vyriškos lyties pirmagimiai priklauso Viešpačiui. <sup id="cite4"><a href="#fn4">[4]</a></sup></p>
<p id="v13"><sup><small>13</small></sup>  Kiekvieną pirmagimį asilaitį privalai išpirkti ėriuku, bet jei neišpirksi, užmušk jį. Kiekvieną savo žmonių pirmagimį sūnų privalai išpirkti. </p>
<p id="v14"><sup><small>14</small></sup>  Kai ateityje tavo sūnus paklaus: ‘Ką tai reiškia?’, jam atsakyk: ‘Galinga ranka Viešpats mus išvedė iš Egipto, iš vergijos namų. </p>
<p id="v15"><sup><small>15</small></sup>  Kai faraonas užsikietino ir nenorėjo mūsų išleisti, Viešpats nužudė visus pirmagimius Egipto šalyje, tiek žmonių, tiek gyvulių pirmagimius. Todėl aukoju Viešpačiui kiekvieną pirmagimį vyriškos lyties, o kiekvieną pirmagimį savo vaikų išperku’. <sup id="cite5"><a href="#fn5">[5]</a></sup></p>
<p id="v16"><sup><small>16</small></sup>  Tai bus kaip ženklas ant tavo rankos ir prisiminimas ant tavo kaktos, nes savo galinga ranka Viešpats mus išvedė iš Egipto”. </p>
<p id="v17"><sup><small>17</small></sup>  Kai faraonas išleido žmones, Dievas jų nevedė filistinų šalies keliu, nors tai būtų buvę arčiausia. Nes Dievas sakė: “Kad išvydę karą žmonės nepradėtų gailėtis ir nesugrįžtų į Egiptą”. </p>
<p id="v18"><sup><small>18</small></sup>  Dievas vedė tautą aplinkiniu dykumų keliu, Raudonosios jūros link. Izraelitai išėjo iš Egipto apsiginklavę. </p>
<p id="v19"><sup><small>19</small></sup>  Mozė paėmė su savimi Juozapo kaulus, nes jis buvo prisaikdinęs izraelitus, sakydamas: “Dievas tikrai jus aplankys, ir jūs išnešite iš čia mano kaulus”. </p>
<p id="v20"><sup><small>20</small></sup>  Jie keliavo iš Sukoto ir pasistatė stovyklą Etame, dykumos pakraštyje. </p>
<p id="v21"><sup><small>21</small></sup>  Viešpats ėjo pirma jų dieną debesies stulpe, rodydamas kelią, o naktį ugnies stulpe, šviesdamas jiems, kad jie galėtų keliauti dieną ir naktį. <sup id="cite6"><a href="#fn6">[6]</a></sup></p>
<p id="v22"><sup><small>22</small></sup>  Jis nepatraukė nuo jų debesies stulpo dieną nė ugnies stulpo naktį. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Exodus/12">Išėjimo knyga - Skyrius 12</a></td>
        <td><a href="/lt/Bible/Exodus/Index">Indeksas</a></td>
        <td><a href="/lt/Bible/Exodus/14">Išėjimo knyga - Skyrius 14</a></td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 13:1-2 <i>Pirmagimis Dievui</i>: <a href="/lt/The_Urantia_Book/122#p9_1">UK 122:9.1</a>. </li>
  <li id="fn2"><a href="#cite2">↑</a> 13:2 <i>Pašventinti pirmagimius patinus</i>: <a href="/lt/The_Urantia_Book/90#p5_3">UK 90:5.3</a>. </li>
  <li id="fn3"><a href="#cite3">↑</a> 13:2,12 <i>Dievas teigia, kad pirmagimiai vyrai</i>: <a href="/lt/The_Urantia_Book/142#p3_14">UK 142:3.14</a>. </li>
  <li id="fn4"><a href="#cite4">↑</a> 13:12-13 <i>Dievas priima pakaitalus</i>: <a href="/lt/The_Urantia_Book/89#p7_1">UK 89:7.1</a>. </li>
  <li id="fn5"><a href="#cite5">↑</a> 13:15 <i>Išpirkimas</i>: <a href="/lt/The_Urantia_Book/122#p9_1">UK 122:9.1</a>. </li>
  <li id="fn6"><a href="#cite6">↑</a> 13:21-22 <i>Ugnies fetišas</i>: <a href="/lt/The_Urantia_Book/69#p6_4">UK 69:6.4</a>.  <i>Ugnies angelai</i>: <a href="/lt/The_Urantia_Book/85#p4_2">UK 85:4.2</a>. </li>
</ol>
</div>
