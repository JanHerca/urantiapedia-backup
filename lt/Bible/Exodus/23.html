<!--
title: Išėjimo knyga - Skyrius 23
description: 
published: true
date: 2023-11-8T21:52:7Z
tags: bible, bible—exodus
editor: ckeditor
dateCreated: 2022-9-10T13:44:15Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/lt/Bible/Exodus/22">
          <span class="mdi mdi-arrow-left-drop-circle"></span><span class="pl-2">Išėjimo knyga - Skyrius 22</span>
        </a>
        </td>
        <td>
        <a href="/lt/Bible/Exodus/Index">
          <span class="mdi mdi-book-open-variant"></span><span class="pl-2">Indeksas</span>
        </a>
        </td>
        <td>
        <a href="/lt/Bible/Exodus/24">
          <span class="pr-2">Išėjimo knyga - Skyrius 24</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  “Nepatikėk melagingu skundu ir neprisidėk prie piktadario neteisingai liudyti. </p>
<p id="v2"><sup><small>2</small></sup>  Nesek paskui minią daryti pikta ir neprisidėk teisme prie daugumos iškreipti teisingumo. </p>
<p id="v3"><sup><small>3</small></sup>  Nepataikauk beturčiui jo byloje. </p>
<p id="v4"><sup><small>4</small></sup>  Jei sutinki beklaidžiojantį savo priešo jautį ar asilą, privalai jį nuvesti jam. </p>
<p id="v5"><sup><small>5</small></sup>  Jei matai tavęs nekenčiančio žmogaus asilą, parkritusį po našta, nepraeik, bet padėk jį pakelti. </p>
<p id="v6"><sup><small>6</small></sup>  Neiškraipyk teisingumo beturčio byloje. </p>
<p id="v7"><sup><small>7</small></sup>  Šalinkis neteisybės, nekalto bei teisaus nežudyk, nes Aš neišteisinsiu piktadario. </p>
<p id="v8"><sup><small>8</small></sup>  Kyšių nepriimk, nes kyšiai apakina net išmintinguosius ir iškraipo teisiųjų žodžius. </p>
<p id="v9"><sup><small>9</small></sup>  Neskriausk ateivio. Jūs žinote, kaip jaučiasi ateivis, nes buvote ateiviai Egipto šalyje. </p>
<p id="v10"><sup><small>10</small></sup>  Šešerius metus sėsi savo žemėje ir surinksi jos vaisius, </p>
<p id="v11"><sup><small>11</small></sup>  o septintaisiais metais leisi jai pailsėti, paliksi ją neapsėtą, kad tavo tautos beturčiai iš jos maitintųsi, ir tai, ką jie paliks, ėstų laukiniai žvėrys. Taip pat pasielgsi su savo vynuogynu ir alyvmedžiais. </p>
<p id="v12"><sup><small>12</small></sup>  Šešias dienas dirbk savo darbą, o septintąją dieną ilsėkis, kad pailsėtų tavo jautis bei asilas ir atsikvėptų vergės sūnus bei ateivis. </p>
<p id="v13"><sup><small>13</small></sup>  Laikykitės viso, ką jums įsakiau. Neminėkite kitų dievų vardo, tenesigirdi to iš jūsų lūpų. </p>
<p id="v14"><sup><small>14</small></sup>  Tris kartus per metus švęsi man šventes. </p>
<p id="v15"><sup><small>15</small></sup>  Švęsk Neraugintos duonos šventę. Septynias dienas valgyk neraugintą duoną, kaip įsakiau nustatytu laiku, Abibo mėnesį, nes jį išėjai iš Egipto. Nepasirodyk mano akyse tuščiomis rankomis. <sup id="cite1"><a href="#fn1">[1]</a></sup></p>
<p id="v16"><sup><small>16</small></sup>  Švęsk Pirmųjų vaisių derliaus šventę ir metų pabaigoje, kai nuimsi laukų derlių, Derliaus nuėmimo šventę. <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v17"><sup><small>17</small></sup>  Tris sykius per metus kiekvienas vyras tepasirodo Viešpaties akivaizdoje. </p>
<p id="v18"><sup><small>18</small></sup>  Neaukok mano aukos kraujo drauge su rauginta duona ir nelaikyk iki ryto mano aukos riebalų. <sup id="cite4"><a href="#fn4">[4]</a></sup> <sup id="cite5"><a href="#fn5">[5]</a></sup></p>
<p id="v19"><sup><small>19</small></sup>  Pirmuosius savo dirvos vaisius atgabenk į Viešpaties, tavo Dievo, namus. Nevirk ožiuko jo motinos piene. <sup id="cite6"><a href="#fn6">[6]</a></sup></p>
<p id="v20"><sup><small>20</small></sup>  Aš siunčiu angelą pirma tavęs, kad saugotų tave kelyje ir nuvestų į vietą, kurią tau paruošiau. </p>
<p id="v21"><sup><small>21</small></sup>  Saugokis jo ir klausyk jo balso, nesipriešink jam, nes jis neatleis jūsų nusižengimų, kadangi jame yra mano vardas. </p>
<p id="v22"><sup><small>22</small></sup>  Bet jei tu iš tiesų paklusi jo balsui ir vykdysi visa, ką kalbu, tai Aš būsiu priešas tavo priešams ir prispaudėjas tavo prispaudėjams. </p>
<p id="v23"><sup><small>23</small></sup>  Mano angelas eis pirma tavęs ir tave nuves pas amoritus, hetitus, perizus, kanaaniečius, hivus ir jebusiečius, ir Aš juos sunaikinsiu. </p>
<p id="v24"><sup><small>24</small></sup>  Nesilenk prieš jų dievus ir netarnauk jiems. Nesielk, kaip jie elgiasi, bet visiškai sunaikink juos ir sudaužyk jų atvaizdus. </p>
<p id="v25"><sup><small>25</small></sup>  Jūs tarnausite Viešpačiui, savo Dievui, ir Jis laimins tavo duoną bei vandenį; ir Aš pašalinsiu jų ligas. <sup id="cite7"><a href="#fn7">[7]</a></sup></p>
<p id="v26"><sup><small>26</small></sup>  Nebus nelaiku gimdančios ir nevaisingos tavo šalyje, ir išpildysiu tavo dienų skaičių. </p>
<p id="v27"><sup><small>27</small></sup>  Sukelsiu baimę tarp tavo priešų ir sąmyšį tautoje, su kuria kariausi, ir priversiu visus tavo priešus bėgti. </p>
<p id="v28"><sup><small>28</small></sup>  Aš siųsiu pirma tavęs širšes, kad jos nuvytų nuo tavęs hivus, kanaaniečius ir hetitus. </p>
<p id="v29"><sup><small>29</small></sup>  Aš nenuvarysiu jų nuo tavo veido per vienerius metus, kad žemė netaptų dykuma ir nepadaugėtų laukinių žvėrių. </p>
<p id="v30"><sup><small>30</small></sup>  Pamažu juos išvarysiu iš krašto, kol tu išsiplėsi ir užvaldysi žemę. </p>
<p id="v31"><sup><small>31</small></sup>  Aš nustatysiu tavo krašto ribas nuo Raudonosios jūros iki filistinų jūros ir nuo dykumos iki upės. Atiduosiu tos šalies gyventojus į tavo rankas, ir tu juos išvarysi iš krašto. </p>
<p id="v32"><sup><small>32</small></sup>  Nedaryk sandoros nei su jais, nei su jų dievais. </p>
<p id="v33"><sup><small>33</small></sup>  Jie neturi gyventi tavo šalyje, kad tavęs nesugundytų nusidėti prieš mane. Jei tarnausi jų dievams, tai taps tau spąstais”. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/lt/Bible/Exodus/22">
          <span class="mdi mdi-arrow-left-drop-circle"></span><span class="pl-2">Išėjimo knyga - Skyrius 22</span>
        </a>
        </td>
        <td>
        <a href="/lt/Bible/Exodus/Index">
          <span class="mdi mdi-book-open-variant"></span><span class="pl-2">Indeksas</span>
        </a>
        </td>
        <td>
        <a href="/lt/Bible/Exodus/24">
          <span class="pr-2">Išėjimo knyga - Skyrius 24</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 23:15 <i>Laikyti neraugintos duonos</i>: <a href="/lt/The_Urantia_Book/142#p3_13">UK 142:3.13</a>. </li>
  <li id="fn2"><a href="#cite2">↑</a> 23:16 <i>Padaryti dvi puotas</i>: <a href="/lt/The_Urantia_Book/142#p3_16">UK 142:3.16</a>. </li>
  <li id="fn3"><a href="#cite3">↑</a> 23:16,19a <i>Atneškite pirmųjų vaisių</i>: <a href="/lt/The_Urantia_Book/142#p3_19">UK 142:3.19</a>. </li>
  <li id="fn4"><a href="#cite4">↑</a> 23:18a <i>Jokių aukų su rauginta duona</i>: <a href="/lt/The_Urantia_Book/142#p3_17">UK 142:3.17</a>. </li>
  <li id="fn5"><a href="#cite5">↑</a> 23:18b <i>Iki ryto maisto neliko</i>: <a href="/lt/The_Urantia_Book/142#p3_18">UK 142:3.18</a>. </li>
  <li id="fn6"><a href="#cite6">↑</a> 23:19b <i>Neišleiskite kūdikio motinos piene</i>: <a href="/lt/The_Urantia_Book/142#p3_20">UK 142:3.20</a>. </li>
  <li id="fn7"><a href="#cite7">↑</a> 23:25 <i>Tarnauk Viešpačiui, savo Dievui</i>: <a href="/lt/The_Urantia_Book/145#p2_2">UK 145:2.2</a>. </li>
</ol>
</div>
