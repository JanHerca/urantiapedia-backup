<!--
title: Išėjimo knyga - Skyrius 38
description: 
published: true
date: 2022-10-7T19:22:47Z
tags: bible, bible—exodus
editor: ckeditor
dateCreated: 2022-9-10T13:44:15Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Exodus/37">Išėjimo knyga - Skyrius 37</a></td>
        <td><a href="/lt/Bible/Exodus/Index">Indeksas</a></td>
        <td><a href="/lt/Bible/Exodus/39">Išėjimo knyga - Skyrius 39</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Padarė deginamųjų aukų aukurą iš akacijos medžio: penkių uolekčių ilgio, tiek pat pločio, keturkampį ir trijų uolekčių aukščio, </p>
<p id="v2"><sup><small>2</small></sup>  su ragais kampuose, ir aptraukė jį variu. </p>
<p id="v3"><sup><small>3</small></sup>  Jo reikalams padarė iš vario: puodus, semtuvėlius, dubenis, šakutes ir indus anglims. </p>
<p id="v4"><sup><small>4</small></sup>  Aukurui padarė iš vario išpintas groteles aplinkui jį nuo apačios iki pusės. </p>
<p id="v5"><sup><small>5</small></sup>  Nuliejo keturias varines grandis grotelių kampuose kartims įkišti. </p>
<p id="v6"><sup><small>6</small></sup>  Padarė kartis iš akacijos medžio ir aptraukė jas variu. </p>
<p id="v7"><sup><small>7</small></sup>  Kartis įkišo į grandis aukuro šonuose, kad būtų galima nešti. Aukuras buvo sukaltas iš lentų, vidurys buvo tuščias. </p>
<p id="v8"><sup><small>8</small></sup>  Padarė ir praustuvę su stovu iš vario, kurį paėmė iš budėjusių ties palapinės įėjimu moterų veidrodžių. </p>
<p id="v9"><sup><small>9</small></sup>  Padarė ir kiemą. Jo pietų pusėje buvo šimto uolekčių ilgio užkabos, padarytos iš plonos suktų siūlų drobės, </p>
<p id="v10"><sup><small>10</small></sup>  ir dvidešimt stulpų su jų variniais pakojais; taip pat kablius ir skersinius iš sidabro. </p>
<p id="v11"><sup><small>11</small></sup>  Šiaurės pusėje buvo šimto uolekčių ilgio užkabos, dvidešimt stulpų, dvidešimt varinių pakojų ir sidabriniai kabliai bei skersiniai. </p>
<p id="v12"><sup><small>12</small></sup>  Vakarų pusėje buvo penkiasdešimties uolekčių ilgio užkabos, dešimt stulpų su variniais pakojais; jų kabliai ir skersiniai buvo padaryti iš sidabro. </p>
<p id="v13"><sup><small>13</small></sup>  Rytinė pusė buvo taip pat penkiasdešimties uolekčių pločio; </p>
<p id="v14"><sup><small>14</small></sup>  viename krašte buvo penkiolikos uolekčių ilgio užkaba su trimis stulpais ir jų pakojais </p>
<p id="v15"><sup><small>15</small></sup>  ir kitame krašte taip pat penkiolikos uolekčių užkaba, trys stulpai ir tiek pat pakojų. </p>
<p id="v16"><sup><small>16</small></sup>  Visos užkabos aplinkui kiemą buvo iš plonos suktų siūlų drobės. </p>
<p id="v17"><sup><small>17</small></sup>  Stulpų pakojai buvo variniai, o jų kabliai ir skersiniai­iš sidabro; stulpus aptraukė sidabru ir sujungė juos sidabriniais skersiniais. </p>
<p id="v18"><sup><small>18</small></sup>  Įėjimui į kiemą padarė iš mėlynų, raudonų, violetinių ir plonų suktų siūlų išsiuvinėtą užkabą, kuri buvo dvidešimties uolekčių ilgio, penkių uolekčių pločio pagal visų kiemo užkabų aukštį. </p>
<p id="v19"><sup><small>19</small></sup>  Užkabai padarė keturis stulpus su variniais pakojais ir sidabriniais kabliais bei skersiniais. </p>
<p id="v20"><sup><small>20</small></sup>  Palapinės ir kiemo kuoleliai buvo variniai. </p>
<p id="v21"><sup><small>21</small></sup>  Tai sąrašas to, kas buvo sunaudota Susitikimo palapinei, kaip suskaičiavo Mozei įsakius kunigo Aarono sūnus Itamaras, padedamas levitų. </p>
<p id="v22"><sup><small>22</small></sup>  Hūro sūnaus Ūrio sūnus Becalelis iš Judo giminės padarė viską, ką Viešpats įsakė Mozei. </p>
<p id="v23"><sup><small>23</small></sup>  Su juo buvo Ahisamako sūnus Oholiabas iš Dano giminės. Jis buvo sumanus raižytojas, audėjas bei siuvinėtojas iš mėlynų, raudonų, violetinių ir plonų lininių siūlų. </p>
<p id="v24"><sup><small>24</small></sup>  Šventyklai iš viso buvo sunaudota dvidešimt devyni talentai ir septyni šimtai trisdešimt šekelių aukso pagal šventyklos šekelį. </p>
<p id="v25"><sup><small>25</small></sup>  Sidabro, kurį davė visi tautoje suskaičiuoti vyrai, buvo šimtas talentų ir tūkstantis septyni šimtai septyniasdešimt penki šekeliai pagal šventyklos šekelį. </p>
<p id="v26"><sup><small>26</small></sup>  Nuo kiekvieno, kuris buvo dvidešimties metų amžiaus arba vyresnis, buvo surinkta po pusę šekelio pagal šventyklos šekelį. Iš viso jų buvo šeši šimtai trys tūkstančiai penki šimtai penkiasdešimt. </p>
<p id="v27"><sup><small>27</small></sup>  Iš šimto talentų sidabro nuliejo šimtą pakojų šventyklai ir uždangai, kiekvienam pakojui sunaudojo po vieną talentą. </p>
<p id="v28"><sup><small>28</small></sup>  Iš tūkstančio septynių šimtų septyniasdešimt penkių šekelių padarė kablius stulpams, aptraukė stulpus sidabru ir sujungė juos skersiniais. </p>
<p id="v29"><sup><small>29</small></sup>  Dar buvo paaukota septyniasdešimt talentų ir du tūkstančiai keturi šimtai šekelių vario. </p>
<p id="v30"><sup><small>30</small></sup>  Iš jo padarė pakojus Susitikimo palapinės įėjimui, varinį aukurą su grotelėmis ir visus aukuro reikmenis, </p>
<p id="v31"><sup><small>31</small></sup>  kiemo ir įėjimo pakojus ir palapinės bei kiemo kuolelius. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Exodus/37">Išėjimo knyga - Skyrius 37</a></td>
        <td><a href="/lt/Bible/Exodus/Index">Indeksas</a></td>
        <td><a href="/lt/Bible/Exodus/39">Išėjimo knyga - Skyrius 39</a></td>
      </tr>
    </tbody>
  </table>
</figure>
