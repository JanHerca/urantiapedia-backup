<!--
title: Išėjimo knyga - Skyrius 16
description: 
published: true
date: 2023-11-8T21:52:7Z
tags: bible, bible—exodus
editor: ckeditor
dateCreated: 2022-9-10T13:44:15Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/lt/Bible/Exodus/15">
          <span class="mdi mdi-arrow-left-drop-circle"></span><span class="pl-2">Išėjimo knyga - Skyrius 15</span>
        </a>
        </td>
        <td>
        <a href="/lt/Bible/Exodus/Index">
          <span class="mdi mdi-book-open-variant"></span><span class="pl-2">Indeksas</span>
        </a>
        </td>
        <td>
        <a href="/lt/Bible/Exodus/17">
          <span class="pr-2">Išėjimo knyga - Skyrius 17</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Antrojo mėnesio penkioliktą dieną po to, kai jie paliko Egiptą, visi izraelitai išėjo iš Elimo ir atėjo į Sino dykumą, esančią tarp Elimo ir Sinajaus. </p>
<p id="v2"><sup><small>2</small></sup>  Visa Izraelio vaikų tauta murmėjo prieš Mozę ir Aaroną dykumoje. </p>
<p id="v3"><sup><small>3</small></sup>  Jie sakė: “Geriau mes būtume mirę nuo Viešpaties rankos Egipto šalyje, kai sėdėjome prie mėsos puodų ir valgėme duonos sočiai! Jūs mus atvedėte į šią dykumą, kad numarintumėte visus badu”. </p>
<p id="v4"><sup><small>4</small></sup>  Tada Viešpats tarė Mozei: “Aš jums duosiu duonos iš dangaus. Žmonės teišeina ir tesusirenka dienos davinį, kad išbandyčiau juos, ar jie laikysis mano įstatymo, ar ne. </p>
<p id="v5"><sup><small>5</small></sup>  O šeštą dieną teprisirenka dvigubai tiek, kiek kasdien prisirinkdavo”. </p>
<p id="v6"><sup><small>6</small></sup>  Tada Mozė ir Aaronas tarė visiems izraelitams: “Šį vakarą žinosite, kad Viešpats jus išvedė iš Egipto. </p>
<p id="v7"><sup><small>7</small></sup>  Ir rytą išvysite Viešpaties šlovę; Jis išgirdo jūsų murmėjimą prieš Jį. O kas esame mudu, kad murmate prieš mus? </p>
<p id="v8"><sup><small>8</small></sup>  Viešpats duos jums vakare mėsos, o rytą­duonos sočiai. Viešpats išgirdo, kad murmėjote prieš Jį. O kas mudu esame? Ne prieš mus jūs murmate, bet prieš Viešpatį”. </p>
<p id="v9"><sup><small>9</small></sup>  Tada Mozė tarė Aaronui: “Sakyk visiems izraelitams: ‘Priartėkite prie Viešpaties, nes Jis išgirdo jūsų murmėjimą’ ”. </p>
<p id="v10"><sup><small>10</small></sup>  Aaronui tebekalbant izraelitams, jie pažvelgė į dykumas ir pamatė Viešpaties šlovę debesyje. <sup id="cite1"><a href="#fn1">[1]</a></sup></p>
<p id="v11"><sup><small>11</small></sup>  Viešpats kalbėjo Mozei: </p>
<p id="v12"><sup><small>12</small></sup>  “Aš girdėjau Izraelio vaikų murmėjimą. Sakyk jiems: ‘Vakare jūs gausite mėsos, o rytą pasisotinsite duona. Ir jūs žinosite, kad Aš esu Viešpats, jūsų Dievas’ ”. </p>
<p id="v13"><sup><small>13</small></sup>  Vakare atskrido putpelės ir apdengė stovyklą, o rytą aplink stovyklą buvo rasa. </p>
<p id="v14"><sup><small>14</small></sup>  Rasai pranykus, dykumoje pasirodė kažkas, tarsi šerkšnas ant žemės. <sup id="cite2"><a href="#fn2">[2]</a></sup></p>
<p id="v15"><sup><small>15</small></sup>  Tai pamatę, izraelitai klausė vienas kito: “Kas čia?” Nė vienas nežinojo, kas tai yra. Tada Mozė jiems tarė: “Tai duona, kurią Viešpats jums davė maistui. </p>
<p id="v16"><sup><small>16</small></sup>  Štai ką Viešpats įsakė: ‘Kiekvienas teprisirenka tiek, kiek jis suvalgo; teparsineša po omerą kiekvienam žmogui, atsižvelgdamas į asmenų skaičių savo palapinėje’ ”. </p>
<p id="v17"><sup><small>17</small></sup>  Izraelitai darė, kaip buvo įsakyta, ir prisirinko vieni daugiau, kiti mažiau. </p>
<p id="v18"><sup><small>18</small></sup>  Ir kai jie seikėjo omeru, kas buvo prisirinkęs daug, neturėjo pertekliaus, o kas mažai, tam nestigo. Kiekvienas turėjo tiek, kiek galėjo suvalgyti. </p>
<p id="v19"><sup><small>19</small></sup>  Mozė jiems sakė: “Nė vienas tenepalieka nieko rytojui”. </p>
<p id="v20"><sup><small>20</small></sup>  Bet jie nepaklausė Mozės. Kai kurie paliko dalį maisto kitai dienai, tačiau atsirado kirmėlių ir jis pradėjo dvokti. Mozė užsirūstino ant jų. </p>
<p id="v21"><sup><small>21</small></sup>  Kiekvienas kas rytą rinkdavosi, kiek jis galėjo suvalgyti. O saulei kaitinant, tie grūdeliai laukuose sutirpdavo. </p>
<p id="v22"><sup><small>22</small></sup>  Šeštą dieną jie prisirinko dvigubai tiek: po du omerus kiekvienam. Izraelio vyresnieji apie tai pranešė Mozei. </p>
<p id="v23"><sup><small>23</small></sup>  Jis sakė jiems: “Taip Viešpats liepė: ‘Rytoj yra sabatas, šventa poilsio diena, skirta Viešpačiui. Ką norite kepti, iškepkite, ir ką norite virti, išvirkite, o kas lieka, atidėkite į šalį ir palaikykite rytojui’ ”. <sup id="cite3"><a href="#fn3">[3]</a></sup></p>
<p id="v24"><sup><small>24</small></sup>  Jie pasidėjo rytojui, kaip Mozė buvo įsakęs. Ir tai nesugedo ir neatsirado kirmėlių. </p>
<p id="v25"><sup><small>25</small></sup>  Po to Mozė tarė: “Valgykite tai! Nes šiandien yra Viešpaties sabatas, nieko laukuose nerasite. </p>
<p id="v26"><sup><small>26</small></sup>  Šešias dienas rinksite, o septintoji diena yra sabatas; joje nieko nerasite”. </p>
<p id="v27"><sup><small>27</small></sup>  Vis dėlto septintąją dieną kai kurie išėjo rinkti, bet nieko nerado. </p>
<p id="v28"><sup><small>28</small></sup>  Viešpats tarė Mozei: “Ar ilgai nesilaikysite mano įstatymų ir įsakymų? </p>
<p id="v29"><sup><small>29</small></sup>  Viešpats jums įsakė švęsti sabatą. Todėl šeštąją dieną Jis duoda jums duonos dviem dienom. Kiekvienas pasilikite savo vietoje. Nė vienas neišeikite iš savo namų septintąją dieną”. </p>
<p id="v30"><sup><small>30</small></sup>  Taip tauta ilsėjosi septintąją dieną. </p>
<p id="v31"><sup><small>31</small></sup>  Dievo duotą maistą izraelitai praminė mana. Ji buvo tarsi balti kalendros grūdeliai, o jos skonis kaip papločio su medumi. </p>
<p id="v32"><sup><small>32</small></sup>  Mozė paskelbė Viešpaties įsakymą: “Prisipilkite omerą manos, kad būsimos kartos žinotų, kokia duona jus maitinau dykumoje, kai išvedžiau iš Egipto”. </p>
<p id="v33"><sup><small>33</small></sup>  Mozė sakė Aaronui: “Paimk indą, supilk į jį vieną omerą manos ir jį padėk Viešpaties akivaizdoje, kad išliktų būsimoms kartoms”. </p>
<p id="v34"><sup><small>34</small></sup>  Kaip Viešpats įsakė Mozei, taip Aaronas padėjo indą palapinės švenčiausioje vietoje. </p>
<p id="v35"><sup><small>35</small></sup>  Izraelitai valgė maną keturiasdešimt metų, kol atėjo į gyvenamas žemes. Jie valgė maną, kol atėjo prie Kanaano šalies ribų. </p>
<p id="v36"><sup><small>36</small></sup>  Omeras yra dešimtoji efos dalis. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/lt/Bible/Exodus/15">
          <span class="mdi mdi-arrow-left-drop-circle"></span><span class="pl-2">Išėjimo knyga - Skyrius 15</span>
        </a>
        </td>
        <td>
        <a href="/lt/Bible/Exodus/Index">
          <span class="mdi mdi-book-open-variant"></span><span class="pl-2">Indeksas</span>
        </a>
        </td>
        <td>
        <a href="/lt/Bible/Exodus/17">
          <span class="pr-2">Išėjimo knyga - Skyrius 17</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 16:10 <i>Grėsmingi debesys</i>: <a href="/lt/The_Urantia_Book/85#p4_3">UK 85:4.3</a>. </li>
  <li id="fn2"><a href="#cite2">↑</a> 16:14-15 <i>Manna in wilderness</i>: <a href="/lt/The_Urantia_Book/153#p2_8">UK 153:2.8</a>. </li>
  <li id="fn3"><a href="#cite3">↑</a> 16:23-26 <i>Šabo šventimas</i>: <a href="/lt/The_Urantia_Book/95#p1_2">UK 95:1.2</a>. </li>
</ol>
</div>
