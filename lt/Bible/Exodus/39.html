<!--
title: Išėjimo knyga - Skyrius 39
description: 
published: true
date: 2022-9-13T21:36:43Z
tags: 
editor: ckeditor
dateCreated: 2022-9-10T13:44:15Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Exodus/38">Išėjimo knyga - Skyrius 38</a></td>
        <td><a href="/lt/Bible/Exodus/Index">Indeksas</a></td>
        <td><a href="/lt/Bible/Exodus/40">Išėjimo knyga - Skyrius 40</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Iš mėlynų, raudonų ir violetinių siūlų padarė apdarus, kuriais turėjo vilkėti Aaronas, tarnaudamas šventykloje, kaip Viešpats įsakė Mozei. </p>
<p id="v2"><sup><small>2</small></sup>  Efodą padarė iš aukso, mėlynų, raudonų, violetinių ir plonų suktų lininių siūlų. </p>
<p id="v3"><sup><small>3</small></sup>  Supjaustę išplotą auksinę skardą, padarė iš jos siūlus, kad jie galėtų būti įausti į mėlynų, raudonų, violetinių ir plonų lininių siūlų audinį. </p>
<p id="v4"><sup><small>4</small></sup>  Padarė jam petnešas, kad jį sujungtų; iš abiejų pusių sujungė jį. </p>
<p id="v5"><sup><small>5</small></sup>  Padarė ir juostą efodui tų pačių spalvų ir taip pat padarytą, kaip Viešpats įsakė Mozei. </p>
<p id="v6"><sup><small>6</small></sup>  Du onikso akmenėlius su įrėžtais ant jų Izraelio sūnų vardais įstatė į auksinius įdėklus. </p>
<p id="v7"><sup><small>7</small></sup>  Juos pritvirtino ant abiejų efodo pečių Izraelio sūnų atminimui, kaip Viešpats įsakė Mozei. </p>
<p id="v8"><sup><small>8</small></sup>  Krūtinės skydelį padarė taip pat meniškai, kaip ir efodą, iš auksinių, mėlynų, violetinių, raudonų ir plonų suktų lininių siūlų. </p>
<p id="v9"><sup><small>9</small></sup>  Jis buvo keturkampis, dvilinkas, sprindžio ilgumo ir sprindžio platumo. </p>
<p id="v10"><sup><small>10</small></sup>  Ant jo pritvirtino keturias brangakmenių eiles. Pirmoje eilėje buvo sardis, topazas ir smaragdas; </p>
<p id="v11"><sup><small>11</small></sup>  antroje­rubinas, safyras, jaspis; </p>
<p id="v12"><sup><small>12</small></sup>  trečioje­hiacintas, agatas ir ametistas; </p>
<p id="v13"><sup><small>13</small></sup>  ketvirtoje­chrizolitas, oniksas ir berilis. Eilėmis sustatyti brangakmeniai buvo įtvirtinti aukse. </p>
<p id="v14"><sup><small>14</small></sup>  Pačiuose akmenyse buvo įrėžti dvylikos Izraelio giminių vardai, kiekviename po vieną vardą. </p>
<p id="v15"><sup><small>15</small></sup>  Krūtinės skydelio kampams padarė iš gryno aukso grandinėles, </p>
<p id="v16"><sup><small>16</small></sup>  dvi sagtis ir du auksinius žiedus. Žiedus pritvirtino dviejuose krūtinės skydelio kampuose </p>
<p id="v17"><sup><small>17</small></sup>  ir įvėrė dvi auksines grandinėles į žiedus krūtinės skydelio kampuose. </p>
<p id="v18"><sup><small>18</small></sup>  Ir prie dviejų auksinių grandinėlių galų pritvirtino sagtis ir prisegė jas prie efodo petnešų ties krūtinės skydeliu. </p>
<p id="v19"><sup><small>19</small></sup>  Ir padarė du auksinius žiedus, ir pritvirtino prie dviejų krūtinės skydelio kampų toje pusėje, kuri buvo prie efodo. </p>
<p id="v20"><sup><small>20</small></sup>  Ir padarė du kitus auksinius žiedus, ir pritvirtino prie efodo šonų žemai, kur apatinis sujungimas virš juostos. </p>
<p id="v21"><sup><small>21</small></sup>  Ir pririšo krūtinės skydelį už jo žiedų prie efodo žiedų mėlynu raiščiu, kad jis būtų virš efodo juostos ir neatsiskirtų nuo efodo, kaip Viešpats įsakė Mozei. </p>
<p id="v22"><sup><small>22</small></sup>  Efodui padarė mėlyną tuniką. </p>
<p id="v23"><sup><small>23</small></sup>  Jos viršuje per vidurį buvo skylė galvai, apsiūta aplinkui, kad nesuplyštų; </p>
<p id="v24"><sup><small>24</small></sup>  apačioje prie kojų buvo granato vaisiai iš mėlynų, raudonų, violetinių ir suktų lininių siūlų </p>
<p id="v25"><sup><small>25</small></sup>  ir varpeliai iš gryno aukso, kurie buvo prikabinti tarp granato vaisių aplink visą tuniką. </p>
<p id="v26"><sup><small>26</small></sup>  Auksiniai varpeliai ir granato vaisiai ėjo pakaitomis aplink visą tunikos kraštą, kaip Viešpats įsakė Mozei. </p>
<p id="v27"><sup><small>27</small></sup>  Aaronui ir jo sūnums taip pat padarė drobines jupas, </p>
<p id="v28"><sup><small>28</small></sup>  mitrą iš drobės, drobinius gobtuvus ir kelnes iš drobės. </p>
<p id="v29"><sup><small>29</small></sup>  O juostą išaudė raštais iš mėlynų, raudonų, violetinių ir plonų suktų lininių siūlų, kaip Viešpats įsakė Mozei. </p>
<p id="v30"><sup><small>30</small></sup>  Iš gryno aukso padarė plokštelę ir joje įrėžė, kaip yra išraižomi antspaudai: “Pašvęstas Viešpačiui”. </p>
<p id="v31"><sup><small>31</small></sup>  Ją pririšo ant mitros mėlynu raiščiu, kaip Viešpats įsakė Mozei. </p>
<p id="v32"><sup><small>32</small></sup>  Susitikimo palapinės darbai buvo baigti; izraelitai padarė visa, ką Viešpats buvo įsakęs Mozei. </p>
<p id="v33"><sup><small>33</small></sup>  Jie atnešė Mozei palapinę, uždangalus, visus daiktus bei reikmenis: kabes, lentas, kartis, stulpus ir pakojus; </p>
<p id="v34"><sup><small>34</small></sup>  uždangalą iš raudonai dažytų avinų kailių, uždangalą iš opšrų kailių, uždangą, </p>
<p id="v35"><sup><small>35</small></sup>  Liudijimo skrynią, jos kartis, dangtį, </p>
<p id="v36"><sup><small>36</small></sup>  stalą su jo reikmenimis ir padėtinę duoną, </p>
<p id="v37"><sup><small>37</small></sup>  žvakidę, lempas, sustatytas į savo vietas, jos priedus ir aliejų deginti, </p>
<p id="v38"><sup><small>38</small></sup>  auksinį aukurą, patepimo aliejų ir kvepiančius smilkalus, užuolaidą palapinės įėjimui, </p>
<p id="v39"><sup><small>39</small></sup>  varinį aukurą su grotelėmis, kartimis ir visais jo reikmenimis, praustuvę ir jos stovą, </p>
<p id="v40"><sup><small>40</small></sup>  kiemo užkabas ir stulpus su jų pakojais, užkabas kiemo įėjimui, jo virveles ir kuolelius,­visa, ko reikia tarnavimui Susitikimo palapinėje. </p>
<p id="v41"><sup><small>41</small></sup>  Apdarus tarnavimui šventykloje, šventus drabužius kunigui Aaronui ir drabužius jo sūnums, kad atliktų kunigų tarnystę. </p>
<p id="v42"><sup><small>42</small></sup>  Visa padarė izraelitai, kaip Viešpats įsakė Mozei. </p>
<p id="v43"><sup><small>43</small></sup>  Mozė apžiūrėjo darbą ir pamatė, kad viskas padaryta pagal Viešpaties nurodymus, ir Mozė palaimino juos. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Exodus/38">Išėjimo knyga - Skyrius 38</a></td>
        <td><a href="/lt/Bible/Exodus/Index">Indeksas</a></td>
        <td><a href="/lt/Bible/Exodus/40">Išėjimo knyga - Skyrius 40</a></td>
      </tr>
    </tbody>
  </table>
</figure>
