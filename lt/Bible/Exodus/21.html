<!--
title: Išėjimo knyga - Skyrius 21
description: 
published: true
date: 2022-9-13T21:36:43Z
tags: 
editor: ckeditor
dateCreated: 2022-9-10T13:44:15Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Exodus/20">Išėjimo knyga - Skyrius 20</a></td>
        <td><a href="/lt/Bible/Exodus/Index">Indeksas</a></td>
        <td><a href="/lt/Bible/Exodus/22">Išėjimo knyga - Skyrius 22</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  “Tai nuostatai, kuriuos jiems pateiksi. </p>
<p id="v2"><sup><small>2</small></sup>  Jei pirksi vergą hebrają, jis tau tarnaus šešerius metus, o septintaisiais paleisi jį be išpirkimo. </p>
<p id="v3"><sup><small>3</small></sup>  Jei jis atėjo vienas, vienas teišeina. Jei atėjo vedęs, jo žmona teišeina su juo. </p>
<p id="v4"><sup><small>4</small></sup>  Jei jo šeimininkas davė jam žmoną ir ji pagimdė sūnų ir dukterų, žmona ir jos vaikai lieka šeimininkui, o jis vienas teišeina. </p>
<p id="v5"><sup><small>5</small></sup>  Bet jei vergas aiškiai pasakys: ‘Aš myliu savo šeimininką, žmoną bei vaikus ir atsisakau laisvės’, </p>
<p id="v6"><sup><small>6</small></sup>  tai jo šeimininkas atves jį pas teisėjus, prives jį prie durų arba prie durų staktos ir perdurs yla jo ausį; ir jis liks jam tarnauti visą gyvenimą. </p>
<p id="v7"><sup><small>7</small></sup>  Jei kas parduoda savo dukterį vergijon, ji neišeis, kaip išeina vergai. </p>
<p id="v8"><sup><small>8</small></sup>  Jei ji nepatinka šeimininkui, kuris su ja susižadėjo, jis turi leisti ją išpirkti. Jis neturi teisės parduoti jos svetimšaliams, nes apgavo ją. </p>
<p id="v9"><sup><small>9</small></sup>  O jei jis sužadėjo ją su savo sūnumi, privalo elgtis su ja kaip su dukterimi. </p>
<p id="v10"><sup><small>10</small></sup>  Jei jis paims jam kitą, jis neturi teisės sumažinti jai maisto, rūbų ir santuokinių teisių. </p>
<p id="v11"><sup><small>11</small></sup>  Jei jis neatlieka jai šitų trijų dalykų, ji išeis be išpirkimo mokesčio. </p>
<p id="v12"><sup><small>12</small></sup>  Kas sumuša žmogų taip, kad jis miršta, tas baudžiamas mirtimi. </p>
<p id="v13"><sup><small>13</small></sup>  O jei žmogus negalvojo žudyti, bet Dievas atidavė jį į jo rankas, tai Aš paskirsiu vietą, kur jis galėtų pabėgti. </p>
<p id="v14"><sup><small>14</small></sup>  Jei kas savo artimą tyčiomis nužudo panaudodamas klastą, tą paimk ir nuo mano aukuro, kad jis mirtų. </p>
<p id="v15"><sup><small>15</small></sup>  Kas suduoda savo tėvui arba motinai, tas baudžiamas mirtimi. </p>
<p id="v16"><sup><small>16</small></sup>  Kas pavagia žmogų ir parduoda jį, ar jis surandamas pas jį, baudžiamas mirtimi. </p>
<p id="v17"><sup><small>17</small></sup>  Kas keikia savo tėvą ar motiną, tas baudžiamas mirtimi. </p>
<p id="v18"><sup><small>18</small></sup>  Jei vyrams susivaidijus, vienas taip sumuša kitą akmeniu ar kumščiu, kad tas nemiršta, bet atsigula į lovą, </p>
<p id="v19"><sup><small>19</small></sup>  ir jeigu jis atsikelia ir pasiremdamas lazda gali vaikščioti, sumušėjas nebaudžiamas, tik privalo atlyginti už sugaištą laiką ir sumokėti visas gydymo išlaidas. </p>
<p id="v20"><sup><small>20</small></sup>  Jei kas taip sumuša vergą ar vergę lazda, kad tas tuojau miršta,­bus nubaustas. </p>
<p id="v21"><sup><small>21</small></sup>  O jei jis išgyvena vieną ar dvi dienas, jis nebaudžiamas, nes vergas yra jo nuosavybė. </p>
<p id="v22"><sup><small>22</small></sup>  Jei vyrai vaidijasi ir užgauna nėščią moterį ir ji persileidžia, bet jos pačios nesužaloja, tada užgavėjas baudžiamas pinigine bauda, kokią jam paskiria tos moters vyras, teisėjams tarpininkaujant. </p>
<p id="v23"><sup><small>23</small></sup>  Bet jei sužaloja­gyvybė už gyvybę, <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v24"><sup><small>24</small></sup>  akis už akį, dantis už dantį, ranka už ranką, koja už koją, <sup id="cite3"><a href="#fn3">[3]</a></sup></p>
<p id="v25"><sup><small>25</small></sup>  nudeginimas už nudeginimą, žaizda už žaizdą, randas už randą. </p>
<p id="v26"><sup><small>26</small></sup>  Jei kas išmuša savo vergui ar vergei akį, jis privalo už tai paleisti jį laisvėn. </p>
<p id="v27"><sup><small>27</small></sup>  Jei jis išmuša savo vergui ar vergei dantį, jis privalo už tai paleisti jį laisvėn. </p>
<p id="v28"><sup><small>28</small></sup>  Jei jautis taip subado vyrą ar moterį, kad tas miršta, jautį užmuškite akmenimis ir nevalgykite jo mėsos. Tačiau jaučio savininkas yra nekaltas. <sup id="cite4"><a href="#fn4">[4]</a></sup></p>
<p id="v29"><sup><small>29</small></sup>  Bet jeigu jautis jau anksčiau badydavo ir jo savininkas buvo įspėtas, tačiau jo neuždarė, ir jei jis mirtinai subadė vyrą ar moterį, jautį užmuškite akmenimis, o jo savininką taip pat bauskite mirtimi. </p>
<p id="v30"><sup><small>30</small></sup>  O jei jam bus leista išsipirkti, jis mokės išpirką už savo gyvybę tiek, kiek jam bus paskirta. <sup id="cite5"><a href="#fn5">[5]</a></sup></p>
<p id="v31"><sup><small>31</small></sup>  Jei jautis subado sūnų ar dukterį, laikykitės tos pačios taisyklės. </p>
<p id="v32"><sup><small>32</small></sup>  Jei jautis subado vergę ar vergą, tai savininkas sumokės vergo šeimininkui trisdešimt šekelių sidabro, o jautį užmuškite akmenimis. </p>
<p id="v33"><sup><small>33</small></sup>  Jei kas atidengia duobę arba jei kas iškasa duobę, bet jos neuždengia, ir į ją įkrinta jautis ar asilas, </p>
<p id="v34"><sup><small>34</small></sup>  duobės savininkas atlygins nuostolį, sumokėdamas pinigus gyvulio savininkui, o nugaišęs gyvulys liks jam. </p>
<p id="v35"><sup><small>35</small></sup>  Jei kieno jautis taip sužaloja kito jautį, kad tas nugaišta, tai jie parduos gyvąjį jautį ir pasidalins už jį gautus pinigus. Taip pat jie pasidalins ir nugaišusį gyvulį. </p>
<p id="v36"><sup><small>36</small></sup>  O jei buvo žinoma, kad jautis jau anksčiau badydavo ir savininkas jo neuždarė, tai jis atiduos jautį už jautį, o nugaišęs priklausys jam”. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Exodus/20">Išėjimo knyga - Skyrius 20</a></td>
        <td><a href="/lt/Bible/Exodus/Index">Indeksas</a></td>
        <td><a href="/lt/Bible/Exodus/22">Išėjimo knyga - Skyrius 22</a></td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 21:23 <i># 1 Gyvenimas už gyvenimą</i>: <a href="/lt/The_Urantia_Book/89#p6_7">UK 89:6.7</a>.  <i>Gyvenimas už gyvenimą</i>: <a href="/lt/The_Urantia_Book/70#p10_9">UK 70:10.9</a>. </li>
  <li id="fn2"><a href="#cite2">↑</a> 21:23-24 <i>Akis už akį</i>: <a href="/lt/The_Urantia_Book/70#p10_9">UK 70:10.9</a>. </li>
  <li id="fn3"><a href="#cite3">↑</a> 21:24 <i>Akis už akį, dantis už dantį</i>: <a href="/lt/The_Urantia_Book/140#p6_9">UK 140:6.9</a>.  <i>Akis už akį</i>: <a href="/lt/The_Urantia_Book/159#p5_11">UK 159:5.11</a>.  <i>Akis už akį, dantis už dantį</i>: <a href="/lt/The_Urantia_Book/140#p8_5">UK 140:8.5</a>. </li>
  <li id="fn4"><a href="#cite4">↑</a> 21:28 <i>piniginę žalą</i>: <a href="/lt/The_Urantia_Book/70#p10_12">UK 70:10.12</a>. </li>
  <li id="fn5"><a href="#cite5">↑</a> 21:30 <i>Pakaitalai ir išpirka</i>: <a href="/lt/The_Urantia_Book/89#p7_1">UK 89:7.1</a>. </li>
</ol>
</div>
