<!--
title: Išėjimo knyga - Skyrius 5
description: 
published: true
date: 2022-9-13T21:36:43Z
tags: 
editor: ckeditor
dateCreated: 2022-9-10T13:44:15Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Exodus/4">Išėjimo knyga - Skyrius 4</a></td>
        <td><a href="/lt/Bible/Exodus/Index">Indeksas</a></td>
        <td><a href="/lt/Bible/Exodus/6">Išėjimo knyga - Skyrius 6</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Mozė ir Aaronas atėję tarė faraonui: “Taip sako Viešpats Izraelio Dievas: ‘Išleisk mano tautą, kad jie aukotų man dykumoje’ ”. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Faraonas atsakė: “Kas yra jūsų Viešpats, kad klausyčiau Jo balso ir išleisčiau Izraelį? Aš nepažįstu Viešpaties ir neišleisiu Izraelio”. </p>
<p id="v3"><sup><small>3</small></sup>  Jie sakė: “Hebrajų Dievas mus pašaukė. Prašome, leisk mums keliauti tris dienas į dykumą ir ten aukoti Viešpačiui, mūsų Dievui, kad Jis nebaustų mūsų maru ar kardu”. </p>
<p id="v4"><sup><small>4</small></sup>  Egipto karalius jiems atsakė: “Moze ir Aaronai, kodėl atitraukiate žmones nuo jų darbų? Eikite savo darbų dirbti! </p>
<p id="v5"><sup><small>5</small></sup>  Matote, kiek daug žmonių yra krašte, o jūs atitraukiate juos nuo darbų”. </p>
<p id="v6"><sup><small>6</small></sup>  Tą pačią dieną faraonas įsakė darbų prievaizdams ir vadovams: </p>
<p id="v7"><sup><small>7</small></sup>  “Nebeduokite, kaip iki šiol, žmonėms šiaudų plytoms gaminti: jie patys tegul eina ir prisirenka šiaudų. </p>
<p id="v8"><sup><small>8</small></sup>  Tačiau reikalaukite iš jų tokio pat plytų skaičiaus, kokį jie lig šiol pagamindavo, jo nesumažinkite, nes jie dykinėja ir todėl šaukia: ‘Išleisk mus aukoti savo Dievui!’ </p>
<p id="v9"><sup><small>9</small></sup>  Duokite jiems daugiau darbo; tegul dirba ir nepaiso tuščių kalbų”. </p>
<p id="v10"><sup><small>10</small></sup>  Darbų prievaizdai ir vadovai išėję kalbėjo: “Taip sako faraonas: ‘Aš nebeduosiu jums šiaudų. </p>
<p id="v11"><sup><small>11</small></sup>  Eikite ir rinkite, kur rasite! Tačiau turėsite padaryti tiek, kiek ir anksčiau’ ”. </p>
<p id="v12"><sup><small>12</small></sup>  Žmonės išsisklaidė po visą Egipto šalį rinkti ražienų vietoje šiaudų. </p>
<p id="v13"><sup><small>13</small></sup>  Prievaizdai spaudė juos, sakydami: “Atlikite dienai skirtą darbą, kaip anksčiau, kai gaudavote šiaudų”. </p>
<p id="v14"><sup><small>14</small></sup>  Ir izraelitus, kuriuos faraono prievaizdai buvo paskyrę darbų prižiūrėtojais, mušė, sakydami: “Kodėl vakar ir šiandien nepagaminote nustatyto plytų kiekio kaip anksčiau?” </p>
<p id="v15"><sup><small>15</small></sup>  Izraelitų prižiūrėtojai atėjo verkdami ir skundėsi faraonui: “Kodėl taip elgiesi su savo tarnais? </p>
<p id="v16"><sup><small>16</small></sup>  Šiaudų nebeduoda, o mums liepia gaminti plytas. Be to, tavo tarnai dar mušami, nors kalti dėl to yra tavo žmonės”. </p>
<p id="v17"><sup><small>17</small></sup>  Jis atsakė: “Jūs vien tik dykinėjate. Todėl sakote: ‘Išleisk mus aukoti Viešpačiui!’ </p>
<p id="v18"><sup><small>18</small></sup>  Taigi dabar eikite, dirbkite! Šiaudų jums neduos, tačiau nustatytą plytų kiekį privalote padaryti”. </p>
<p id="v19"><sup><small>19</small></sup>  Izraelitų prižiūrėtojai matė esą patekę į sunkią padėtį, nes jiems buvo pasakyta: “Nemažinkite dienai skirto plytų kiekio”. </p>
<p id="v20"><sup><small>20</small></sup>  Išėję iš faraono, jie susitiko Mozę ir Aaroną, kurie jų laukė, </p>
<p id="v21"><sup><small>21</small></sup>  ir tarė jiems: “Viešpats tepažvelgia ir tegul teisia! Jūs sukėlėte faraono bei jo tarnų neapykantą mums, įduodami kardą į jų ranką, kad mus išžudytų”. </p>
<p id="v22"><sup><small>22</small></sup>  Mozė kreipėsi į Viešpatį: “Viešpatie, kodėl taip piktai pasielgei su šitais žmonėmis? Kodėl siuntei mane? </p>
<p id="v23"><sup><small>23</small></sup>  Nuo to laiko, kai nuėjau pas faraoną kalbėti Tavo vardu, jis dar blogiau elgiasi su mano tauta. Tu neišvadavai savo tautos”. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Exodus/4">Išėjimo knyga - Skyrius 4</a></td>
        <td><a href="/lt/Bible/Exodus/Index">Indeksas</a></td>
        <td><a href="/lt/Bible/Exodus/6">Išėjimo knyga - Skyrius 6</a></td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 5:1 <i>Viešpats Izraelio Dievas</i>: <a href="/lt/The_Urantia_Book/96#p1_9">UK 96:1.9</a>.  <i>Izraelio Dievas</i>: <a href="/lt/The_Urantia_Book/45#p4_14">UK 45:4.14</a>. </li>
</ol>
</div>
