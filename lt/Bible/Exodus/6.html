<!--
title: Išėjimo knyga - Skyrius 6
description: 
published: true
date: 2022-9-13T21:36:43Z
tags: 
editor: ckeditor
dateCreated: 2022-9-10T13:44:15Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Exodus/5">Išėjimo knyga - Skyrius 5</a></td>
        <td><a href="/lt/Bible/Exodus/Index">Indeksas</a></td>
        <td><a href="/lt/Bible/Exodus/7">Išėjimo knyga - Skyrius 7</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Viešpats atsakė Mozei:“Tu matysi, ką Aš padarysiu faraonui. Stiprios rankos priverstas, jis išleis juos; stiprios rankos priverstas, jis išvarys juos iš savo šalies”. </p>
<p id="v2"><sup><small>2</small></sup>  Dievas kalbėjo Mozei: “Aš esu Viešpats. <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  Aš pasirodžiau Abraomui, Izaokui ir Jokūbui kaip Dievas Visagalis, tačiau savo vardu Viešpats jiems neapsireiškiau. <sup id="cite2"><a href="#fn2">[2]</a></sup></p>
<p id="v4"><sup><small>4</small></sup>  Aš įtvirtinau su jais sandorą, norėdamas jiems duoti Kanaano šalį, kurioje jie buvo ateiviai. </p>
<p id="v5"><sup><small>5</small></sup>  Ir Aš išgirdau Izraelio vaikų, kuriuos yra pavergę egiptiečiai, vaitojimą, ir atsiminiau savo sandorą. </p>
<p id="v6"><sup><small>6</small></sup>  Todėl sakyk izraelitams, kad Aš esu Viešpats; Aš jus išvesiu iš egiptiečių priespaudos, išlaisvinsiu iš vergystės ir išgelbėsiu jus savo ištiesta ranka ir dideliais teismais. </p>
<p id="v7"><sup><small>7</small></sup>  Aš jus priimsiu, kad būtumėte mano tauta, ir Aš būsiu jūsų Dievas, kad žinotumėte, jog esu Viešpats, jūsų Dievas, kuris jus išvedė iš egiptiečių vergijos. </p>
<p id="v8"><sup><small>8</small></sup>  Aš nuvesiu jus į šalį, kurią pažadėjau duoti Abraomui, Izaokui ir Jokūbui; ją duosiu jums paveldėti, nes Aš esu Viešpats!” </p>
<p id="v9"><sup><small>9</small></sup>  Mozė taip kalbėjo izraelitams, bet jie neklausė jo dėl dvasios suspaudimo ir žiaurios vergystės. </p>
<p id="v10"><sup><small>10</small></sup>  Viešpats kalbėjo Mozei: </p>
<p id="v11"><sup><small>11</small></sup>  “Eik, sakyk Egipto faraonui, kad jis išleistų izraelitus iš savo šalies!” </p>
<p id="v12"><sup><small>12</small></sup>  Mozė atsakė Viešpačiui: “Izraelitai manęs neklauso, tai kaipgi manęs klausys faraonas? Mano lūpos neapipjaustytos”. </p>
<p id="v13"><sup><small>13</small></sup>  Ir Viešpats kalbėjo Mozei ir Aaronui, ir davė jiems įsakymą Izraelio vaikams ir faraonui, Egipto karaliui, kad išvestų Izraelio vaikus iš Egipto šalies. </p>
<p id="v14"><sup><small>14</small></sup>  Šitie yra vyresnieji savo tėvų namuose. Izraelio pirmagimio Rubeno sūnūs: Henochas, Paluvas, Hecronas ir Karmis. Tai yra Rubeno giminės šeimos. </p>
<p id="v15"><sup><small>15</small></sup>  Simeono sūnūs: Jemuelis, Jaminas, Ohadas, Jachinas, Coharas ir kanaanietės sūnus Saulius. Tai yra Simeono giminės šeimos. </p>
<p id="v16"><sup><small>16</small></sup>  Šitie yra Levio sūnų vardai: Geršonas, Kehatas ir Meraris. Levis gyveno šimtą trisdešimt septynerius metus. </p>
<p id="v17"><sup><small>17</small></sup>  Geršono sūnūs: Libnis ir Šimis. </p>
<p id="v18"><sup><small>18</small></sup>  Kehato sūnūs: Amramas, Iccharas, Hebronas ir Uzielis. Kehatas gyveno šimtą trisdešimt trejus metus. </p>
<p id="v19"><sup><small>19</small></sup>  Merario sūnūs: Machlis ir Mušis. Tai yra Levio giminė pagal savo šeimas. </p>
<p id="v20"><sup><small>20</small></sup>  Amramas vedė savo tetą Jochebedą. Ji pagimdė Aaroną ir Mozę. Amramas gyveno šimtą trisdešimt septynerius metus. </p>
<p id="v21"><sup><small>21</small></sup>  Iccharo sūnūs: Korachas, Nefegas ir Zichris. </p>
<p id="v22"><sup><small>22</small></sup>  Uzielio sūnūs: Mišaelis, Elicafanas ir Sitris. </p>
<p id="v23"><sup><small>23</small></sup>  Aaronas vedė Elišebą, Aminadabo dukterį, Naasono seserį. Ji pagimdė Nadabą, Abihuvą, Eleazarą ir Itamarą. </p>
<p id="v24"><sup><small>24</small></sup>  Koracho sūnūs: Asiras, Elkana ir Abiasafas. Tai yra korachų šeimos. </p>
<p id="v25"><sup><small>25</small></sup>  Aarono sūnus Eleazaras vedė vieną iš Putielio dukterų. Ji pagimdė Finehasą. Šitie yra Levio giminės šeimų vyresnieji. </p>
<p id="v26"><sup><small>26</small></sup>  Aaronas ir Mozė yra tie, kuriems Viešpats įsakė išvesti izraelitus iš Egipto šalies. </p>
<p id="v27"><sup><small>27</small></sup>  Jie yra tie, kurie kalbėjo faraonui, Egipto karaliui, kad išvestų izraelitus iš Egipto. </p>
<p id="v28"><sup><small>28</small></sup>  Viešpats kalbėjo Mozei Egipto šalyje, </p>
<p id="v29"><sup><small>29</small></sup>  sakydamas: “Aš esu Viešpats! Pasakyk faraonui, Egipto karaliui, visa, ką tau kalbu”. </p>
<p id="v30"><sup><small>30</small></sup>  Bet Mozė sakė Viešpaties akivaizdoje: “Aš esu neapipjaustytomis lūpomis, kaip manęs klausys faraonas?” </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Exodus/5">Išėjimo knyga - Skyrius 5</a></td>
        <td><a href="/lt/Bible/Exodus/Index">Indeksas</a></td>
        <td><a href="/lt/Bible/Exodus/7">Išėjimo knyga - Skyrius 7</a></td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 6:2 <i>Elohim (Dievai) sukūrė</i>: <a href="/lt/The_Urantia_Book/142#p3_6">UK 142:3.6</a>.  <i>Elohimas</i>: <a href="/lt/The_Urantia_Book/96#p1_8">UK 96:1.8</a>. </li>
  <li id="fn2"><a href="#cite2">↑</a> 6:3 <i>Jehova (Jahvė)</i>: <a href="/lt/The_Urantia_Book/96#p1_10">UK 96:1.10</a>.  <i>El Shaddai</i>: <a href="/lt/The_Urantia_Book/96#p1_5">UK 96:1.5</a>.  <i>El Shaddai, kūrėjas Deity</i>: <a href="/lt/The_Urantia_Book/142#p3_5">UK 142:3.5</a>.  <i>Visagalis</i>: <a href="/lt/The_Urantia_Book/131#p10_6">UK 131:10.6</a>.  <i>Jahvė, Sinajaus klanų Dievas</i>: <a href="/lt/The_Urantia_Book/142#p3_3">UK 142:3.3</a>.  <i>Jahvė</i>: <a href="/lt/The_Urantia_Book/96#p1_3">UK 96:1.3</a>. </li>
</ol>
</div>
