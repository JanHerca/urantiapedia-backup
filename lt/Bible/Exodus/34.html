<!--
title: Išėjimo knyga - Skyrius 34
description: 
published: true
date: 2022-9-13T21:36:43Z
tags: 
editor: ckeditor
dateCreated: 2022-9-10T13:44:15Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Exodus/33">Išėjimo knyga - Skyrius 33</a></td>
        <td><a href="/lt/Bible/Exodus/Index">Indeksas</a></td>
        <td><a href="/lt/Bible/Exodus/35">Išėjimo knyga - Skyrius 35</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Viešpats tarė Mozei: “Išsikirsk dvi akmenines plokštes. Aš jose įrašysiu žodžius, kurie buvo sudaužytose plokštėse. </p>
<p id="v2"><sup><small>2</small></sup>  Rytą būk pasiruošęs, užlipk į Sinajaus kalną ir atsistok mano akivaizdoje. </p>
<p id="v3"><sup><small>3</small></sup>  Nė vienas su tavimi tegul neateina ir nė vienas tenepasirodo visame kalne. Taip pat galvijai ir avys tenesigano prie kalno”. </p>
<p id="v4"><sup><small>4</small></sup>  Jis iškirto iš akmens dvi plokštes, kokios buvo pirmosios; atsikėlęs anksti rytą, užlipo į Sinajaus kalną, kaip Viešpats buvo įsakęs, nešdamas rankose plokštes. </p>
<p id="v5"><sup><small>5</small></sup>  Viešpats nužengė debesyje ir atsistojo šalia jo, ir paskelbė Viešpaties vardą. </p>
<p id="v6"><sup><small>6</small></sup>  Viešpats praėjo pro jį ir paskelbė: “Viešpats, Viešpats Dievas, gailestingas ir maloningas, kantrus ir kupinas gerumo bei tiesos, <sup id="cite1"><a href="#fn1">[1]</a></sup></p>
<p id="v7"><sup><small>7</small></sup>  parodantis gailestingumą tūkstančiams, atleidžiantis nusikaltimus, neteisybes ir nuodėmes, tačiau nepaliekantis kalto nenubausto, bet baudžiantis už tėvų nusikaltimus vaikus ir vaikaičius iki trečios ir ketvirtos kartos”. </p>
<p id="v8"><sup><small>8</small></sup>  Mozė skubiai nusilenkė iki žemės ir pagarbino Viešpatį. </p>
<p id="v9"><sup><small>9</small></sup>  Ir jis sakė: “Jei radau malonę Tavo akyse, Viešpatie, maldauju Tave, eik kartu su mumis, nes tauta yra kietasprandė; atleisk mūsų neteisybes ir nuodėmes, padaryk mus savo nuosavybe!” </p>
<p id="v10"><sup><small>10</small></sup>  Viešpats atsakė: “Štai darau sandorą ir visos tavo tautos akyse darysiu stebuklus, kokių niekas nedarė žemėje ir jokiose tautose. Šita tauta matys Viešpaties darbą, nes Aš su tavimi darysiu baisių dalykų. </p>
<p id="v11"><sup><small>11</small></sup>  Įsidėmėk, ką šiandien tau įsakau. Aš išvarysiu tavo akivaizdoje amoritus, kanaaniečius, hetitus, perizus, hivus ir jebusiečius. </p>
<p id="v12"><sup><small>12</small></sup>  Saugokis ir nedaryk sandoros su tų kraštų gyventojais, kad jie netaptų spąstais tarp jūsų: </p>
<p id="v13"><sup><small>13</small></sup>  sugriauk jų aukurus, sutrupink atvaizdus ir iškirsk giraites. </p>
<p id="v14"><sup><small>14</small></sup>  Negarbink svetimų dievų, nes Viešpats yra pavydus Dievas. <sup id="cite2"><a href="#fn2">[2]</a></sup></p>
<p id="v15"><sup><small>15</small></sup>  Nedaryk sandoros su anų kraštų žmonėmis, kad kas nors iš jų garbinęs stabus nepasikviestų tavęs jų aukų valgyti. </p>
<p id="v16"><sup><small>16</small></sup>  Neimk savo sūnums žmonų iš jų dukterų, kad jos, garbindamos stabus, neįtrauktų ir tavo sūnų garbinti jų dievų. </p>
<p id="v17"><sup><small>17</small></sup>  Nepasigamink nulietų dievų. <sup id="cite3"><a href="#fn3">[3]</a></sup></p>
<p id="v18"><sup><small>18</small></sup>  Švęsk Neraugintos duonos šventę. Septynias dienas valgyk neraugintą duoną Abibo mėnesį, kaip įsakiau, nes Abibo mėnesį išėjai iš Egipto. <sup id="cite4"><a href="#fn4">[4]</a></sup></p>
<p id="v19"><sup><small>19</small></sup>  Visų gyvulių pirmagimiai yra mano­patinėliai jautukai ir ėriukai. <sup id="cite5"><a href="#fn5">[5]</a></sup></p>
<p id="v20"><sup><small>20</small></sup>  Asilo pirmagimį išpirksi avinu, o jei jo neišpirksi, nusuk jam sprandą. Pirmagimius savo sūnus išpirk ir nepasirodyk mano akivaizdoje tuščiomis rankomis. <sup id="cite6"><a href="#fn6">[6]</a></sup></p>
<p id="v21"><sup><small>21</small></sup>  Šešias dienas dirbk, septintą dieną ilsėkis, net sėjos ir pjūties metu. <sup id="cite7"><a href="#fn7">[7]</a></sup></p>
<p id="v22"><sup><small>22</small></sup>  Švęsk Savaičių šventę, tai yra pirmųjų kviečių derliaus šventę, taip pat Derliaus nuėmimo šventę, metams baigiantis. <sup id="cite8"><a href="#fn8">[8]</a></sup> <sup id="cite9"><a href="#fn9">[9]</a></sup></p>
<p id="v23"><sup><small>23</small></sup>  Tris kartus per metus visi tavo vyrai privalo pasirodyti Viešpaties, Izraelio Dievo, akivaizdoje. </p>
<p id="v24"><sup><small>24</small></sup>  Aš išvarysiu tautas prieš tave ir išplėsiu tavo krašto ribas; niekas nepuls tavo žemių, tau išėjus pasirodyti tris kartus per metus Viešpaties, tavo Dievo, akivaizdoje. </p>
<p id="v25"><sup><small>25</small></sup>  Neaukok mano aukos kraujo kartu su raugu; nieko nepalik iki ryto iš Paschos aukos. <sup id="cite10"><a href="#fn10">[10]</a></sup> <sup id="cite11"><a href="#fn11">[11]</a></sup></p>
<p id="v26"><sup><small>26</small></sup>  Savo lauko pirmuosius vaisius atgabenk į Viešpaties Dievo namus. Nevirk ožiuko jo motinos piene”. <sup id="cite12"><a href="#fn12">[12]</a></sup></p>
<p id="v27"><sup><small>27</small></sup>  Viešpats tarė Mozei: “Užrašyk žodžius, kuriais padariau sandorą su tavimi ir Izraeliu”. </p>
<p id="v28"><sup><small>28</small></sup>  Jis buvo ant kalno su Viešpačiu keturiasdešimt dienų ir keturiasdešimt naktų, nevalgė duonos ir negėrė vandens. Ir Jis įrašė plokštėse sandoros žodžius, dešimt įsakymų. </p>
<p id="v29"><sup><small>29</small></sup>  Nužengdamas nuo Sinajaus kalno, Mozė nešėsi dvi liudijimo plokštes ir nežinojo, kad jo veidas po pašnekesio su Viešpačiu spindėjo. </p>
<p id="v30"><sup><small>30</small></sup>  Aaronas ir izraelitai, matydami spindintį Mozės veidą, bijojo prie jo priartėti. </p>
<p id="v31"><sup><small>31</small></sup>  Tik jam pašaukus, Aaronas ir visi vyresnieji susirinko pas jį. Mozė kalbėjo su jais. </p>
<p id="v32"><sup><small>32</small></sup>  Po to susirinko ir visi izraelitai. Jis jiems perdavė viską, ką Viešpats jam kalbėjo Sinajaus kalne. </p>
<p id="v33"><sup><small>33</small></sup>  Baigęs kalbėti, jis užsidėjo ant veido gaubtuvą. </p>
<p id="v34"><sup><small>34</small></sup>  Įėjęs pas Viešpatį ir su Juo kalbėdamas, Mozė gaubtuvą nusiimdavo. Išėjęs perduodavo izraelitams viską, kas jam buvo įsakyta. </p>
<p id="v35"><sup><small>35</small></sup>  Izraelio vaikai matė Mozės veidą, kad jis spindėjo, ir Mozė užsidėdavo gaubtuvą, iki eidavo kalbėti su Juo. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Exodus/33">Išėjimo knyga - Skyrius 33</a></td>
        <td><a href="/lt/Bible/Exodus/Index">Indeksas</a></td>
        <td><a href="/lt/Bible/Exodus/35">Išėjimo knyga - Skyrius 35</a></td>
      </tr>
    </tbody>
  </table>
</figure>
<h2>Nuorodos</h2>
<div style="column-width: 30em;">
<ol>
  <li id="fn1"><a href="#cite1">↑</a> 34:6 <i>Dievo gerumas</i>: <a href="/lt/The_Urantia_Book/2#p6_3">UK 2:6.3</a>.  <i>Dievo gerumas</i>: <a href="/lt/The_Urantia_Book/2#p5_7">UK 2:5.7</a>.  <i>Ilgaamžis, geras ir tikras</i>: <a href="/lt/The_Urantia_Book/131#p2_3">UK 131:2.3</a>.  <i>Dievas yra gailestingas ir maloningas</i>: <a href="/lt/The_Urantia_Book/2#p6_3">UK 2:6.3</a>. </li>
  <li id="fn2"><a href="#cite2">↑</a> 34:14 <i>Negarbink jokio kito dievo</i>: <a href="/lt/The_Urantia_Book/142#p3_11">UK 142:3.11</a>.  <i>Mozė pasakė, kad Dievas pavydi</i>: <a href="/lt/The_Urantia_Book/142#p2_1">UK 142:2.1</a>.  <i>Dievas pasakė pavydėti</i>: <a href="/lt/The_Urantia_Book/4#p3_1">UK 4:3.1</a>.  <i>Vienas Dievas ir netikri dievai</i>: <a href="/lt/The_Urantia_Book/160#p5_9">UK 160:5.9</a>.  <i>pavydi</i>: <a href="/lt/The_Urantia_Book/96#p4_6">UK 96:4.6</a>. </li>
  <li id="fn3"><a href="#cite3">↑</a> 34:17 <i>Nėra nieko iškalto vaizdo</i>: <a href="/lt/The_Urantia_Book/88#p2_5">UK 88:2.5</a>.  <i>Jokio išlydyto dievo</i>: <a href="/lt/The_Urantia_Book/142#p3_12">UK 142:3.12</a>. </li>
  <li id="fn4"><a href="#cite4">↑</a> 34:18 <i>Laikyti neraugintos duonos</i>: <a href="/lt/The_Urantia_Book/142#p3_13">UK 142:3.13</a>. </li>
  <li id="fn5"><a href="#cite5">↑</a> 34:19-20 <i>Dievas teigia, kad pirmagimiai vyrai</i>: <a href="/lt/The_Urantia_Book/142#p3_14">UK 142:3.14</a>. </li>
  <li id="fn6"><a href="#cite6">↑</a> 34:20 <i>Aukojamas ėriukas</i>: <a href="/lt/The_Urantia_Book/85#p3_4">UK 85:3.4</a>.  <i>Išpirkimas</i>: <a href="/lt/The_Urantia_Book/122#p9_1">UK 122:9.1</a>. </li>
  <li id="fn7"><a href="#cite7">↑</a> 34:21 <i>Poilsis šabo dieną</i>: <a href="/lt/The_Urantia_Book/142#p3_15">UK 142:3.15</a>. </li>
  <li id="fn8"><a href="#cite8">↑</a> 34:22 <i>Padaryti dvi puotas</i>: <a href="/lt/The_Urantia_Book/142#p3_16">UK 142:3.16</a>. </li>
  <li id="fn9"><a href="#cite9">↑</a> 34:22,26a <i>Atneškite pirmųjų vaisių</i>: <a href="/lt/The_Urantia_Book/142#p3_19">UK 142:3.19</a>. </li>
  <li id="fn10"><a href="#cite10">↑</a> 34:25a <i>Jokių aukų su rauginta duona</i>: <a href="/lt/The_Urantia_Book/142#p3_17">UK 142:3.17</a>. </li>
  <li id="fn11"><a href="#cite11">↑</a> 34:25b <i>Iki ryto maisto neliko</i>: <a href="/lt/The_Urantia_Book/142#p3_18">UK 142:3.18</a>. </li>
  <li id="fn12"><a href="#cite12">↑</a> 34:26b <i>Neišleiskite kūdikio motinos piene</i>: <a href="/lt/The_Urantia_Book/142#p3_20">UK 142:3.20</a>. </li>
</ol>
</div>
