<!--
title: Skaičių knyga - Skyrius 9
description: 
published: true
date: 2023-11-8T21:52:7Z
tags: bible, bible—numbers
editor: ckeditor
dateCreated: 2022-9-10T13:44:15Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/lt/Bible/Numbers/8">
          <span class="mdi mdi-arrow-left-drop-circle"></span><span class="pl-2">Skaičių knyga - Skyrius 8</span>
        </a>
        </td>
        <td>
        <a href="/lt/Bible/Numbers/Index">
          <span class="mdi mdi-book-open-variant"></span><span class="pl-2">Indeksas</span>
        </a>
        </td>
        <td>
        <a href="/lt/Bible/Numbers/10">
          <span class="pr-2">Skaičių knyga - Skyrius 10</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Izraelitams išėjus iš Egipto, antraisiais metais, pirmą mėnesį Viešpats kalbėjo Mozei Sinajaus dykumoje: </p>
<p id="v2"><sup><small>2</small></sup>  “Tegul izraelitai švenčia Paschą jai skirtu metu, </p>
<p id="v3"><sup><small>3</small></sup>  šio mėnesio keturioliktos dienos vakare, laikydamiesi visų apeigų ir nurodymų”. </p>
<p id="v4"><sup><small>4</small></sup>  Mozė pasakė izraelitams, kad jie turi švęsti Paschą. </p>
<p id="v5"><sup><small>5</small></sup>  Jie ją šventė pirmo mėnesio keturioliktos dienos vakare prie Sinajaus kalno. Izraelitai darė visa, kaip Viešpats buvo įsakęs Mozei. </p>
<p id="v6"><sup><small>6</small></sup>  Kai kurie buvo susitepę žmogaus lavonu ir tą dieną negalėjo švęsti Paschos. Jie atėjo pas Mozę bei Aaroną ir jiems tarė: </p>
<p id="v7"><sup><small>7</small></sup>  “Mes susitepę mirusiu. Ar dėl to mes neturime teisės aukoti Viešpačiui kartu su visais izraelitais?” </p>
<p id="v8"><sup><small>8</small></sup>  Mozė jiems atsakė: “Palaukite, aš paklausiu, ką Viešpats pasakys šiuo reikalu”. </p>
<p id="v9"><sup><small>9</small></sup>  Ir Viešpats kalbėjo Mozei: </p>
<p id="v10"><sup><small>10</small></sup>  “Jei kas iš izraelitų susiteptų mirusiu ar būtų kelionėje, tešvenčia Paschą </p>
<p id="v11"><sup><small>11</small></sup>  antro mėnesio keturioliktos dienos vakare, valgydamas neraugintą duoną su karčiomis žolėmis; </p>
<p id="v12"><sup><small>12</small></sup>  nieko nepaliks ligi ryto ir nė vieno avinėlio kaulo nesulaužys; laikysis visų Paschos nuostatų. </p>
<p id="v13"><sup><small>13</small></sup>  O jei kas nesuteptas ir nekeliaudamas nešvęstų Paschos, tas bus išnaikintas iš savo tautos, nes neaukojo Viešpačiui skirtu laiku; jis atsakys už savo nuodėmę. </p>
<p id="v14"><sup><small>14</small></sup>  Jei tarp jūsų būtų svetimšalis ar ateivis, kuris norėtų švęsti Paschą, tešvenčia ją Viešpačiui, laikydamasis tų pačių apeigų ir nurodymų. Jums ir ateiviui yra tas pats įstatymas”. </p>
<p id="v15"><sup><small>15</small></sup>  Tą dieną, kai buvo pastatyta Liudijimo palapinė, ją apdengė debesis, o naktį virš palapinės buvo tarsi ugnies liepsna. <sup id="cite1"><a href="#fn1">[1]</a></sup></p>
<p id="v16"><sup><small>16</small></sup>  Taip buvo visą laiką: dieną ją dengė debesis, o naktį­tarsi liepsna. </p>
<p id="v17"><sup><small>17</small></sup>  Kai palapinę dengiąs debesis pakildavo, izraelitai iškeliaudavo; toje vietoje, kur debesis nusileisdavo, izraelitai statydavo stovyklą. </p>
<p id="v18"><sup><small>18</small></sup>  Pagal Viešpaties įsakymą jie keliaudavo ir Jam įsakius ištiesdavo palapines. Kol debesis dengė palapinę, jie pasilikdavo toje pačioje vietoje. </p>
<p id="v19"><sup><small>19</small></sup>  Jei debesis virš palapinės pasilikdavo ilgą laiką, izraelitai nekeliaudavo. </p>
<p id="v20"><sup><small>20</small></sup>  Kartais debesis virš palapinės likdavo tik kelias dienas. Pagal Viešpaties įsakymą jie ištiesdavo palapines ir pagal Jo įsakymą iškeliaudavo. </p>
<p id="v21"><sup><small>21</small></sup>  Jei debesis stovėdavo virš palapinės tik vieną naktį ir, dienai brėkštant, pakildavo, jie keliaudavo toliau; jei debesis pakildavo, jie iškeliaudavo ar dieną, ar naktį. </p>
<p id="v22"><sup><small>22</small></sup>  O jei dvi dienas ar visą mėnesį, ar metus debesis pasilikdavo ant palapinės, izraelitai pasilikdavo toje pačioje vietoje; kai tik debesis pakildavo, jie keldavosi iš stovyklos. </p>
<p id="v23"><sup><small>23</small></sup>  Pagal Viešpaties įsakymą jie ištiesdavo palapines ir pagal Jo įsakymą iškeliaudavo. Jie laikėsi Viešpaties per Mozę duoto įsakymo. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/lt/Bible/Numbers/8">
          <span class="mdi mdi-arrow-left-drop-circle"></span><span class="pl-2">Skaičių knyga - Skyrius 8</span>
        </a>
        </td>
        <td>
        <a href="/lt/Bible/Numbers/Index">
          <span class="mdi mdi-book-open-variant"></span><span class="pl-2">Indeksas</span>
        </a>
        </td>
        <td>
        <a href="/lt/Bible/Numbers/10">
          <span class="pr-2">Skaičių knyga - Skyrius 10</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 9:15-16 <i>Ugnies angelai</i>: <a href="/lt/The_Urantia_Book/85#p4_2">UK 85:4.2</a>. </li>
</ol>
</div>
