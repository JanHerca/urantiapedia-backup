<!--
title: Skaičių knyga - Skyrius 31
description: 
published: true
date: 2022-10-7T19:22:47Z
tags: bible, bible—numbers
editor: ckeditor
dateCreated: 2022-9-10T13:44:15Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Numbers/30">Skaičių knyga - Skyrius 30</a></td>
        <td><a href="/lt/Bible/Numbers/Index">Indeksas</a></td>
        <td><a href="/lt/Bible/Numbers/32">Skaičių knyga - Skyrius 32</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Viešpats tarė Mozei: <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  “Atkeršyk midjaniečiams už izraelitams padarytas skriaudas ir tada susijungsi su savo tauta”. </p>
<p id="v3"><sup><small>3</small></sup>  Mozė įsakė apginkluoti vyrus, kurie vykdys Viešpaties kerštą midjaniečiams, <sup id="cite2"><a href="#fn2">[2]</a></sup></p>
<p id="v4"><sup><small>4</small></sup>  ir pasiųsti po tūkstantį vyrų iš kiekvienos giminės. </p>
<p id="v5"><sup><small>5</small></sup>  Buvo atskirta po tūkstantį vyrų iš kiekvienos giminės, iš viso dvylika tūkstančių, pasirengusių kovai. </p>
<p id="v6"><sup><small>6</small></sup>  Mozė juos išsiuntė su kunigo Eleazaro sūnumi Finehasu, kuriam pavedė šventus daiktus ir trimitus. </p>
<p id="v7"><sup><small>7</small></sup>  Jie nugalėjo midjaniečius ir išžudė visus jų vyrus, kaip Viešpats buvo įsakęs Mozei, <sup id="cite3"><a href="#fn3">[3]</a></sup></p>
<p id="v8"><sup><small>8</small></sup>  taip pat ir jų karalius: Evį, Rekemą, Cūrą, Hūrą ir Rebą. Užmušė kardu ir Beoro sūnų Balaamą. </p>
<p id="v9"><sup><small>9</small></sup>  Jie paėmė į nelaisvę jų moteris, vaikus, visus galvijus ir visą midjaniečių lobį, <sup id="cite4"><a href="#fn4">[4]</a></sup></p>
<p id="v10"><sup><small>10</small></sup>  sudegino jų miestus ir stovyklas. </p>
<p id="v11"><sup><small>11</small></sup>  Belaisvius, gyvulius ir visą karo grobį </p>
<p id="v12"><sup><small>12</small></sup>  izraelitai atgabeno pas Mozę ir kunigą Eleazarą į izraelitų stovyklą Moabo lygumose prie Jordano, ties Jerichu. <sup id="cite5"><a href="#fn5">[5]</a></sup></p>
<p id="v13"><sup><small>13</small></sup>  Mozė, kunigas Eleazaras ir visi izraelitų kunigaikščiai išėjo jų pasitikti už stovyklos. </p>
<p id="v14"><sup><small>14</small></sup>  Užsirūstinęs ant kariuomenės vadų, tūkstantininkų ir šimtininkų, kurie grįžo iš kovos lauko, </p>
<p id="v15"><sup><small>15</small></sup>  Mozė tarė: “Kodėl palikote gyvas moteris? </p>
<p id="v16"><sup><small>16</small></sup>  Argi ne jos suvedžiojo izraelitus, patariant Balaamui, nusikalsti Viešpačiui Baal Peore, dėl ko tauta buvo nubausta maru. </p>
<p id="v17"><sup><small>17</small></sup>  Nužudykite visus berniukus bei moteris, kurios gyveno su vyrais! </p>
<p id="v18"><sup><small>18</small></sup>  Mergaites, kurios nėra pažinusios vyro, pasilaikykite sau. </p>
<p id="v19"><sup><small>19</small></sup>  Pasilikite už stovyklos septynias dienas. Kas užmušė žmogų ar užmuštąjį palietė, apsivalykite patys ir jūsų belaisviai trečią ir septintą dieną. </p>
<p id="v20"><sup><small>20</small></sup>  Reikia apvalyti ir visą grobį: ar tai būtų drabužiai, ar indai, ar bet koks daiktas, padarytas iš odos, ožkų vilnų ar iš medžio”. </p>
<p id="v21"><sup><small>21</small></sup>  Kunigas Eleazaras kalbėjo kovoje dalyvavusiems kariams: “Štai Viešpaties nurodymas: </p>
<p id="v22"><sup><small>22</small></sup>  auksą, sidabrą, varį, geležį, šviną, ciną </p>
<p id="v23"><sup><small>23</small></sup>  ir visa, kas nedega liepsnoje, apvalykite ugnimi ir apvalomuoju vandeniu, kas dega ugnyje, apvalykite vandeniu. </p>
<p id="v24"><sup><small>24</small></sup>  Septintą dieną išplaukite savo drabužius ir, taip apsivalę, įeikite į stovyklą”. </p>
<p id="v25"><sup><small>25</small></sup>  Viešpats kalbėjo Mozei: </p>
<p id="v26"><sup><small>26</small></sup>  “Tu, kunigas Eleazaras ir tautos vyresnieji suskaičiuokite visą grobį­ žmones ir galvijus. </p>
<p id="v27"><sup><small>27</small></sup>  Padalykite grobį į dvi lygias dalis kovojusiems ir kitiems izraelitams. </p>
<p id="v28"><sup><small>28</small></sup>  Iš tų, kurie kovojo kare ir gavo karo grobio, atskirk Viešpaties daliai po vieną iš penkių šimtų žmonių, taip pat iš galvijų, asilų ir avių; </p>
<p id="v29"><sup><small>29</small></sup>  viską atiduok kunigui Eleazarui, nes tai yra auka Viešpačiui. </p>
<p id="v30"><sup><small>30</small></sup>  O iš nekariavusių izraelitų grobio imk kiekvieną penkiasdešimtą žmogų, taip pat galviją, asilą, avį ir kitų gyvulių ir atiduok levitams, kurie tarnauja Viešpačiui”. </p>
<p id="v31"><sup><small>31</small></sup>  Mozė ir Eleazaras padarė, kaip Viešpats įsakė. </p>
<p id="v32"><sup><small>32</small></sup>  Karo grobis buvo: šeši šimtai septyniasdešimt penki tūkstančiai avių, </p>
<p id="v33"><sup><small>33</small></sup>  septyniasdešimt du tūkstančiai galvijų, </p>
<p id="v34"><sup><small>34</small></sup>  šešiasdešimt vienas tūkstantis asilų, </p>
<p id="v35"><sup><small>35</small></sup>  trisdešimt du tūkstančiai nekaltų mergaičių. </p>
<p id="v36"><sup><small>36</small></sup>  Pusė buvo atiduota kare dalyvavusiems: trys šimtai trisdešimt septyni tūkstančiai penki šimtai avių; </p>
<p id="v37"><sup><small>37</small></sup>  iš jų Viešpačiui atskirta šeši šimtai septyniasdešimt penkios avys. </p>
<p id="v38"><sup><small>38</small></sup>  Trisdešimt šeši tūkstančiai galvijų; iš jų Viešpačiui atskirta septyniasdešimt du; </p>
<p id="v39"><sup><small>39</small></sup>  trisdešimt tūkstančių penki šimtai asilų, iš kurių atskirta Viešpačiui šešiasdešimt vienas asilas. </p>
<p id="v40"><sup><small>40</small></sup>  Šešiolika tūkstančių žmonių, iš kurių Viešpačiui teko trisdešimt du. </p>
<p id="v41"><sup><small>41</small></sup>  Mozė atidavė, kaip buvo liepta, Viešpaties aukos dalį Eleazarui. </p>
<p id="v42"><sup><small>42</small></sup>  Izraelitams, nedalyvavusiems kare, buvo duota: </p>
<p id="v43"><sup><small>43</small></sup>  trys šimtai trisdešimt septyni tūkstančiai penki šimtai avių, </p>
<p id="v44"><sup><small>44</small></sup>  trisdešimt šeši tūkstančiai galvijų, </p>
<p id="v45"><sup><small>45</small></sup>  trisdešimt tūkstančių penki šimtai asilų, </p>
<p id="v46"><sup><small>46</small></sup>  šešiolika tūkstančių belaisvių. </p>
<p id="v47"><sup><small>47</small></sup>  Mozė ėmė kas penkiasdešimtą gyvulį ir belaisvį ir atidavė levitams, tarnaujantiems prie Viešpaties palapinės, kaip Viešpats buvo įsakęs. </p>
<p id="v48"><sup><small>48</small></sup>  Kariuomenės vadai, tūkstantininkai ir šimtininkai, priėję prie Mozės, kalbėjo: </p>
<p id="v49"><sup><small>49</small></sup>  “Mes, tavo tarnai, suskaičiavome kareivius, kuriuos turime savo žinioje, ir nė vieno nepasigedome. </p>
<p id="v50"><sup><small>50</small></sup>  Todėl kiekvienas atnešame kaip dovaną Viešpačiui visus auksinius papuošalus, kuriuos paėmėme karo grobiu: grandinėles, apyrankes, žiedus, auskarus ir kaklo papuošalus, kad sutaikintum mus su Viešpačiu”. </p>
<p id="v51"><sup><small>51</small></sup>  Mozė ir kunigas Eleazaras priėmė auką Viešpačiui iš tūkstantininkų ir šimtininkų, visus atneštus auksinius papuošalus, </p>
<p id="v52"><sup><small>52</small></sup>  kurie svėrė šešiolika tūkstančių septynis šimtus penkiasdešimt šekelių. </p>
<p id="v53"><sup><small>53</small></sup>  Eiliniai kareiviai grobį pasilaikė sau. </p>
<p id="v54"><sup><small>54</small></sup>  Paimtą auksą iš tūkstantininkų ir šimtininkų Mozė ir kunigas Eleazaras įnešė į Susitikimo palapinę, kad Viešpats atmintų izraelitus. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Numbers/30">Skaičių knyga - Skyrius 30</a></td>
        <td><a href="/lt/Bible/Numbers/Index">Indeksas</a></td>
        <td><a href="/lt/Bible/Numbers/32">Skaičių knyga - Skyrius 32</a></td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 31:1-2 <i>Viešpaties Izraelio Dievo vardu</i>: <a href="/lt/The_Urantia_Book/70#p1_15">UK 70:1.15</a>. </li>
  <li id="fn2"><a href="#cite2">↑</a> 31:3-31 <i>Barbarų antskrydžiai</i>: <a href="/lt/The_Urantia_Book/70#p1_15">UK 70:1.15</a>. </li>
  <li id="fn3"><a href="#cite3">↑</a> 31:7 <i>Sunaikink visus patinus</i>: <a href="/lt/The_Urantia_Book/69#p8_3">UK 69:8.3</a>. </li>
  <li id="fn4"><a href="#cite4">↑</a> 31:9,15-18 <i>Sugauti pateles</i>: <a href="/lt/The_Urantia_Book/69#p8_4">UK 69:8.4</a>. </li>
  <li id="fn5"><a href="#cite5">↑</a> 31:12-24 <i>Išvalykite karo metu paimtą grobį</i>: <a href="/lt/The_Urantia_Book/90#p5_3">UK 90:5.3</a>. </li>
</ol>
</div>
