<!--
title: Skaičių knyga - Skyrius 16
description: 
published: true
date: 2022-10-7T19:22:47Z
tags: bible, bible—numbers
editor: ckeditor
dateCreated: 2022-9-10T13:44:15Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Numbers/15">Skaičių knyga - Skyrius 15</a></td>
        <td><a href="/lt/Bible/Numbers/Index">Indeksas</a></td>
        <td><a href="/lt/Bible/Numbers/17">Skaičių knyga - Skyrius 17</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Korachas, Levio sūnaus Kehato sūnaus Iccharo sūnus, ir iš Rubeno sūnų Eliabo sūnūs Datanas ir Abiramas bei Peleto sūnus Onas </p>
<p id="v2"><sup><small>2</small></sup>  sukilo prieš Mozę. Prie jų prisidėjo du šimtai penkiasdešimt izraelitų, tautos kunigaikščių, žinomų bendruomenėje ir gerbiamų vyrų. </p>
<p id="v3"><sup><small>3</small></sup>  Jie susirinkę kalbėjo prieš Mozę ir Aaroną: “Gana judviem; visi izraelitai yra šventi ir Viešpats yra tarp jų. Kodėl judu keliatės aukščiau Viešpaties tautos?” </p>
<p id="v4"><sup><small>4</small></sup>  Tai išgirdęs, Mozė puolė ant žemės </p>
<p id="v5"><sup><small>5</small></sup>  ir kalbėjo Korachui ir su juo esantiems: “Rytoj Viešpats parodys, kas yra šventas ir kas yra Jo. Tiems, kuriuos Jis išsirinko, Jis leis prisiartinti prie Jo. </p>
<p id="v6"><sup><small>6</small></sup>  Kiekvienas imkite savo smilkytuvą: tu, Korachai, ir visas tavo būrys, </p>
<p id="v7"><sup><small>7</small></sup>  pasiėmę ugnies, užberkite ant jos smilkalų Viešpaties akivaizdoje. Kurį Jis išsirinks, tas bus šventas. Jūs, Levio sūnūs, keliatės per aukštai!” </p>
<p id="v8"><sup><small>8</small></sup>  Mozė sakė Korachui: “Klausykite, Levio sūnūs! </p>
<p id="v9"><sup><small>9</small></sup>  Argi jums dar maža, kad Izraelio Dievas jus išsirinko iš visos tautos ir pašaukė eiti tarnystę Viešpaties palapinėje ir tarnauti tautai? </p>
<p id="v10"><sup><small>10</small></sup>  Jis pašaukė savo tarnystei tave ir tavo brolius levitus, tai kodėl dar reikalaujate kunigystės? </p>
<p id="v11"><sup><small>11</small></sup>  Kodėl sukilote tu ir tavo pasekėjai prieš Viešpatį? Kas gi yra Aaronas, kad prieš jį murmate?” </p>
<p id="v12"><sup><small>12</small></sup>  Mozė pasiuntė pašaukti abu Eliabo sūnus Dataną ir Abiramą. Juodu atsakė: “Mudu neisime. </p>
<p id="v13"><sup><small>13</small></sup>  Ar tau dar maža, kad mus išvedei iš žemės, plūstančios pienu ir medum, kad nužudytum dykumoje? Ar dar nori viešpatauti mums? </p>
<p id="v14"><sup><small>14</small></sup>  Ar nuvedei mus į žemę, kurioje teka pienas ir medus, ir ar davei mums paveldėti laukus ir vynuogynus? Ar ir akis nori šiems žmonėms išlupti? Mudu neateisime!” </p>
<p id="v15"><sup><small>15</small></sup>  Mozė, labai įpykęs, meldė Viešpatį: “Nežiūrėk į jų aukas; aš neėmiau iš jų nė asilaičio ir nė vieno nenuskriaudžiau”. </p>
<p id="v16"><sup><small>16</small></sup>  Mozė sakė Korachui: “Rytoj tu ir visas tavo būrys stokite Viešpaties akivaizdoje: tu, jie ir Aaronas. </p>
<p id="v17"><sup><small>17</small></sup>  Imkite kiekvienas savo smilkytuvą, įdėkite į juos smilkalų ir atneškite smilkytuvus Viešpaties akivaizdon­du šimtus penkiasdešimt smilkytuvų; taip pat tu ir Aaronas atneškite savo smilkytuvus”. </p>
<p id="v18"><sup><small>18</small></sup>  Visi įsidėjo ugnies į smilkytuvus ir užbėrę ant jos smilkalų atsistojo prie Susitikimo palapinės įėjimo, kartu su Moze su Aaronu. </p>
<p id="v19"><sup><small>19</small></sup>  Korachas sušaukė visus izraelitus prie Susitikimo palapinės, ir visiems matant pasirodė Viešpaties šlovė. </p>
<p id="v20"><sup><small>20</small></sup>  Viešpats tarė Mozei ir Aaronui: </p>
<p id="v21"><sup><small>21</small></sup>  “Pasitraukite iš šio susirinkimo, Aš juos bematant sunaikinsiu”. </p>
<p id="v22"><sup><small>22</small></sup>  Juodu puolė ant žemės, prašydami: “Dieve, Tu kiekvieno kūno dvasios Dievas. Argi vienam nusidėjus Tavo rūstybė sunaikins visus?” <sup id="cite1"><a href="#fn1">[1]</a></sup></p>
<p id="v23"><sup><small>23</small></sup>  Viešpats atsakė Mozei: </p>
<p id="v24"><sup><small>24</small></sup>  “Įsakyk visiems pasitraukti nuo Koracho, Datano ir Abiramo palapinių”. </p>
<p id="v25"><sup><small>25</small></sup>  Mozė ėjo prie Datano ir Abiramo, jį sekė Izraelio vyresnieji. </p>
<p id="v26"><sup><small>26</small></sup>  Jis tarė tautai: “Pasitraukite nuo šių piktadarių palapinių ir nelieskite nieko, kas jiems priklauso, kad ir jūs nežūtumėte dėl jų nuodėmių”. </p>
<p id="v27"><sup><small>27</small></sup>  Visiems pasitraukus nuo Koracho, Datano ir Abiramo palapinių, Datanas ir Abiramas išėję stovėjo savo palapinių angose kartu su žmonomis ir vaikais. </p>
<p id="v28"><sup><small>28</small></sup>  Mozė tarė: “Dabar matysite, kad Viešpats siuntė mane visa tai daryti ir kad aš nieko nedariau savo valia. </p>
<p id="v29"><sup><small>29</small></sup>  Jei jie mirs paprasta mirtimi, kaip miršta visi žmonės, tai Viešpats manęs nesiuntė; </p>
<p id="v30"><sup><small>30</small></sup>  bet jei Viešpats padarys naują dalyką, kad žemė atsivers ir prarys juos ir visa, kas jiems priklauso, ir jie gyvi pateks į mirusiųjų buveinę, žinokite, kad jie piktžodžiavo Viešpačiui”. </p>
<p id="v31"><sup><small>31</small></sup>  Kai tik jis baigė kalbėti, žemė prasiskyrė po jų kojomis </p>
<p id="v32"><sup><small>32</small></sup>  ir atsivėrusi prarijo juos su jų palapinėmis, žmonėmis ir visu lobiu. </p>
<p id="v33"><sup><small>33</small></sup>  Jie gyvi nugrimzdo į mirusiųjų buveinę, ir žemė apdengė juos, ir jie buvo išnaikinti iš susirinkusiųjų. </p>
<p id="v34"><sup><small>34</small></sup>  O visi izraelitai, kurie stovėjo aplinkui, žūstantiems šaukiant, pradėjo bėgti, nes jie sakė: “Kad tik ir mūsų žemė neprarytų”. </p>
<p id="v35"><sup><small>35</small></sup>  Viešpaties siųsta ugnis sunaikino tuos du šimtus penkiasdešimt vyrų, kurie aukojo smilkalus. </p>
<p id="v36"><sup><small>36</small></sup>  Po to Viešpats kalbėjo Mozei: </p>
<p id="v37"><sup><small>37</small></sup>  “Įsakyk Aarono sūnui kunigui Eleazarui surinkti smilkytuvus iš degėsių, ir išsklaidyti ugnį, nes jie pašventinti. </p>
<p id="v38"><sup><small>38</small></sup>  Smilkytuvus tų, kurie nusidėjo prieš savo sielas, tegul perkala į skardas ir jomis apdengia aukurą, nes jie buvo aukojami prieš Viešpatį ir tapo pašventinti. Tai bus izraelitams atsiminimo ženklas”. </p>
<p id="v39"><sup><small>39</small></sup>  Kunigas Eleazaras surinko varinius smilkytuvus, kuriuose aukojo gaisre žuvę, perkalė į skardas ir apdengė jomis aukurą, </p>
<p id="v40"><sup><small>40</small></sup>  kaip atminimą Izraelio vaikams, kaip Viešpats jam sakė per Mozę, kad svetimasis, kuris nėra Aarono palikuonis, nesiartintų aukoti smilkalų Viešpačiui ir nežūtų kaip Korachas ir visas jo būrys. </p>
<p id="v41"><sup><small>41</small></sup>  Kitą dieną visi izraelitai murmėjo prieš Mozę ir Aaroną: “Judu nužudėte Viešpaties žmones”. </p>
<p id="v42"><sup><small>42</small></sup>  Žmonėms susirinkus prieš Mozę ir Aaroną, jie atsigręžė į Susitikimo palapinę, ir štai ją apdengė debesis ir pasirodė Viešpaties šlovė. </p>
<p id="v43"><sup><small>43</small></sup>  Mozė ir Aaronas nuėjo prie Susitikimo palapinės. </p>
<p id="v44"><sup><small>44</small></sup>  Viešpats tarė Mozei: </p>
<p id="v45"><sup><small>45</small></sup>  “Pasitraukite nuo šių žmonių. Aš juos tuojau sunaikinsiu”. Juodu puolė ant žemės. </p>
<p id="v46"><sup><small>46</small></sup>  Mozė sakė Aaronui: “Imk smilkytuvą, pasisemk žarijų nuo aukuro, užberk ant jų smilkalų ir skubiai eik prie žmonių, kad juos sutaikintum, nes jau pasireiškė Viešpaties rūstybė ir prasidėjo maras”. </p>
<p id="v47"><sup><small>47</small></sup>  Ir Aaronas padarė, kaip Mozė įsakė, ir nubėgo į žmonių vidurį, tarp kurių jau buvo prasidėjęs maras. Jis užbėrė smilkalų ir sutaikino tautą. </p>
<p id="v48"><sup><small>48</small></sup>  Jis stovėjo tarp mirusiųjų ir gyvųjų. Maras liovėsi. </p>
<p id="v49"><sup><small>49</small></sup>  Mirė keturiolika tūkstančių septyni šimtai, neskaitant žuvusiųjų Koracho maište. </p>
<p id="v50"><sup><small>50</small></sup>  Kai maras liovėsi, Aaronas sugrįžo pas Mozę prie Susitikimo palapinės. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Numbers/15">Skaičių knyga - Skyrius 15</a></td>
        <td><a href="/lt/Bible/Numbers/Index">Indeksas</a></td>
        <td><a href="/lt/Bible/Numbers/17">Skaičių knyga - Skyrius 17</a></td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 16:22 <i>Visų kūno dvasių Dievas</i>: <a href="/lt/The_Urantia_Book/96#p4_6">UK 96:4.6</a>. </li>
</ol>
</div>
