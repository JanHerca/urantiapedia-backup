<!--
title: Skaičių knyga - Skyrius 36
description: 
published: true
date: 2022-9-13T21:36:43Z
tags: 
editor: ckeditor
dateCreated: 2022-9-10T13:44:15Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Numbers/35">Skaičių knyga - Skyrius 35</a></td>
        <td><a href="/lt/Bible/Numbers/Index">Indeksas</a></td>
        <td> </td>
      </tr>
    </tbody>
  </table>
</figure>
<p id="v1"><sup><small>1</small></sup>  Manaso sūnaus Machyro sūnaus Gileado šeimų vadai iš Juozapo giminės atėjo ir kalbėjo Mozei, Izraelio vadams girdint: </p>
<p id="v2"><sup><small>2</small></sup>  “Tau, mūsų valdove, Viešpats įsakė, kad burtų keliu padalytum žemę tarp izraelitų ir kad mūsų brolio Celofhado dalį duotum jo dukterims. </p>
<p id="v3"><sup><small>3</small></sup>  Jei jas ves kitos giminės vyrai, jų dalis pereis kitai giminei ir bus atimta iš mums kritusios paveldėjimo dalies. </p>
<p id="v4"><sup><small>4</small></sup>  Atėjus jubiliejaus metams, jų dalis prisidės prie tos giminės žemių, į kurią jos išėjo; taip jų dalis bus atplėšta nuo mūsų giminei tekusios dalies”. </p>
<p id="v5"><sup><small>5</small></sup>  Mozė atsakė izraelitams pagal Viešpaties žodį: “Juozapo sūnų giminė kalba teisingai. </p>
<p id="v6"><sup><small>6</small></sup>  Štai ką sako Viešpats apie Celofhado dukteris: ‘Tegul jos teka už ko nori, bet tik už savo giminės vyrų, </p>
<p id="v7"><sup><small>7</small></sup>  kad izraelitų nuosavybė nepereitų iš vienos giminės kitai giminei. </p>
<p id="v8"><sup><small>8</small></sup>  Visos mergaitės, turinčios paveldėjimo teisę, privalo tekėti už tos pačios giminės vyrų, kad Izraelio vaikai paveldėtų kiekvienas savo tėvų dalį. </p>
<p id="v9"><sup><small>9</small></sup>  Nuosavybė iš vienos giminės nepereis kitai; visos izraelitų giminės išlaikys savo paveldo dalį’ ”. </p>
<p id="v10"><sup><small>10</small></sup>  Kaip Viešpats įsakė Mozei, taip padarė Celofhado dukterys: </p>
<p id="v11"><sup><small>11</small></sup>  Machla, Tirca, Hogla, Milka ir Noja ištekėjo už savo pusbrolių </p>
<p id="v12"><sup><small>12</small></sup>  iš giminės Manaso, kuris buvo Juozapo sūnus. Joms paskirtoji dalis pasiliko jų giminėje ir šeimoje. </p>
<p id="v13"><sup><small>13</small></sup>  Šituos nuostatus ir įsakymus Viešpats davė izraelitams per Mozę Moabo lygumose prie Jordano ties Jerichu. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Numbers/35">Skaičių knyga - Skyrius 35</a></td>
        <td><a href="/lt/Bible/Numbers/Index">Indeksas</a></td>
        <td> </td>
      </tr>
    </tbody>
  </table>
</figure>
