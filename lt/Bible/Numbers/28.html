<!--
title: Skaičių knyga - Skyrius 28
description: 
published: true
date: 2023-11-8T21:52:7Z
tags: bible, bible—numbers
editor: ckeditor
dateCreated: 2022-9-10T13:44:15Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/lt/Bible/Numbers/27">
          <span class="mdi mdi-arrow-left-drop-circle"></span><span class="pl-2">Skaičių knyga - Skyrius 27</span>
        </a>
        </td>
        <td>
        <a href="/lt/Bible/Numbers/Index">
          <span class="mdi mdi-book-open-variant"></span><span class="pl-2">Indeksas</span>
        </a>
        </td>
        <td>
        <a href="/lt/Bible/Numbers/29">
          <span class="pr-2">Skaičių knyga - Skyrius 29</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Viešpats kalbėjo Mozei: </p>
<p id="v2"><sup><small>2</small></sup>  “Įsakyk izraelitams skirtu laiku aukoti duonos ir deginamąsias aukas kaip malonų kvapą. </p>
<p id="v3"><sup><small>3</small></sup>  Šitos aukos bus: kasdien du sveiki metiniai avinėliai nuolatinei deginamajai aukai; </p>
<p id="v4"><sup><small>4</small></sup>  vieną aukosite rytą, o antrą­vakare; </p>
<p id="v5"><sup><small>5</small></sup>  ir duonos aukai dešimtą efos dalį smulkių miltų, sumaišytų su ketvirtadaliu hino tyriausio aliejaus. </p>
<p id="v6"><sup><small>6</small></sup>  Tai bus nuolatinė deginamoji auka, kaip buvo įsakyta Sinajaus kalne, malonus kvapas Viešpačiui. </p>
<p id="v7"><sup><small>7</small></sup>  Ir geriamoji auka bus ketvirtadalis hino vyno; šventykloje išliesite Viešpačiui vyną kaip geriamąją auką. </p>
<p id="v8"><sup><small>8</small></sup>  Antrąjį avinėlį aukosite vakare, kaip ir rytmetinę auką, su duonos ir geriamąja auka, kad būtų malonus kvapas. </p>
<p id="v9"><sup><small>9</small></sup>  Sabato dieną aukosite du sveikus metinius avinėlius, o duonos aukai­ dvi dešimtąsias efos smulkių miltų, sumaišytų su aliejumi, taip pat ir geriamąją auką. </p>
<p id="v10"><sup><small>10</small></sup>  Tai bus nuolatinė sabato deginamoji auka, priedas prie kasdieninių deginamųjų ir geriamųjų aukų. </p>
<p id="v11"><sup><small>11</small></sup>  Kiekvieno mėnesio pradžioje privalote aukoti deginamąją auką Viešpačiui: du sveikus veršius, vieną aviną ir septynis metinius avinėlius. </p>
<p id="v12"><sup><small>12</small></sup>  Duonos aukai: prie kiekvieno veršio tris dešimtąsias efos smulkių miltų, sumaišytų su aliejumi; prie kiekvieno avino dvi dešimtąsias efos smulkių miltų, sumaišytų su aliejumi, </p>
<p id="v13"><sup><small>13</small></sup>  ir dešimtą dalį smulkių miltų, sumaišytų su aliejumi, duonos aukai prie kiekvieno avinėlio. Tai bus malonaus kvapo deginamoji auka Viešpačiui. </p>
<p id="v14"><sup><small>14</small></sup>  Geriamosios vyno aukos prie kiekvienos deginamosios aukos bus: pusė hino prie kiekvieno veršio, trečdalis­ prie avino, ketvirtadalis­prie kiekvieno avinėlio. Tai kiekvieno mėnesio geriamoji auka. </p>
<p id="v15"><sup><small>15</small></sup>  Taip pat aukosite Viešpačiui ožį aukai už nuodėmę, neskaičiuojant nuolatinių deginamųjų ir geriamųjų aukų. </p>
<p id="v16"><sup><small>16</small></sup>  Pirmo mėnesio keturioliktą dieną yra Viešpaties Pascha, </p>
<p id="v17"><sup><small>17</small></sup>  o penkioliktą dieną­iškilmės. Neraugintą duoną valgysite septynias dienas. </p>
<p id="v18"><sup><small>18</small></sup>  Pirmoji diena yra izraelitams šventa diena­tą dieną nedirbsite jokio darbo, <sup id="cite1"><a href="#fn1">[1]</a></sup></p>
<p id="v19"><sup><small>19</small></sup>  aukosite deginamajai aukai du sveikus veršius, vieną aviną, septynis metinius avinėlius </p>
<p id="v20"><sup><small>20</small></sup>  ir duonos aukai smulkių miltų, sumaišytų su aliejumi, tris dešimtąsias efos prie veršio, dvi dešimtąsias efos prie avino </p>
<p id="v21"><sup><small>21</small></sup>  ir vieną dešimtąją efos prie kiekvieno avinėlio, </p>
<p id="v22"><sup><small>22</small></sup>  taip pat vieną ožį aukai už nuodėmę, kad būtumėte sutaikinti, </p>
<p id="v23"><sup><small>23</small></sup>  neskaičiuojant rytmetinės deginamosios aukos, kuri nuolat aukojama. </p>
<p id="v24"><sup><small>24</small></sup>  Taip darykite septynias dienas, kad būtų malonus kvapas Viešpačiui. </p>
<p id="v25"><sup><small>25</small></sup>  Septintoji diena bus jums šventa: tą dieną nedirbkite jokio darbo. </p>
<p id="v26"><sup><small>26</small></sup>  Pirmųjų vaisių šventės dieną aukosite Viešpačiui naujo derliaus aukas. Ta diena bus šventa ir iškilminga, tada nedirbsite jokio darbo. </p>
<p id="v27"><sup><small>27</small></sup>  Deginamajai aukai aukosite du veršius, vieną aviną bei septynis metinius avinėlius; </p>
<p id="v28"><sup><small>28</small></sup>  duonos aukai­su aliejumi sumaišytų smulkių miltų tris dešimtąsias efos prie kiekvieno veršio, dvi­prie avino </p>
<p id="v29"><sup><small>29</small></sup>  ir dešimtą dalį­prie kiekvieno avinėlio; </p>
<p id="v30"><sup><small>30</small></sup>  taip pat ožį, kuris aukojamas sutaikinimui. </p>
<p id="v31"><sup><small>31</small></sup>  Šias aukas aukosite neskaitant nuolatinių deginamųjų aukų ir kartu su jomis aukojamų duonos ir geriamųjų aukų”. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/lt/Bible/Numbers/27">
          <span class="mdi mdi-arrow-left-drop-circle"></span><span class="pl-2">Skaičių knyga - Skyrius 27</span>
        </a>
        </td>
        <td>
        <a href="/lt/Bible/Numbers/Index">
          <span class="mdi mdi-book-open-variant"></span><span class="pl-2">Indeksas</span>
        </a>
        </td>
        <td>
        <a href="/lt/Bible/Numbers/29">
          <span class="pr-2">Skaičių knyga - Skyrius 29</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 28:18,25-26 <i>Šventasis sušaukimas</i>: <a href="/lt/The_Urantia_Book/128#p6_6">UK 128:6.6</a>. </li>
</ol>
</div>
