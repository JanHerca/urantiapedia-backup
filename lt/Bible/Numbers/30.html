<!--
title: Skaičių knyga - Skyrius 30
description: 
published: true
date: 2022-9-13T21:36:43Z
tags: 
editor: ckeditor
dateCreated: 2022-9-10T13:44:15Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Numbers/29">Skaičių knyga - Skyrius 29</a></td>
        <td><a href="/lt/Bible/Numbers/Index">Indeksas</a></td>
        <td><a href="/lt/Bible/Numbers/31">Skaičių knyga - Skyrius 31</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Ir Mozė kalbėjo izraelitų giminių vadams: “Štai ką Viešpats įsakė: </p>
<p id="v2"><sup><small>2</small></sup>  ‘Jei kuris vyras duoda Viešpačiui įžadą ar pasižada su priesaika, negalės savo žodžio laužyti, turės įvykdyti, ką pažadėjo. <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  Jei įžadą Viešpačiui duotų ir save priesaika suvaržytų jauna moteris, kuri gyvena savo tėvo namuose, </p>
<p id="v4"><sup><small>4</small></sup>  ir jei tėvas, sužinojęs apie įžadą ir priesaiką, tylėtų, ji turi laikytis įžado ir privalo įvykdyti, ką pažadėjo ir prisiekė. </p>
<p id="v5"><sup><small>5</small></sup>  O jei tėvas išgirdęs uždraustų tą pačią dieną, jos įžadas ir priesaika bus panaikinta, nes tėvas uždraudė, ir Viešpats jai atleis. </p>
<p id="v6"><sup><small>6</small></sup>  Jei ištekėtų, davusi įžadą ar priesaiką, </p>
<p id="v7"><sup><small>7</small></sup>  ir jos vyras sužinojęs neuždraustų jai to daryti tą pačią dieną, ji laikysis įžado ir jį įvykdys. </p>
<p id="v8"><sup><small>8</small></sup>  O jei jis išgirdęs tuojau uždraustų ir tuo būdu panaikintų jos įžadus, Viešpats jai atleis. </p>
<p id="v9"><sup><small>9</small></sup>  Našlė arba išsiskyrusi privalo įvykdyti, ką pažadėjo. </p>
<p id="v10"><sup><small>10</small></sup>  Jei žmona, gyvendama su vyru, padarytų įžadą arba prisiektų </p>
<p id="v11"><sup><small>11</small></sup>  ir jei jos vyras išgirdęs tylėtų ir neprieštarautų, ji vykdys savo įžadą. </p>
<p id="v12"><sup><small>12</small></sup>  O jei išgirdęs tuojau uždraustų, nereikės vykdyti pažado, nes vyras uždraudė, ir Viešpats jai atleis. </p>
<p id="v13"><sup><small>13</small></sup>  Kiekvieną jos įžadą ir kiekvieną priesaiką varginti savo sielą vyras gali patvirtinti arba panaikinti. </p>
<p id="v14"><sup><small>14</small></sup>  O jei vyras išgirdęs tylėtų ir atidėtų sprendimą kitai dienai, ji vykdys, ką pažadėjo, nes jis tylėdamas patvirtino jos įžadus. </p>
<p id="v15"><sup><small>15</small></sup>  Jei žinodamas vėliau prieštarautų, jis bus atsakingas už jos kaltę’ ”. </p>
<p id="v16"><sup><small>16</small></sup>  Tai yra Viešpaties duoti Mozei įsakymai, kurių turi laikytis vyras ir žmona, tėvas ir duktė, kuri yra netekėjusi ir gyvena tėvo namuose. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Numbers/29">Skaičių knyga - Skyrius 29</a></td>
        <td><a href="/lt/Bible/Numbers/Index">Indeksas</a></td>
        <td><a href="/lt/Bible/Numbers/31">Skaičių knyga - Skyrius 31</a></td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 30:2-16 <i>Šventieji įžadai ir priesaikos</i>: <a href="/lt/The_Urantia_Book/87#p6_9">UK 87:6.9</a>. </li>
</ol>
</div>
