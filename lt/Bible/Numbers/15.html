<!--
title: Skaičių knyga - Skyrius 15
description: 
published: true
date: 2023-11-8T21:52:7Z
tags: bible, bible—numbers
editor: ckeditor
dateCreated: 2022-9-10T13:44:15Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/lt/Bible/Numbers/14">
          <span class="mdi mdi-arrow-left-drop-circle"></span><span class="pl-2">Skaičių knyga - Skyrius 14</span>
        </a>
        </td>
        <td>
        <a href="/lt/Bible/Numbers/Index">
          <span class="mdi mdi-book-open-variant"></span><span class="pl-2">Indeksas</span>
        </a>
        </td>
        <td>
        <a href="/lt/Bible/Numbers/16">
          <span class="pr-2">Skaičių knyga - Skyrius 16</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Viešpats kalbėjo Mozei: </p>
<p id="v2"><sup><small>2</small></sup>  “Sakyk izraelitams: ‘Kai būsite įėję ir apsigyvenę pažadėtoje žemėje, kurią jums duosiu, </p>
<p id="v3"><sup><small>3</small></sup>  ir aukosite Viešpačiui auką iš bandos ar kaimenės­deginamąją, vykdydami įžadus, laisva valia aukodami ar savo iškilmėse, kad būtų malonus kvapas Viešpačiui, <sup id="cite1"><a href="#fn1">[1]</a></sup></p>
<p id="v4"><sup><small>4</small></sup>  kiekvienas, kuris aukos, atsineš duonos aukai dešimtą efos dalį smulkių miltų, sumaišytų su vienu ketvirtadaliu hino aliejaus, </p>
<p id="v5"><sup><small>5</small></sup>  ir prie deginamosios ar kitos gyvulinės aukos pridės ketvirtą hino dalį vyno prie kiekvieno avinėlio geriamajai aukai. </p>
<p id="v6"><sup><small>6</small></sup>  Prie kiekvieno avino duonos aukai pridėkite dvi dešimtąsias efos smulkių miltų, sumaišytų su trečdaliu hino aliejaus, </p>
<p id="v7"><sup><small>7</small></sup>  ir geriamajai aukai trečią dalį hino vyno, kad būtų malonus kvapas Viešpačiui. </p>
<p id="v8"><sup><small>8</small></sup>  Kai aukosite jautį deginamajai aukai ar įžadui įvykdyti, ar padėkos aukoms, </p>
<p id="v9"><sup><small>9</small></sup>  duokite prie kiekvieno jaučio tris dešimtąsias efos smulkių miltų, sumaišytų su puse hino aliejaus, </p>
<p id="v10"><sup><small>10</small></sup>  ir pusę hino vyno geriamajai aukai, kad būtų malonus kvapas Viešpačiui. </p>
<p id="v11"><sup><small>11</small></sup>  Taip darykite prie kiekvieno jaučio, avino, avinėlio ar ožio </p>
<p id="v12"><sup><small>12</small></sup>  pagal aukų skaičių, kurias aukosite. </p>
<p id="v13"><sup><small>13</small></sup>  Vietiniai gyventojai taip darys aukodami auką, kad būtų malonus kvapas Viešpačiui; </p>
<p id="v14"><sup><small>14</small></sup>  ir jeigu tarp jūsų esantis ateivis norės aukoti auką, jis darys taip pat, kaip ir jūs. <sup id="cite2"><a href="#fn2">[2]</a></sup></p>
<p id="v15"><sup><small>15</small></sup>  Tas pats nuostatas galioja ir jums, ir ateiviams, gyvenantiems jūsų žemėje, nes kaip jūs, taip ir ateiviai bus prieš Viešpatį. </p>
<p id="v16"><sup><small>16</small></sup>  Toks pat įstatymas bus jums ir ateiviams, gyvenantiems tarp jūsų’ ”. </p>
<p id="v17"><sup><small>17</small></sup>  Viešpats kalbėjo Mozei: </p>
<p id="v18"><sup><small>18</small></sup>  “Sakyk izraelitams: ‘Kai būsite pažadėtoje žemėje, kurią jums duosiu, </p>
<p id="v19"><sup><small>19</small></sup>  ir valgysite to krašto duonos, aukokite Viešpačiui auką. </p>
<p id="v20"><sup><small>20</small></sup>  Aukokite paplotį iš pirmos tešlos, kaip aukojate derliaus pirmienas. </p>
<p id="v21"><sup><small>21</small></sup>  Iš pirmos tešlos aukokite Viešpačiui per visas jūsų kartas. </p>
<p id="v22"><sup><small>22</small></sup>  Jei netyčia ko nors nevykdytumėte iš to, ką Aš įsakiau Mozei </p>
<p id="v23"><sup><small>23</small></sup>  ir per jį paskelbiau, nuo tos dienos, kai daviau savo įsakymus, per visas jūsų kartas, </p>
<p id="v24"><sup><small>24</small></sup>  jei tai padarysite dėl neapsižiūrėjimo, aukokite man veršį deginamajai aukai, kad būtų malonus kvapas, kartu su duonos ir geriamąja auka, pagal visus nuostatus, ir ožį aukai už nuodėmę. </p>
<p id="v25"><sup><small>25</small></sup>  Kunigas sutaikins izraelitus, ir jiems bus atleista, nes jie nusikalto netyčia, tačiau jie aukos deginamąją auką Viešpačiui ir auką už savo nuodėmę. </p>
<p id="v26"><sup><small>26</small></sup>  Bus atleista Izraelio tautai ir tarp jų gyvenantiems ateiviams, nes nusikaltimas įvyko dėl nežinojimo. </p>
<p id="v27"><sup><small>27</small></sup>  Jei vienas žmogus nusikalstų nežinodamas, teaukoja metinę ožką už savo nusikaltimą. </p>
<p id="v28"><sup><small>28</small></sup>  Kunigas sutaikins jį, nes nusikalto Viešpačiui nežinodamas; jis bus sutaikintas, ir kaltė jam bus atleista. </p>
<p id="v29"><sup><small>29</small></sup>  Vietiniams gyventojams ir ateiviams, netyčia nusikaltus, bus taikomas tas pats įstatymas. </p>
<p id="v30"><sup><small>30</small></sup>  Bet jei žmogus nusikalstų sąmoningai ir taip paniekintų Viešpatį, nežiūrint ar jis bus vietinis, ar ateivis, jis bus išnaikintas iš savo tautos, </p>
<p id="v31"><sup><small>31</small></sup>  nes paniekino Viešpaties žodį ir Jo įsakymą. Todėl ta siela bus sunaikinta. Jis atsakys už savo nusikaltimą’ ”. </p>
<p id="v32"><sup><small>32</small></sup>  Izraelitams būnant dykumoje, jie rado žmogų, renkantį malkas sabato dieną. </p>
<p id="v33"><sup><small>33</small></sup>  Jie atvedė jį pas Mozę ir Aaroną, </p>
<p id="v34"><sup><small>34</small></sup>  ir uždarė jį, nes nežinojo, ką su juo daryti. </p>
<p id="v35"><sup><small>35</small></sup>  Viešpats tarė Mozei: “Tas žmogus turi mirti, visi žmonės tegul užmuša jį akmenimis už stovyklos ribų”. </p>
<p id="v36"><sup><small>36</small></sup>  Išvedę už stovyklos, užmušė jį akmenimis, kaip Viešpats buvo įsakęs. </p>
<p id="v37"><sup><small>37</small></sup>  Viešpats kalbėjo Mozei: </p>
<p id="v38"><sup><small>38</small></sup>  “Įsakyk izraelitams pasidaryti savo apdarų kraštuose kutus su mėlynomis juostelėmis. </p>
<p id="v39"><sup><small>39</small></sup>  Pažvelgę į juosteles, atsiminkite Viešpaties įsakymus ir nesekite savo širdimis ir akimis, kurios veda į paleistuvystę. </p>
<p id="v40"><sup><small>40</small></sup>  Atsiminkite mano įsakymus, juos vykdykite ir būkite šventi. </p>
<p id="v41"><sup><small>41</small></sup>  Aš esu Viešpats, jūsų Dievas, kuris jus išvedžiau iš Egipto žemės”. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/lt/Bible/Numbers/14">
          <span class="mdi mdi-arrow-left-drop-circle"></span><span class="pl-2">Skaičių knyga - Skyrius 14</span>
        </a>
        </td>
        <td>
        <a href="/lt/Bible/Numbers/Index">
          <span class="mdi mdi-book-open-variant"></span><span class="pl-2">Indeksas</span>
        </a>
        </td>
        <td>
        <a href="/lt/Bible/Numbers/16">
          <span class="pr-2">Skaičių knyga - Skyrius 16</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 15:3,7,10,13 <i>Saldus kvapas Dievo šnervėje</i>: <a href="/lt/The_Urantia_Book/89#p4_3">UK 89:4.3</a>. </li>
  <li id="fn2"><a href="#cite2">↑</a> 15:14,24 <i>Saldus kvapas Dievo šnervėje</i>: <a href="/lt/The_Urantia_Book/89#p4_3">UK 89:4.3</a>. </li>
</ol>
</div>
