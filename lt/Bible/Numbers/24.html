<!--
title: Skaičių knyga - Skyrius 24
description: 
published: true
date: 2022-9-13T21:36:43Z
tags: 
editor: ckeditor
dateCreated: 2022-9-10T13:44:15Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Numbers/23">Skaičių knyga - Skyrius 23</a></td>
        <td><a href="/lt/Bible/Numbers/Index">Indeksas</a></td>
        <td><a href="/lt/Bible/Numbers/25">Skaičių knyga - Skyrius 25</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Balaamas, matydamas, kad Viešpačiui patinka laiminti Izraelį, nebėjo, kaip pirma eidavo ieškoti žyniavimo, bet atgręžė veidą į dykumą </p>
<p id="v2"><sup><small>2</small></sup>  ir, pakėlęs akis, pamatė izraelitus, stovyklaujančius giminėmis savo palapinėse. Dievo dvasia nužengė ant jo, </p>
<p id="v3"><sup><small>3</small></sup>  ir jis kalbėjo: “Kalba žmogus, Beoro sūnus Balaamas, kurio atvertos akys, </p>
<p id="v4"><sup><small>4</small></sup>  kuris girdi Dievo žodžius, mato Visagalio regėjimus ir krinta atvertomis akimis. </p>
<p id="v5"><sup><small>5</small></sup>  Kokios gražios tavo palapinės, Jokūbai, ir tavo buveinės, Izraeli! </p>
<p id="v6"><sup><small>6</small></sup>  Jos yra kaip besitęsią slėniai, kaip sodai paupiuose, kaip Viešpaties sodinti alavijų medžiai, lyg kedrai prie vandens! </p>
<p id="v7"><sup><small>7</small></sup>  Vanduo tekės upėmis, ir jų slėniuose viskas augs. Izraelitų karalius bus žymesnis už Agagą, jo karalystė bus išaukštinta. </p>
<p id="v8"><sup><small>8</small></sup>  Dievas išvedė jį iš Egipto, jo galybė kaip stumbro; jis suvalgys priešų tautas, sulaužys jų kaulus, pervers juos savo strėlėmis. </p>
<p id="v9"><sup><small>9</small></sup>  Jis atsiguls kaip liūtas, kurio niekas nedrįs pažadinti. Kas tave laimina, bus palaimintas; kas keikia, bus prakeiktas”. </p>
<p id="v10"><sup><small>10</small></sup>  Balakas, supykęs ant Balaamo, suplojo rankomis ir tarė: “Aš tave pasišaukiau prakeikti mano priešus, o tu juos tris kartus palaiminai. </p>
<p id="v11"><sup><small>11</small></sup>  Grįžk skubiai į savo kraštą! Maniau tave didžiai pagerbti, bet Viešpats atėmė iš tavęs tau skirtą pagarbą”. </p>
<p id="v12"><sup><small>12</small></sup>  Balaamas atsakė Balakui: “Argi aš nesakiau tavo pasiuntiniams, kuriuos atsiuntei pas mane: </p>
<p id="v13"><sup><small>13</small></sup>  ‘Jei Balakas man duotų pilnus savo namus sidabro ir aukso, aš negaliu peržengti Viešpaties įsakymo ir daryti gera ar bloga savo noru. Kalbėsiu tai, ką Viešpats man įsakys’. </p>
<p id="v14"><sup><small>14</small></sup>  Prieš grįždamas pas savo tautą, paskelbsiu tau, ką ši tauta padarys tavo tautai ateityje”. </p>
<p id="v15"><sup><small>15</small></sup>  Balaamas toliau kalbėjo: “Kalba žmogus, Beoro sūnus Balaamas, kurio akys atvertos, </p>
<p id="v16"><sup><small>16</small></sup>  kuris girdi Dievo žodžius, pažįsta Aukščiausiojo mokslą, mato Visagalio regėjimus ir krinta atvertomis akimis. <sup id="cite1"><a href="#fn1">[1]</a></sup></p>
<p id="v17"><sup><small>17</small></sup>  Aš jį matysiu, bet ne dabar, į jį žiūrėsiu, bet ne iš arti. Žvaigždė užtekės iš Jokūbo giminės, skeptras pakils Izraelyje, jis užims Moabą ir sunaikins Seto giminę. </p>
<p id="v18"><sup><small>18</small></sup>  Edomas ir Seyras taps priešų nuosavybe, Izraelis parodys savo jėgą. </p>
<p id="v19"><sup><small>19</small></sup>  Jokūbo ainiai viešpataus ir sunaikins priešų likučius”. </p>
<p id="v20"><sup><small>20</small></sup>  Balaamas, pažiūrėjęs į amalekiečius, kalbėjo: “Amalekas yra pirmas tarp tautų, bet jis bus sunaikintas amžiams”. </p>
<p id="v21"><sup><small>21</small></sup>  Pamatęs kainitus, tarė: “Stipri, saugi tavo buveinė, kaip ant uolos sukrautas lizdas. </p>
<p id="v22"><sup><small>22</small></sup>  Bet ir jūs, kainitai, būsite išsklaidyti, jūsų palikuonis Ašūras ištrems. </p>
<p id="v23"><sup><small>23</small></sup>  Ir kas išliks gyvas, kai Dievas visa tai darys? </p>
<p id="v24"><sup><small>24</small></sup>  Laivai atvyks iš Kitimo, pavergs ašūriečius ir sunaikins Ebero kraštą, pagaliau patys žus”. </p>
<p id="v25"><sup><small>25</small></sup>  Po to Balaamas sugrįžo į savo tėviškę; taip pat ir Balakas grįžo tuo keliu, kuriuo buvo atėjęs. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Numbers/23">Skaičių knyga - Skyrius 23</a></td>
        <td><a href="/lt/Bible/Numbers/Index">Indeksas</a></td>
        <td><a href="/lt/Bible/Numbers/25">Skaičių knyga - Skyrius 25</a></td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 24:16 <i>Aukščiausias</i>: <a href="/lt/The_Urantia_Book/96#p1_9">UK 96:1.9</a>.  <i>Aukščiausiasis Dievas</i>: <a href="/lt/The_Urantia_Book/93#p2_3">UK 93:2.3</a>.  <i>Aukščiausias</i>: <a href="/lt/The_Urantia_Book/93#p3_2">UK 93:3.2</a>.  <i>Dauguma aukštumų</i>: <a href="/lt/The_Urantia_Book/43#p3_1">UK 43:3.1</a>. </li>
</ol>
</div>
