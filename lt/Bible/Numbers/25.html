<!--
title: Skaičių knyga - Skyrius 25
description: 
published: true
date: 2023-11-8T21:52:7Z
tags: bible, bible—numbers
editor: ckeditor
dateCreated: 2022-9-10T13:44:15Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/lt/Bible/Numbers/24">
          <span class="mdi mdi-arrow-left-drop-circle"></span><span class="pl-2">Skaičių knyga - Skyrius 24</span>
        </a>
        </td>
        <td>
        <a href="/lt/Bible/Numbers/Index">
          <span class="mdi mdi-book-open-variant"></span><span class="pl-2">Indeksas</span>
        </a>
        </td>
        <td>
        <a href="/lt/Bible/Numbers/26">
          <span class="pr-2">Skaičių knyga - Skyrius 26</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Izraelitams gyvenant Šitime, tauta pradėjo paleistuvauti su Moabo dukterimis. </p>
<p id="v2"><sup><small>2</small></sup>  Jos kvietė izraelitus į aukojimo šventes. Ten jie valgė ir lenkėsi prieš jų dievus. </p>
<p id="v3"><sup><small>3</small></sup>  Izraelitai garbino Baal Peorą. Užsirūstinęs Viešpats </p>
<p id="v4"><sup><small>4</small></sup>  tarė Mozei: “Surink visus tautos vadus ir juos pakark saulės kaitroje, kad mano rūstybė nepaliestų Izraelio tautos”. </p>
<p id="v5"><sup><small>5</small></sup>  Mozė įsakė Izraelio teisėjams užmušti visus Baal Peoro garbintojus. </p>
<p id="v6"><sup><small>6</small></sup>  Vienas izraelitas atsivedė midjanietę į savo palapinę Mozei ir visiems izraelitams matant, tuo metu, kai jie raudojo prie Susitikimo palapinės įėjimo. </p>
<p id="v7"><sup><small>7</small></sup>  Tai išvydęs, kunigo Aarono sūnaus Eleazaro sūnus Finehasas pakilo iš susirinkusiųjų ir, pagriebęs ietį, </p>
<p id="v8"><sup><small>8</small></sup>  įėjo į palapinę paskui izraelitą, ir perdūrė juos abu kiaurai­izraelitą ir moterį per jos pilvą. Tada liovėsi maras tarp Izraelio sūnų. </p>
<p id="v9"><sup><small>9</small></sup>  Iš viso nuo maro mirė dvidešimt keturi tūkstančiai žmonių. </p>
<p id="v10"><sup><small>10</small></sup>  Viešpats tarė Mozei: </p>
<p id="v11"><sup><small>11</small></sup>  “Kunigo Aarono sūnaus Eleazaro sūnus Finehasas išgelbėjo izraelitus nuo mano rūstybės; jis buvo uolus dėl manęs, kad Aš nesunaikinčiau izraelitų, apimtas pavydo. </p>
<p id="v12"><sup><small>12</small></sup>  Todėl sakyk jam, kad Aš darau su juo taikos sandorą: </p>
<p id="v13"><sup><small>13</small></sup>  jam ir jo palikuonims priklausys kunigystė kaip amžina sandora, nes jis buvo uolus dėl Dievo ir sutaikino izraelitus”. </p>
<p id="v14"><sup><small>14</small></sup>  Izraelitas, kurį nužudė kartu su midjaniete, buvo Saluvo sūnus Zimris, Simeono giminės kunigaikštis, </p>
<p id="v15"><sup><small>15</small></sup>  o nužudytoji midjanietė, vardu Kozbė, buvo Midjano giminės kunigaikščio Cūro duktė. </p>
<p id="v16"><sup><small>16</small></sup>  Viešpats kalbėjo Mozei: </p>
<p id="v17"><sup><small>17</small></sup>  “Išžudykite midjaniečius, </p>
<p id="v18"><sup><small>18</small></sup>  nes jie pasielgė su jumis klastingai, suvedžiodami jus Baalo garbinimu ir midjaniečių kunigaikščio dukterimi Kozbe, savo seserimi, kuri buvo nužudyta dėl Peoro maro dieną”. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/lt/Bible/Numbers/24">
          <span class="mdi mdi-arrow-left-drop-circle"></span><span class="pl-2">Skaičių knyga - Skyrius 24</span>
        </a>
        </td>
        <td>
        <a href="/lt/Bible/Numbers/Index">
          <span class="mdi mdi-book-open-variant"></span><span class="pl-2">Indeksas</span>
        </a>
        </td>
        <td>
        <a href="/lt/Bible/Numbers/26">
          <span class="pr-2">Skaičių knyga - Skyrius 26</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
