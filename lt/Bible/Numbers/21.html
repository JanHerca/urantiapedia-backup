<!--
title: Skaičių knyga - Skyrius 21
description: 
published: true
date: 2022-9-13T21:36:43Z
tags: 
editor: ckeditor
dateCreated: 2022-9-10T13:44:15Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Numbers/20">Skaičių knyga - Skyrius 20</a></td>
        <td><a href="/lt/Bible/Numbers/Index">Indeksas</a></td>
        <td><a href="/lt/Bible/Numbers/22">Skaičių knyga - Skyrius 22</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Kanaaniečių karalius Aradas, kuris gyveno krašto pietuose, išgirdęs, kad izraelitai ateina iš Atarimo, išėjo į kovą prieš juos ir kelis paėmė į nelaisvę. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Izraelitai padarė įžadą Viešpačiui: “Jei atiduosi šitą tautą į mūsų rankas, sunaikinsime jos miestus”. <sup id="cite2"><a href="#fn2">[2]</a></sup></p>
<p id="v3"><sup><small>3</small></sup>  Viešpats išklausė izraelitų prašymo ir atidavė jiems kanaaniečius, kuriuos jie nugalėjo, sunaikino juos ir jų miestus. Jie praminė aną vietą Horma. </p>
<p id="v4"><sup><small>4</small></sup>  Nuo Horo kalno jie ėjo keliu, vedančiu Raudonosios jūros link, kad aplenktų Edomo žemę. Kelionėje tauta nerimavo, </p>
<p id="v5"><sup><small>5</small></sup>  ji kalbėjo prieš Dievą ir Mozę: “Kodėl mus išvedėte iš Egipto numirti dykumoje? Nėra duonos, nėra vandens, mums įgriso tas menkavertis maistas”. </p>
<p id="v6"><sup><small>6</small></sup>  Tada Viešpats siuntė nuodingas gyvates. Jos gėlė žmones, ir daugelis nuo jų mirė. </p>
<p id="v7"><sup><small>7</small></sup>  Jie kreipėsi į Mozę, sakydami: “Nusidėjome, kalbėdami prieš Viešpatį ir tave, melsk, kad pašalintų nuo mūsų gyvates”. Mozė meldėsi už tautą. </p>
<p id="v8"><sup><small>8</small></sup>  Viešpats sakė Mozei: “Padaryk varinę gyvatę ir iškelk ją ant stulpo; kas įgeltas į ją pažvelgs, liks gyvas”. <sup id="cite3"><a href="#fn3">[3]</a></sup></p>
<p id="v9"><sup><small>9</small></sup>  Mozė padirbdino varinę gyvatę ir iškėlė ją ant stulpo. Į ją pažvelgę, įgeltieji likdavo gyvi. </p>
<p id="v10"><sup><small>10</small></sup>  Izraelitai keliavo toliau ir sustojo Obote. </p>
<p id="v11"><sup><small>11</small></sup>  Išėję iš Oboto, ištiesė palapines Ije Abarimo dykumoje, kuri yra Moabo rytų pusėje. </p>
<p id="v12"><sup><small>12</small></sup>  Iš ten pasitraukę, atėjo į Zeredo slėnį. </p>
<p id="v13"><sup><small>13</small></sup>  Jį palikę, sustojo prie Arnono upės, tekančios dykumoje šiapus amoritų sienos. Arnono upė yra Moabo siena ir skiria moabitus nuo amoritų. </p>
<p id="v14"><sup><small>14</small></sup>  Todėl Viešpaties kovų knygoje pasakyta: “Kaip padarė Raudonojoje jūroje, taip padarys ir prie Arnono upės, </p>
<p id="v15"><sup><small>15</small></sup>  kuri pasisukus pasiekia Aro miestą ir priartėja prie moabitų sienos”. </p>
<p id="v16"><sup><small>16</small></sup>  Iš čia izraelitai priartėjo prie šulinio, apie kurį Viešpats kalbėjo Mozei: “Surink tautą, ir Aš duosiu jai vandens”. </p>
<p id="v17"><sup><small>17</small></sup>  Tada izraelitai giedojo: “Šuliny, duok vandens! Giedosime tau, </p>
<p id="v18"><sup><small>18</small></sup>  šuliny, kurį kunigaikščiai ir kilnieji iškasė skeptru ir lazdomis”. Iš tos dykumos jie atėjo į Mataną, </p>
<p id="v19"><sup><small>19</small></sup>  iš Matanos į Nahalielį, iš Nahalielio į Bamotą </p>
<p id="v20"><sup><small>20</small></sup>  ir iš Bamoto­į slėnį Moabo šalyje arti Pisgos kalno, kuris yra ties dykuma. </p>
<p id="v21"><sup><small>21</small></sup>  Izraelis nusiuntė pas amoritų karalių Sihoną pasiuntinius su prašymu: </p>
<p id="v22"><sup><small>22</small></sup>  “Leisk mums pereiti per tavo žemę, mes nenukrypsime į dirvas ir vynuogynus, negersime vandens iš tavo šulinių, eisime vieškeliu, kol pereisime per tavo kraštą”. </p>
<p id="v23"><sup><small>23</small></sup>  Bet Sihonas neleido izraelitams eiti per savo kraštą. Surinkęs savo kariuomenę, išėjo prieš juos į dykumą ir prie Jahaco kovojo su izraelitais. </p>
<p id="v24"><sup><small>24</small></sup>  Izraelitai sumušė jį ir užėmė Sihono kraštą nuo Arnono iki Jaboko upių ir ligi Amono krašto, kurio sienos buvo ginamos stiprios sargybos. </p>
<p id="v25"><sup><small>25</small></sup>  Izraelitai užėmė visus amoritų miestus ir apsigyveno juose, Hešbone ir jam priklausančiuose miesteliuose. </p>
<p id="v26"><sup><small>26</small></sup>  Hešbonas buvo sostinė amoritų karaliaus Sihono, kuris buvo kovojęs su buvusiu Moabo karaliumi ir užėmęs visą jam priklausančią šalį iki Arnono upės. </p>
<p id="v27"><sup><small>27</small></sup>  Todėl dainoje sakoma: “Ateikite į Hešboną, karaliaus Sihono miestą, kuris bus atstatytas ir sustiprintas! </p>
<p id="v28"><sup><small>28</small></sup>  Ugnis iš Hešbono sunaikino moabitų miestą Arą ir Arnono aukštumų viešpačius. <sup id="cite4"><a href="#fn4">[4]</a></sup></p>
<p id="v29"><sup><small>29</small></sup>  Vargas tau, Moabai! Žuvai, Kemošo tauta! Jis atidavė savo sūnus ir dukteris į nelaisvę amoritų karaliui Sihonui. </p>
<p id="v30"><sup><small>30</small></sup>  Jie sunaikinti nuo Hešbono iki Dibono ir iki Nofacho prie Medebos”. </p>
<p id="v31"><sup><small>31</small></sup>  Taip izraelitai apsigyveno amoritų žemėje. </p>
<p id="v32"><sup><small>32</small></sup>  Mozė išsiuntė išžvalgyti Jazerą, ir izraelitai užėmė jam priklausančius miestelius ir išvijo amoritus. </p>
<p id="v33"><sup><small>33</small></sup>  Jie traukė Bašano keliu; ten juos pasitiko Bašano karalius Ogas su visa savo kariuomene prie Edrėjo. </p>
<p id="v34"><sup><small>34</small></sup>  Viešpats kalbėjo Mozei: “Nebijok jo, nes Aš atidaviau tau jį, visą jo tautą ir žemę; padaryk su juo, kaip padarei su amoritų karaliumi Sihonu Hešbone”. </p>
<p id="v35"><sup><small>35</small></sup>  Izraelitai sunaikino jį, jo sūnus ir visą jo tautą taip, kad nė vieno neliko, ir užėmė šalį. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Numbers/20">Skaičių knyga - Skyrius 20</a></td>
        <td><a href="/lt/Bible/Numbers/Index">Indeksas</a></td>
        <td><a href="/lt/Bible/Numbers/22">Skaičių knyga - Skyrius 22</a></td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 21:1-3 <i>Kanaaniečiai niekada nebuvo sunaikinti</i>: <a href="/lt/The_Urantia_Book/97#p9_1">UK 97:9.1</a>. </li>
  <li id="fn2"><a href="#cite2">↑</a> 21:2-3 <i>Hebrajai „visiškai sunaikina“</i>: <a href="/lt/The_Urantia_Book/69#p8_3">UK 69:8.3</a>. </li>
  <li id="fn3"><a href="#cite3">↑</a> 21:8-9 <i>Žalčių garbinimas</i>: <a href="/lt/The_Urantia_Book/85#p3_3">UK 85:3.3</a>.  <i>Žalčio pagarba</i>: <a href="/lt/The_Urantia_Book/88#p1_5">UK 88:1.5</a>. </li>
  <li id="fn4"><a href="#cite4">↑</a> 21:28 <i>Aukštos vietos</i>: <a href="/lt/The_Urantia_Book/85#p1_5">UK 85:1.5</a>. </li>
</ol>
</div>
