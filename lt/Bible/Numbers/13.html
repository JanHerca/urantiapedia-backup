<!--
title: Skaičių knyga - Skyrius 13
description: 
published: true
date: 2022-9-13T21:36:43Z
tags: 
editor: ckeditor
dateCreated: 2022-9-10T13:44:15Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Numbers/12">Skaičių knyga - Skyrius 12</a></td>
        <td><a href="/lt/Bible/Numbers/Index">Indeksas</a></td>
        <td><a href="/lt/Bible/Numbers/14">Skaičių knyga - Skyrius 14</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Ir Viešpats kalbėjo Mozei: </p>
<p id="v2"><sup><small>2</small></sup>  “Siųsk vyrus, po vieną vyresnįjį iš kiekvienos giminės, išžvalgyti Kanaano žemės, kurią duosiu izraelitams”. </p>
<p id="v3"><sup><small>3</small></sup>  Mozė padarė, ką Viešpats įsakė. Jis išsiuntė iš Parano dykumos kiekvienos giminės vyresnįjį: </p>
<p id="v4"><sup><small>4</small></sup>  Rubeno giminės­Zakūro sūnų Šamūvą, </p>
<p id="v5"><sup><small>5</small></sup>  Simeono giminės­Horio sūnų Šafatą, </p>
<p id="v6"><sup><small>6</small></sup>  Judo giminės­Jefunės sūnų Kalebą, </p>
<p id="v7"><sup><small>7</small></sup>  Isacharo giminės­Juozapo sūnų Igalą, </p>
<p id="v8"><sup><small>8</small></sup>  Efraimo giminės­Nūno sūnų Ozėją, </p>
<p id="v9"><sup><small>9</small></sup>  Benjamino giminės­Rafuvo sūnų Paltį, </p>
<p id="v10"><sup><small>10</small></sup>  Zabulono giminės­Sodžio sūnų Gadielį, </p>
<p id="v11"><sup><small>11</small></sup>  iš Juozapo sūnų, Manaso giminės­ Susio sūnų Gadį, </p>
<p id="v12"><sup><small>12</small></sup>  Dano giminės­Gemalio sūnų Amielį, </p>
<p id="v13"><sup><small>13</small></sup>  Ašero giminės­Mykolo sūnų Setūrą, </p>
<p id="v14"><sup><small>14</small></sup>  Neftalio giminės­Vofsio sūnų Nachbį, </p>
<p id="v15"><sup><small>15</small></sup>  Gado giminės­Machio sūnų Geuelį. </p>
<p id="v16"><sup><small>16</small></sup>  Tai vardai vyrų, kuriuos Mozė pasiuntė išžvalgyti kraštą. Nūno sūnų Ozėją jis pavadino Jozue. </p>
<p id="v17"><sup><small>17</small></sup>  Mozė, siųsdamas juos į Kanaano šalį, tarė jiems: “Pradėkite šalies pietuose ir, nuėję į kalnus, </p>
<p id="v18"><sup><small>18</small></sup>  apžiūrėkite žemę ir žmones, kurie ten gyvena: ar jie galingi, ar silpni, ar jų mažai, ar daug; </p>
<p id="v19"><sup><small>19</small></sup>  ar pati žemė gera, ar bloga; kokie miestai, ar turi mūro sienas, ar ne; </p>
<p id="v20"><sup><small>20</small></sup>  ar žemė derlinga, ar nualinta, ar miškinga, ar ne. Būkite drąsūs ir mums atneškite tos žemės vaisių”. Buvo metas, kada skinamos pirmosios vynuogės. </p>
<p id="v21"><sup><small>21</small></sup>  Jie nuėję išžvalgė žemę nuo Cino dykumos iki Rehobo, kur einama į Lebo Hamatą. </p>
<p id="v22"><sup><small>22</small></sup>  Jie patraukė į pietus ir atėjo į Hebroną, kur gyveno Anako sūnūs Ahimanas, Šešajas ir Talmajas. Hebronas įkurtas septyneriais metais anksčiau už Egipto miestą Coaną. </p>
<p id="v23"><sup><small>23</small></sup>  Nuėję prie Eškolo upelio, nupjovė šaką su viena keke vynuogių, ir du vyrai ją nešė ant karties. Taip pat paėmė granato vaisių ir figų iš tos vietos, </p>
<p id="v24"><sup><small>24</small></sup>  kuri buvo pavadinta Eškolu, nes ten Izraelio vaikai nupjovė vynuogių kekę. </p>
<p id="v25"><sup><small>25</small></sup>  Žvalgai, apėję visą šalį, sugrįžo po keturiasdešimties dienų </p>
<p id="v26"><sup><small>26</small></sup>  pas Mozę, Aaroną ir izraelitus į Kadešą, į Parano dykumą. Jie papasakojo visiems, ką sužinojo, ir parodė to krašto vaisius. </p>
<p id="v27"><sup><small>27</small></sup>  Jie sakė: “Buvome nuėję į žemę, į kurią mus siuntei. Ji tikrai plūsta pienu ir medumi, ir štai jos vaisiai; </p>
<p id="v28"><sup><small>28</small></sup>  bet jos gyventojai yra stiprūs, miestai dideli, apjuosti mūro sienomis. Ten matėme ir Anako palikuonių. </p>
<p id="v29"><sup><small>29</small></sup>  Amalekiečiai gyvena pietuose, hetitai, jebusiečiai ir amoritai kalnuose, kanaaniečiai prie jūros ir Jordano slėnyje”. </p>
<p id="v30"><sup><small>30</small></sup>  Bet Kalebas nuramino žmones prieš Mozę ir sakė: “Eikime ir užimkime tą žemę, nes mes esame pajėgūs juos nugalėti”. </p>
<p id="v31"><sup><small>31</small></sup>  Bet vyrai, buvę su juo, sakė: “Mes negalime eiti prieš tas tautas, nes jos už mus stipresnės”. </p>
<p id="v32"><sup><small>32</small></sup>  Ir jie skleidė tarp Izraelio vaikų blogus atsiliepimus apie tą žemę, kurią buvo išžvalgę, kalbėdami: “Žemė, kurią išžvalgėme, ryja savo gyventojus, o žmonės, kuriuos matėme, yra labai aukšto ūgio. </p>
<p id="v33"><sup><small>33</small></sup>  Ten matėme milžinus iš Anako giminės, ir mes buvome prieš juos kaip žiogai, ir tokie mes buvome jų akyse”. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Numbers/12">Skaičių knyga - Skyrius 12</a></td>
        <td><a href="/lt/Bible/Numbers/Index">Indeksas</a></td>
        <td><a href="/lt/Bible/Numbers/14">Skaičių knyga - Skyrius 14</a></td>
      </tr>
    </tbody>
  </table>
</figure>
