<!--
title: Skaičių knyga - Skyrius 19
description: 
published: true
date: 2022-9-13T21:36:43Z
tags: 
editor: ckeditor
dateCreated: 2022-9-10T13:44:15Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Numbers/18">Skaičių knyga - Skyrius 18</a></td>
        <td><a href="/lt/Bible/Numbers/Index">Indeksas</a></td>
        <td><a href="/lt/Bible/Numbers/20">Skaičių knyga - Skyrius 20</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Viešpats kalbėjo Mozei ir Aaronui: <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  “Įsakyk izraelitams atvesti sveiką žalą karvę, dar nekinkytą į jungą, </p>
<p id="v3"><sup><small>3</small></sup>  ir duokite ją kunigui Eleazarui. Ji bus išvesta iš stovyklos ir papjauta jo akivaizdoje. </p>
<p id="v4"><sup><small>4</small></sup>  Tada Eleazaras, padažęs jos kraujyje pirštą, pašlakstys septynis kartus Susitikimo palapinės įėjimo link. </p>
<p id="v5"><sup><small>5</small></sup>  Paskui ji bus sudeginta jo akivaizdoje: oda, mėsa, kraujas ir mėšlas. </p>
<p id="v6"><sup><small>6</small></sup>  Kunigas įmes į ugnį, kurioje dega karvė, kedro medžio, yzopo ir raudonų siūlų. </p>
<p id="v7"><sup><small>7</small></sup>  Po to kunigas išplaus savo drabužius, apsiplaus vandeniu ir grįš į stovyklą, ir jis bus nešvarus iki vakaro. </p>
<p id="v8"><sup><small>8</small></sup>  Tas, kuris karvę sudegins, išplaus savo drabužius, išsimaudys ir bus nešvarus iki vakaro. </p>
<p id="v9"><sup><small>9</small></sup>  Kas nors nesusitepęs susems karvės pelenus ir juos išpils už stovyklos švarioje vietoje, kad jie būtų izraelitų laikomi apvalymo vandeniui padaryti, nes karvė sudeginta kaip auka už nuodėmę. </p>
<p id="v10"><sup><small>10</small></sup>  Kuris susems karvės pelenus, plaus savo drabužius ir bus nešvarus iki vakaro. Tai bus izraelitams ir tarp jų gyvenantiems ateiviams amžinas įstatymas. </p>
<p id="v11"><sup><small>11</small></sup>  Kas paliečia žmogaus lavoną, bus nešvarus septynias dienas. </p>
<p id="v12"><sup><small>12</small></sup>  Jis apsivalys šiuo vandeniu trečią ir septintą dieną ir bus švarus. Jei trečią dieną neapsivalys, tai septintą dieną nebus švarus. </p>
<p id="v13"><sup><small>13</small></sup>  Kuris palies mirusio žmogaus lavoną ir nebus apšlakstytas minėtu vandeniu, suteps Viešpaties palapinę ir bus išnaikintas iš izraelitų; kadangi jis neapšlakstytas apvalomuoju vandeniu, jis liks nešvarus. </p>
<p id="v14"><sup><small>14</small></sup>  Šitas yra įstatymas apie žmogų, mirusį palapinėje. Visi, kurie įeina į jo palapinę, ir visi ten esantieji bus nešvarūs septynias dienas. </p>
<p id="v15"><sup><small>15</small></sup>  Indas, neturintis dangčio, bus suteptas. </p>
<p id="v16"><sup><small>16</small></sup>  Jei kas lauke paliestų užmušto kardu ar savaime mirusio žmogaus lavoną, kaulą ar karstą, bus nešvarus septynias dienas. </p>
<p id="v17"><sup><small>17</small></sup>  Dėl nešvaraus žmogaus tegul ima karvės, sudegintos apvalyti nuo nuodėmės, pelenų, įberia į indą ir užpila tekančio vandens ant jų. </p>
<p id="v18"><sup><small>18</small></sup>  Nesusitepęs žmogus, padažęs jame yzopą, teapšlaksto visą palapinę ir visus daiktus bei susitepusius prisilietimu žmones. </p>
<p id="v19"><sup><small>19</small></sup>  Nesusitepęs apšlakstys nešvarųjį trečią ir septintą dieną, ir jis apsivalys septintą dieną, išplaus savo drabužius, pats išsimaudys ir bus nešvarus iki vakaro. </p>
<p id="v20"><sup><small>20</small></sup>  Jei kas nebus tuo būdu apvalytas, jis bus išnaikintas iš izraelitų, nes sutepė Viešpaties šventyklą; jis nebuvo apšlakstytas apvalomuoju vandeniu, todėl yra nešvarus. </p>
<p id="v21"><sup><small>21</small></sup>  Tai amžinas nuostatas jiems, kad tas, kuris šlakstė vandeniu, plautų savo drabužius, ir kiekvienas, palietęs apvalomąjį vandenį, bus nešvarus iki vakaro. </p>
<p id="v22"><sup><small>22</small></sup>  Ką nešvarus žmogus palies­suteps, kas prisiliestų suteptų daiktų­bus nešvarus iki vakaro”. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Numbers/18">Skaičių knyga - Skyrius 18</a></td>
        <td><a href="/lt/Bible/Numbers/Index">Indeksas</a></td>
        <td><a href="/lt/Bible/Numbers/20">Skaičių knyga - Skyrius 20</a></td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 19:1-22 <i>Išvalyti (raudonosios telyčios ritualas)</i>: <a href="/lt/The_Urantia_Book/90#p5_3">UK 90:5.3</a>. </li>
</ol>
</div>
