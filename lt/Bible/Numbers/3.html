<!--
title: Skaičių knyga - Skyrius 3
description: 
published: true
date: 2022-9-13T21:36:43Z
tags: 
editor: ckeditor
dateCreated: 2022-9-10T13:44:15Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Numbers/2">Skaičių knyga - Skyrius 2</a></td>
        <td><a href="/lt/Bible/Numbers/Index">Indeksas</a></td>
        <td><a href="/lt/Bible/Numbers/4">Skaičių knyga - Skyrius 4</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Tuo metu, kai Viešpats kalbėjo Sinajaus kalne, Aarono ir Mozės palikuonys buvo: </p>
<p id="v2"><sup><small>2</small></sup>  Aarono pirmagimis sūnus Nadabas ir Abihuvas, Eleazaras bei Itamaras. </p>
<p id="v3"><sup><small>3</small></sup>  Jie buvo patepti ir pašvęsti kunigų tarnystei. </p>
<p id="v4"><sup><small>4</small></sup>  Bet Nadabas ir Abihuvas, aukoję svetimą ugnį Viešpačiui Sinajaus dykumose, mirė, nepalikdami vaikų. Aaronui gyvam esant, kunigų tarnystę ėjo Eleazaras ir Itamaras. </p>
<p id="v5"><sup><small>5</small></sup>  Viešpats kalbėjo Mozei: </p>
<p id="v6"><sup><small>6</small></sup>  “Pakviesk Levio giminę pas kunigą Aaroną, kad jam tarnautų. </p>
<p id="v7"><sup><small>7</small></sup>  Jie atliks visus darbus, susijusius su Susitikimo palapine, </p>
<p id="v8"><sup><small>8</small></sup>  prižiūrės jos daiktus ir tarnaus prie palapinės tarp Izraelio vaikų. </p>
<p id="v9"><sup><small>9</small></sup>  Atiduok levitus Aaronui ir jo sūnums; jie visi yra atiduoti jam iš Izraelio vaikų. </p>
<p id="v10"><sup><small>10</small></sup>  Aaroną ir jo sūnus paskirk kunigais. Jei kas iš pašalinių artinsis, bus baudžiamas mirtimi”. </p>
<p id="v11"><sup><small>11</small></sup>  Viešpats kalbėjo Mozei: </p>
<p id="v12"><sup><small>12</small></sup>  “Aš paėmiau levitus izraelitų pirmagimių vietoje. </p>
<p id="v13"><sup><small>13</small></sup>  Kiekvienas pirmagimis yra mano nuo to laiko, kai išžudžiau pirmagimius Egipte; tuomet pašvenčiau sau izraelitų ir jų gyvulių pirmagimius. Jie yra mano. Aš esu Viešpats”. <sup id="cite1"><a href="#fn1">[1]</a></sup></p>
<p id="v14"><sup><small>14</small></sup>  Izraelitams esant Sinajaus dykumoje, Viešpats kalbėjo Mozei: </p>
<p id="v15"><sup><small>15</small></sup>  “Suskaičiuok levitus pagal jų šeimas, visus vyriškos giminės asmenis, nuo vieno mėnesio amžiaus”. </p>
<p id="v16"><sup><small>16</small></sup>  Mozė suskaitė juos, kaip Viešpats buvo įsakęs. </p>
<p id="v17"><sup><small>17</small></sup>  Štai Levio sūnų vardai: Geršonas, Kehatas ir Meraris. </p>
<p id="v18"><sup><small>18</small></sup>  Geršono sūnūs: Libnis ir Šimis. </p>
<p id="v19"><sup><small>19</small></sup>  Kehato sūnūs: Amramas ir Iccharas, Hebronas ir Uzielis. </p>
<p id="v20"><sup><small>20</small></sup>  Merario sūnūs: Machlis ir Mušis. Tai yra Levio giminė pagal savo šeimas. </p>
<p id="v21"><sup><small>21</small></sup>  Iš Geršono kilo dvi šeimos: libnių ir šimių. </p>
<p id="v22"><sup><small>22</small></sup>  Jų, vyriškos lyties nuo vieno mėnesio amžiaus, suskaityta septyni tūkstančiai penki šimtai asmenų. </p>
<p id="v23"><sup><small>23</small></sup>  Geršono šeimos turėjo statyti savo palapines už Susitikimo palapinės vakarų pusėje, </p>
<p id="v24"><sup><small>24</small></sup>  vadovaujami Laelio sūnaus Eljasafo. <sup id="cite2"><a href="#fn2">[2]</a></sup></p>
<p id="v25"><sup><small>25</small></sup>  Jie buvo atsakingi už Susitikimo palapinę, jos uždangalus, palapinės įėjimo užuolaidą, </p>
<p id="v26"><sup><small>26</small></sup>  kiemo užkabas, įėjimo į kiemą užkabą, palapinės virves bei visus jos reikmenis. </p>
<p id="v27"><sup><small>27</small></sup>  Kehato giminei priklausė amramų, iccharų, hebronų ir uzielitų šeimos. Tai yra kehatų šeimos. </p>
<p id="v28"><sup><small>28</small></sup>  Jų, vyriškos lyties nuo vieno mėnesio amžiaus, suskaityta aštuoni tūkstančiai šeši šimtai asmenų. Jie prižiūrėjo šventyklą. </p>
<p id="v29"><sup><small>29</small></sup>  Kehato sūnų šeimos statydavo palapines pietinėje Susitikimo palapinės pusėje. </p>
<p id="v30"><sup><small>30</small></sup>  Jiems vadovavo Uzielio sūnus Elicafanas. </p>
<p id="v31"><sup><small>31</small></sup>  Jie turėjo saugoti skrynią, stalą, žvakidę, aukurus, šventyklos indus, naudojamus tarnavimo metu, uždangą ir visus reikmenis. </p>
<p id="v32"><sup><small>32</small></sup>  Levitų vadų vyriausias buvo Eleazaras, kunigo Aarono sūnus. Jis prižiūrės tuos, kurie rūpinasi šventykla. </p>
<p id="v33"><sup><small>33</small></sup>  Iš Merario yra kilusios machlių ir mušių šeimos. </p>
<p id="v34"><sup><small>34</small></sup>  Jų, vyriškos lyties nuo vieno mėnesio amžiaus, buvo šeši tūkstančiai du šimtai asmenų. </p>
<p id="v35"><sup><small>35</small></sup>  Jų vadas buvo Abihailo sūnus Cūrielis, jų stovykla buvo šiaurinėje Susitikimo palapinės pusėje. </p>
<p id="v36"><sup><small>36</small></sup>  Jie saugojo palapinės lentas, kartis, stulpus, jų pakojus, </p>
<p id="v37"><sup><small>37</small></sup>  kiemo stulpus, statomus aplinkui, su jų pakojais, kuoleliais ir virvėmis. </p>
<p id="v38"><sup><small>38</small></sup>  Priešais palapinę, rytinėje pusėje, pasistatydavo palapinę Mozė ir Aaronas su savo sūnumis. Jie saugojo šventyklą tarp Izraelio vaikų, nes jei prisiartintų kas iš pašalinių, turėjo būti baudžiamas mirtimi. </p>
<p id="v39"><sup><small>39</small></sup>  Viešpačiui įsakius, Mozė ir Aaronas suskaitė visus levitus vyriškos lyties nuo vieno mėnesio amžiaus. Jų buvo dvidešimt du tūkstančiai asmenų. </p>
<p id="v40"><sup><small>40</small></sup>  Viešpats tarė Mozei: “Dabar suskaičiuok visus izraelitų pirmagimius vyriškos lyties nuo vieno mėnesio amžiaus. </p>
<p id="v41"><sup><small>41</small></sup>  Atskirk levitus man­Aš esu Viešpats­vietoj visų Izraelio vaikų pirmagimių ir levitų gyvulius vietoj izraelitų galvijų pirmagimių”. </p>
<p id="v42"><sup><small>42</small></sup>  Mozė suskaitė izraelitų pirmagimius, kaip Viešpats buvo įsakęs. </p>
<p id="v43"><sup><small>43</small></sup>  Visų vyriškos lyties pirmagimių nuo vieno mėnesio amžiaus buvo dvidešimt du tūkstančiai du šimtai septyniasdešimt trys. </p>
<p id="v44"><sup><small>44</small></sup>  Viešpats kalbėjo Mozei: </p>
<p id="v45"><sup><small>45</small></sup>  “Imk levitus vietoje izraelitų pirmagimių ir levitų gyvulius vietoje izraelitų gyvulių. Levitai bus mano. Aš esu Viešpats. </p>
<p id="v46"><sup><small>46</small></sup>  Išpirk du šimtus septyniasdešimt tris izraelitų pirmagimius, nes jų yra daugiau negu levitų; </p>
<p id="v47"><sup><small>47</small></sup>  imk nuo kiekvieno penkis šekelius sidabro pagal šventyklos šekelį. Šekelis susideda iš dvidešimt gerų. </p>
<p id="v48"><sup><small>48</small></sup>  Atiduok pinigus Aaronui ir jo sūnums už tuos, kurie viršija levitų skaičių”. </p>
<p id="v49"><sup><small>49</small></sup>  Mozė paėmė išpirkimo pinigus už tuos, kurie viršijo levitų skaičių, </p>
<p id="v50"><sup><small>50</small></sup>  iš izraelitų pirmagimių paėmė pinigus: tūkstantį tris šimtus šešiasdešimt penkis šekelius sidabro pagal šventyklos šekelį. </p>
<p id="v51"><sup><small>51</small></sup>  Juos atidavė Aaronui ir jo sūnums, vykdydamas Viešpaties įsakymą. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Numbers/2">Skaičių knyga - Skyrius 2</a></td>
        <td><a href="/lt/Bible/Numbers/Index">Indeksas</a></td>
        <td><a href="/lt/Bible/Numbers/4">Skaičių knyga - Skyrius 4</a></td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 3:13 <i>Pirmagimis Dievui</i>: <a href="/lt/The_Urantia_Book/122#p9_1">UK 122:9.1</a>. </li>
  <li id="fn2"><a href="#cite2">↑</a> 3:24 <i>Savo tautos tėvas</i>: <a href="/lt/The_Urantia_Book/70#p6_2">UK 70:6.2</a>. </li>
</ol>
</div>
