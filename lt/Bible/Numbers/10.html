<!--
title: Skaičių knyga - Skyrius 10
description: 
published: true
date: 2023-11-8T21:52:7Z
tags: bible, bible—numbers
editor: ckeditor
dateCreated: 2022-9-10T13:44:15Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/lt/Bible/Numbers/9">
          <span class="mdi mdi-arrow-left-drop-circle"></span><span class="pl-2">Skaičių knyga - Skyrius 9</span>
        </a>
        </td>
        <td>
        <a href="/lt/Bible/Numbers/Index">
          <span class="mdi mdi-book-open-variant"></span><span class="pl-2">Indeksas</span>
        </a>
        </td>
        <td>
        <a href="/lt/Bible/Numbers/11">
          <span class="pr-2">Skaičių knyga - Skyrius 11</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Viešpats kalbėjo Mozei: <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  “Padaryk du sidabrinius trimitus, kad galėtum sušaukti žmones ir jiems pranešti, kai reikės keltis iš stovyklos. </p>
<p id="v3"><sup><small>3</small></sup>  Sutrimitavus abiem trimitais, visa tauta susirinks pas tave prie Susitikimo palapinės. </p>
<p id="v4"><sup><small>4</small></sup>  Jei sutrimituos vienu trimitu, pas tave susirinks izraelitų kunigaikščiai. </p>
<p id="v5"><sup><small>5</small></sup>  Kai trimituos pavojų, pirmieji pakils tie, kurie stovyklauja rytų pusėje. </p>
<p id="v6"><sup><small>6</small></sup>  Trimituojant pavojų antrą sykį, pajudės pietuose esančios stovyklos. Pavojaus ženklą trimituosite skelbdami kelionės pradžią. </p>
<p id="v7"><sup><small>7</small></sup>  Sušaukdami tautos susirinkimą, trimituosite, bet ne pavojaus signalą. </p>
<p id="v8"><sup><small>8</small></sup>  Trimituos Aarono sūnūs, kunigai; tai bus amžinas įstatymas jūsų kartoms. </p>
<p id="v9"><sup><small>9</small></sup>  Jei eisite į karą savo žemėje prieš tuos, kurie jus spaudžia, trimituokite pavojų. Viešpats, jūsų Dievas, prisimins jus ir išgelbės iš jūsų priešų. </p>
<p id="v10"><sup><small>10</small></sup>  Jūsų džiaugsmo dieną, šventės dieną ir pirmą mėnesio dieną, trimituokite prie deginamųjų ir padėkos aukų kaip atminimą Dievui. Aš, Viešpats, jūsų Dievas”. </p>
<p id="v11"><sup><small>11</small></sup>  Antraisiais metais, antro mėnesio dvidešimtą dieną debesis pakilo nuo Liudijimo palapinės, </p>
<p id="v12"><sup><small>12</small></sup>  ir izraelitai iškeliavo būriais iš Sinajaus dykumos. Debesis nusileido Parano dykumoje. </p>
<p id="v13"><sup><small>13</small></sup>  Tai buvo pirmoji jų kelionė, kaip Viešpats buvo įsakęs Mozei. </p>
<p id="v14"><sup><small>14</small></sup>  Pirmieji ėjo Judo giminės žmonės tvarkingais būriais. Jų vadas buvo Aminadabo sūnus Naasonas. </p>
<p id="v15"><sup><small>15</small></sup>  Isacharo giminės pulkų vadas buvo Cuaro sūnus Netanelis. </p>
<p id="v16"><sup><small>16</small></sup>  Zabulono giminės pulkų vadas buvo Helono sūnus Eliabas. </p>
<p id="v17"><sup><small>17</small></sup>  Po to buvo išardyta palapinė, kuria nešini ėjo Geršono ir Merario sūnūs. </p>
<p id="v18"><sup><small>18</small></sup>  Paskui juos keliavo Rubeno pulkai. Jų vadas buvo Šedeūro sūnus Elicūras. </p>
<p id="v19"><sup><small>19</small></sup>  Simeono giminės pulkų vadas buvo Cūrišadajo sūnus Šelumielis. </p>
<p id="v20"><sup><small>20</small></sup>  Gado giminės pulkų vadas buvo Deuelio sūnus Eljasafas. </p>
<p id="v21"><sup><small>21</small></sup>  Po to ėjo Kehato sūnūs, kurie nešė Švenčiausiąją. Kai jie nuėjo, palapinė buvo jau pastatyta. </p>
<p id="v22"><sup><small>22</small></sup>  Toliau ėjo Efraimo giminės pulkai, kuriems vadovavo Amihudo sūnus Elišama. </p>
<p id="v23"><sup><small>23</small></sup>  Manaso giminės pulkų vadas buvo Pedacūro sūnus Gamelielis. </p>
<p id="v24"><sup><small>24</small></sup>  Benjamino giminės pulkų vadas buvo Gideonio sūnus Abidanas. </p>
<p id="v25"><sup><small>25</small></sup>  Paskutiniai iš stovyklos iškeliavo Dano pulkai. Jiems vadovavo Amišadajo sūnus Ahiezeras. </p>
<p id="v26"><sup><small>26</small></sup>  Ašero giminės pulkų vadas buvo Ochrano sūnus Pagielis. </p>
<p id="v27"><sup><small>27</small></sup>  Neftalio giminės pulkų vadas buvo Enano sūnus Ahyra. </p>
<p id="v28"><sup><small>28</small></sup>  Tokia tvarka ėjo Izraelio vaikų pulkai, kai keldavosi iš vienos vietos į kitą. </p>
<p id="v29"><sup><small>29</small></sup>  Mozė sakė savo žmonos broliui Hobabui, midjaniečio Reuelio sūnui: “Mes eisime į vietą, kurią Viešpats mums pažadėjo. Keliauk su mumis, mes tau gera darysime, nes Viešpats pažadėjo Izraeliui gerovę”. </p>
<p id="v30"><sup><small>30</small></sup>  Tas jam atsakė: “Aš nekeliausiu su jumis, bet grįšiu į savo šalį, kurioje gimiau”. </p>
<p id="v31"><sup><small>31</small></sup>  Mozė atsakė: “Nepalik mūsų, nes tu geriausiai žinai, kaip mes turime įsikurti dykumoje; tu būsi mums vietoje akių. </p>
<p id="v32"><sup><small>32</small></sup>  Jei pasiliksi su mumis, duosime tau, ką mums Viešpats duos”. </p>
<p id="v33"><sup><small>33</small></sup>  Jie keliavo nuo Sinajaus kalno tris dienas, ir Viešpaties Sandoros skrynia buvo nešama pirma jų į stovyklai paskirtą vietą. <sup id="cite2"><a href="#fn2">[2]</a></sup></p>
<p id="v34"><sup><small>34</small></sup>  Viešpaties debesis rodė jiems kelią, keliaujant dienos metu. </p>
<p id="v35"><sup><small>35</small></sup>  Sandoros skrynią pakeliant kelionei, Mozė tardavo: “Viešpatie! Teišsisklaido Tavo priešai ir bėga nuo Tavo veido tie, kurie Tavęs nekenčia”. </p>
<p id="v36"><sup><small>36</small></sup>  Kai sustodavo, jis tardavo: “Sugrįžk, Viešpatie, pas Izraelio tūkstančių tūkstančius!” </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/lt/Bible/Numbers/9">
          <span class="mdi mdi-arrow-left-drop-circle"></span><span class="pl-2">Skaičių knyga - Skyrius 9</span>
        </a>
        </td>
        <td>
        <a href="/lt/Bible/Numbers/Index">
          <span class="mdi mdi-book-open-variant"></span><span class="pl-2">Indeksas</span>
        </a>
        </td>
        <td>
        <a href="/lt/Bible/Numbers/11">
          <span class="pr-2">Skaičių knyga - Skyrius 11</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 10:1-7 <i>Sidabriniai trimito garsai</i>: <a href="/lt/The_Urantia_Book/162#p4_2">UK 162:4.2</a>. </li>
  <li id="fn2"><a href="#cite2">↑</a> 10:33 <i>Šventieji kalnai</i>: <a href="/lt/The_Urantia_Book/85#p1_5">UK 85:1.5</a>. </li>
</ol>
</div>
