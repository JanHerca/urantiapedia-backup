<!--
title: Skaičių knyga - Skyrius 23
description: 
published: true
date: 2022-10-7T19:22:47Z
tags: bible, bible—numbers
editor: ckeditor
dateCreated: 2022-9-10T13:44:15Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Numbers/22">Skaičių knyga - Skyrius 22</a></td>
        <td><a href="/lt/Bible/Numbers/Index">Indeksas</a></td>
        <td><a href="/lt/Bible/Numbers/24">Skaičių knyga - Skyrius 24</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Tada Balaamas kalbėjo Balakui: “Pastatydink man čia septynis aukurus ir paruošk man septynis veršius ir septynis avinus”. </p>
<p id="v2"><sup><small>2</small></sup>  Balakas padarė, kaip Balaamas sakė. Tada juodu aukojo po veršį ir aviną ant kiekvieno aukuro. </p>
<p id="v3"><sup><small>3</small></sup>  Balaamas tarė Balakui: “Pastovėk prie savo deginamosios aukos, o aš pasitrauksiu ir lauksiu Viešpaties žodžio: aš tau pasakysiu, ką Jis lieps”. Jis nuėjo į nuošalią aukštumą. </p>
<p id="v4"><sup><small>4</small></sup>  Ten jį sutiko Dievas. Balaamas Jam kalbėjo: “Pastatydinau septynis aukurus ir aukojau ant jų po veršį ir aviną”. </p>
<p id="v5"><sup><small>5</small></sup>  Viešpats įdėjo žodį į Balaamo lūpas ir sakė: “Grįžk pas Balaką ir taip kalbėk”. </p>
<p id="v6"><sup><small>6</small></sup>  Sugrįžęs rado stovintį Balaką prie savo deginamosios aukos su visais Moabo kunigaikščiais. </p>
<p id="v7"><sup><small>7</small></sup>  Jis kalbėjo: “Iš Aramo mane atvedė Balakas, moabitų karalius, iš rytų šalies kalnų pašaukė mane: ‘Ateik ir prakeik Jokūbą, linkėk pikta Izraeliui’. </p>
<p id="v8"><sup><small>8</small></sup>  Kaipgi aš keikčiau, ko Dievas nekeikia? Kaipgi aš pasmerkčiau, ko Viešpats nesmerkia? </p>
<p id="v9"><sup><small>9</small></sup>  Aš matau juos nuo uolų viršūnių ir į juos žiūriu nuo kalnų. Ta tauta gyvena atskirai ir neprisideda prie kitų tautų. </p>
<p id="v10"><sup><small>10</small></sup>  Kas galėtų suskaityti Jokūbo dulkes ir suskaičiuoti ketvirtadalį Izraelio? O, kad galėčiau mirti teisiųjų mirtimi! O, kad mirčiau ramybėje kaip jie!” </p>
<p id="v11"><sup><small>11</small></sup>  Balakas sakė Balaamui: “Ką tu man padarei? Aš tave pasišaukiau, kad prakeiktum mano priešus, o tu juos palaiminai”. </p>
<p id="v12"><sup><small>12</small></sup>  Tas jam atsakė: “Argi aš neturiu kalbėti to, ką Viešpats įdeda į mano lūpas?” </p>
<p id="v13"><sup><small>13</small></sup>  Balakas sakė jam: “Eikš su manimi į kitą vietą, kur matysi izraelitų dalį, bet visų negalėsi matyti; iš ten juos prakeiksi”. </p>
<p id="v14"><sup><small>14</small></sup>  Kai jį nuvedė ant Pisgos kalno viršūnės, jis ten pastatydino septynis aukurus ir ant kiekvieno aukojo po veršį ir aviną. </p>
<p id="v15"><sup><small>15</small></sup>  Tada Balaamas tarė Balakui: “Stovėk čia prie deginamosios aukos, o aš eisiu pasitikti Viešpaties”. </p>
<p id="v16"><sup><small>16</small></sup>  Viešpats sutiko Balaamą ir įdėjo žodį į jo lūpas, sakydamas: “Eik vėl pas Balaką ir pasakyk tai”. </p>
<p id="v17"><sup><small>17</small></sup>  Sugrįžęs jis rado Balaką stovintį prie savo deginamosios aukos kartu su Moabo kunigaikščiais. Balakas klausė jo: “Ką tau kalbėjo Viešpats?” </p>
<p id="v18"><sup><small>18</small></sup>  Balaamas atsakė: “Balakai, klausykis ir išgirsk, Ciporo sūnau! </p>
<p id="v19"><sup><small>19</small></sup>  Dievas ne žmogus, kad meluotų, ir ne žmogaus sūnus, kad pakeistų savo nuomonę. Ar Jis pasakė ir nepadarys? Ar Jis kalbėjo ir neįvykdys? <sup id="cite1"><a href="#fn1">[1]</a></sup></p>
<p id="v20"><sup><small>20</small></sup>  Man įsakyta laiminti; Jis palaimino, ir aš negaliu to pakeisti. </p>
<p id="v21"><sup><small>21</small></sup>  Jis nerado nedorybės Jokūbe ir neįžiūrėjo neteisybės Izraelyje. Viešpats, jų Dievas, yra su jais, ir karaliaus šauksmas girdimas tarp jų. </p>
<p id="v22"><sup><small>22</small></sup>  Dievas juos išvedė iš Egipto, jų galybė kaip stumbro. </p>
<p id="v23"><sup><small>23</small></sup>  Nėra užkeikimo prieš Jokūbą nei ištarmės prieš Izraelį; ateis laikas, kai apie Izraelį sakys: ‘Štai ką padarė Dievas’. </p>
<p id="v24"><sup><small>24</small></sup>  Tai tauta, kuri pakils kaip liūtė ir atsistos kaip liūtas, neatsiguls, kol nesurys grobio ir neišgers užmuštųjų kraujo”. </p>
<p id="v25"><sup><small>25</small></sup>  Balakas tarė Balaamui: “Tu jų neprakeik, bet ir nelaimink”. </p>
<p id="v26"><sup><small>26</small></sup>  Balaamas atsakė Balakui: “Argi aš tau nesakiau, kad ką man Viešpats lieps, tą turėsiu daryti!” </p>
<p id="v27"><sup><small>27</small></sup>  Ir Balakas tarė Balaamui: “Eime, nuvesiu tave į kitą vietą, gal patiks Dievui, kad iš ten juos prakeiktum”. </p>
<p id="v28"><sup><small>28</small></sup>  Balakas užvedė Balaamą į Peoro kalno viršūnę, kuris yra prie dykumos. </p>
<p id="v29"><sup><small>29</small></sup>  Čia Balaamas sakė Balakui: “Pastatydink man čia septynis aukurus ir paruošk tiek pat veršių ir avinų aukai”. </p>
<p id="v30"><sup><small>30</small></sup>  Balakas padarė, kaip Balaamas įsakė. Jie aukojo po veršį ir po aviną ant kiekvieno aukuro. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Numbers/22">Skaičių knyga - Skyrius 22</a></td>
        <td><a href="/lt/Bible/Numbers/Index">Indeksas</a></td>
        <td><a href="/lt/Bible/Numbers/24">Skaičių knyga - Skyrius 24</a></td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 23:19 <i>Dievas nežmogiškas</i>: <a href="/lt/The_Urantia_Book/4#p3_1">UK 4:3.1</a>.  <i>Dievas „ne žmogus“</i>: <a href="/lt/The_Urantia_Book/3#p1_12">UK 3:1.12</a>.  <i>Dievas neatgailauja (iš prigimties)</i>: <a href="/lt/The_Urantia_Book/2#p2_2">UK 2:2.2</a>.  <i>Dievas neatgailauja (iš prigimties)</i>: <a href="/lt/The_Urantia_Book/4#p3_4">UK 4:3.4</a>.  <i>Dievas ne žmogus</i>: <a href="/lt/The_Urantia_Book/1#p2_1">UK 1:2.1</a>. </li>
</ol>
</div>
