<!--
title: Skaičių knyga - Skyrius 6
description: 
published: true
date: 2022-9-13T21:36:43Z
tags: 
editor: ckeditor
dateCreated: 2022-9-10T13:44:15Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Numbers/5">Skaičių knyga - Skyrius 5</a></td>
        <td><a href="/lt/Bible/Numbers/Index">Indeksas</a></td>
        <td><a href="/lt/Bible/Numbers/7">Skaičių knyga - Skyrius 7</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Viešpats kalbėjo Mozei: </p>
<p id="v2"><sup><small>2</small></sup>  “Sakyk izraelitams: ‘Jei vyras ar moteris padarys nazarėno įžadą, kad pasišvęstų Viešpačiui, <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  jis susilaikys nuo vyno ir stipraus gėrimo. Negers vynuogių sulčių nei jokio kito gėrimo, kas iš vynuogių išspaudžiama, nevalgys nei šviežių, nei džiovintų vynuogių. </p>
<p id="v4"><sup><small>4</small></sup>  Visą laiką, kol yra įžadu pasišventęs Viešpačiui, nevalgys nieko, kas iš vynuogių, net sėklų ar odelės. </p>
<p id="v5"><sup><small>5</small></sup>  Padaręs įžadą neskus galvos, kol pasibaigs įžado laikas. Visą savo pasišventimo laiką augins galvos plaukus. </p>
<p id="v6"><sup><small>6</small></sup>  Per visą savo įžado laiką nepalies mirusio, </p>
<p id="v7"><sup><small>7</small></sup>  net savo tėvu, motina, broliu ar seserimi nesusiteps, jei jie numirtų, nes įžado metu bus pasižadėjęs Dievui. </p>
<p id="v8"><sup><small>8</small></sup>  Visą savo įžado laiką jis yra šventas Viešpačiui. </p>
<p id="v9"><sup><small>9</small></sup>  Jei kas staiga mirtų šalia jo ir jis susiteptų, tada jis turės nusiskusti galvą septintą, apsivalymo, dieną. </p>
<p id="v10"><sup><small>10</small></sup>  Aštuntą dieną atneš du balandžius ar du jaunus karvelius ir prie Susitikimo palapinės paduos juos kunigui. </p>
<p id="v11"><sup><small>11</small></sup>  Kunigas vieną jų aukos už nuodėmę, o antrą­deginamąja auka, kad sutaikintų jį, nes jis susitepė mirusiu. Tą dieną jis pakartos įžadą </p>
<p id="v12"><sup><small>12</small></sup>  ir atves metinį avinėlį aukai už kaltę. Ankstesnės dienos nebus įskaitytos, nes jo pasišventimas buvo suteptas. </p>
<p id="v13"><sup><small>13</small></sup>  Tas yra nazarėno įstatymas. Pasibaigus įžado laikui, jį atves prie Susitikimo palapinės durų, </p>
<p id="v14"><sup><small>14</small></sup>  kur jis aukos auką Viešpačiui: metinį sveiką avinėlį deginamajai aukai, metinę sveiką avelę aukai už nuodėmę ir sveiką aviną padėkos aukai, </p>
<p id="v15"><sup><small>15</small></sup>  taip pat apšlakstytą aliejumi neraugintos duonos pintinę, neraugintų bandelių, apteptų aliejumi, ir geriamąją auką. </p>
<p id="v16"><sup><small>16</small></sup>  Kunigas aukos Viešpačiui auką už nuodėmę ir deginamąją auką. </p>
<p id="v17"><sup><small>17</small></sup>  Aviną aukos kaip padėkos auką Viešpačiui, kartu su neraugintos duonos pintine ir geriamąja auka. </p>
<p id="v18"><sup><small>18</small></sup>  Tada prie Susitikimo palapinės durų nuskus nazarėnui plaukus; ir kunigas jo plaukus sudegins su padėkos auka. </p>
<p id="v19"><sup><small>19</small></sup>  Kunigas, paėmęs išvirtą avino petį, vieną neraugintą bandelę iš pintinės bei neraugintą paplotį, įdės į nazarėno rankas po to, kai jo galva bus nuskusta. </p>
<p id="v20"><sup><small>20</small></sup>  Paskui, paėmęs iš nazarėno rankų, jis siūbuos viską Viešpaties akivaizdoje. Visi pašvęstieji daiktai priklausys kunigui. Po to nazarėnas galės gerti vyną. </p>
<p id="v21"><sup><small>21</small></sup>  Toks yra nazarėno, kuris davė įžadą, įstatymas ir auka Viešpačiui, neskaičiuojant to, ką jis aukos pagal savo įžadą, kad išpildytų pasišventimo įstatymą’ ”. </p>
<p id="v22"><sup><small>22</small></sup>  Viešpats kalbėjo Mozei: </p>
<p id="v23"><sup><small>23</small></sup>  “Pasakyk Aaronui ir jo sūnums laiminti izraelitus tokiais žodžiais: </p>
<p id="v24"><sup><small>24</small></sup>  ‘Viešpats telaimina ir tesaugoja tave. </p>
<p id="v25"><sup><small>25</small></sup>  Viešpats teparodo tau savo veidą ir tebūna tau maloningas. </p>
<p id="v26"><sup><small>26</small></sup>  Viešpats teatgręžia savo veidą į tave ir tesuteikia tau ramybę’. <sup id="cite2"><a href="#fn2">[2]</a></sup></p>
<p id="v27"><sup><small>27</small></sup>  Jie šauksis mano vardo izraelitams, ir Aš juos laiminsiu”. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Numbers/5">Skaičių knyga - Skyrius 5</a></td>
        <td><a href="/lt/Bible/Numbers/Index">Indeksas</a></td>
        <td><a href="/lt/Bible/Numbers/7">Skaičių knyga - Skyrius 7</a></td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 6:2-15 <i>Šventieji įžadai ir priesaikos</i>: <a href="/lt/The_Urantia_Book/87#p6_9">UK 87:6.9</a>. </li>
  <li id="fn2"><a href="#cite2">↑</a> 6:26 <i>Ilgalaikė ramybė</i>: <a href="/lt/The_Urantia_Book/5#p4_2">UK 5:4.2</a>. </li>
</ol>
</div>
