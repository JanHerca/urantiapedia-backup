<!--
title: Skaičių knyga - Skyrius 5
description: 
published: true
date: 2023-11-8T21:52:7Z
tags: bible, bible—numbers
editor: ckeditor
dateCreated: 2022-9-10T13:44:15Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/lt/Bible/Numbers/4">
          <span class="mdi mdi-arrow-left-drop-circle"></span><span class="pl-2">Skaičių knyga - Skyrius 4</span>
        </a>
        </td>
        <td>
        <a href="/lt/Bible/Numbers/Index">
          <span class="mdi mdi-book-open-variant"></span><span class="pl-2">Indeksas</span>
        </a>
        </td>
        <td>
        <a href="/lt/Bible/Numbers/6">
          <span class="pr-2">Skaičių knyga - Skyrius 6</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Viešpats kalbėjo Mozei: </p>
<p id="v2"><sup><small>2</small></sup>  “Įsakyk izraelitams pašalinti iš stovyklos visus raupsuotus, visus turinčius plūdimą ir susitepusius mirusiu. </p>
<p id="v3"><sup><small>3</small></sup>  Pašalinkite tokius vyrus ir tokias moteris, kad jie nesuteptų stovyklos, kurios viduryje Aš gyvenu”. </p>
<p id="v4"><sup><small>4</small></sup>  Izraelitai taip ir padarė, ir juos apgyvendino už stovyklos ribų, kaip Viešpats buvo įsakęs Mozei. </p>
<p id="v5"><sup><small>5</small></sup>  Viešpats kalbėjo Mozei: </p>
<p id="v6"><sup><small>6</small></sup>  “Sakyk izraelitams: ‘Jei vyras ar moteris padarytų kurią nors nuodėmę, peržengtų Viešpaties įsakymą ir taip nusikalstų, </p>
<p id="v7"><sup><small>7</small></sup>  tai jis prisipažins kaltas ir atlygins tam, kuriam nusikalto, atiduos tą patį daiktą ir, be to, pridės penktą dalį jo vertės. </p>
<p id="v8"><sup><small>8</small></sup>  O jei nebūtų to, kuriam nusikalto, atiduos viską Viešpačiui, ir tai priklausys kunigui, neskaitant avino, kuris turi būti aukojamas, kad jis būtų sutaikintas. </p>
<p id="v9"><sup><small>9</small></sup>  Visos aukos, kurias aukoja izraelitai, priklauso kunigui. </p>
<p id="v10"><sup><small>10</small></sup>  Ką pavieniai asmenys aukoja šventykloje ir atiduoda kunigui, yra jo nuosavybė’ ”. </p>
<p id="v11"><sup><small>11</small></sup>  Viešpats kalbėjo Mozei: </p>
<p id="v12"><sup><small>12</small></sup>  “Sakyk izraelitams: ‘Jei kieno žmona nusidėtų, būdama neištikima savo vyrui, <sup id="cite1"><a href="#fn1">[1]</a></sup></p>
<p id="v13"><sup><small>13</small></sup>  ir kitas vyras gulėtų su ja ir ją suterštų, tačiau tai įvyktų slaptai ir būtų paslėpta nuo jos vyro akių, ir nebūtų liudytojų, nes ji nebūtų sugauta, </p>
<p id="v14"><sup><small>14</small></sup>  ir jei pavydo dvasia apimtų vyrą, nepaisant ar žmona iš tiesų susitepusi, ar tai tik neteisingas įtarimas, </p>
<p id="v15"><sup><small>15</small></sup>  jis ją turi atvesti pas kunigą ir aukoti už ją dešimtą efos dalį miežinių miltų; nepils ant jų aliejaus ir nedės smilkalų, nes tai pavydo auka, primenanti nedorybę. </p>
<p id="v16"><sup><small>16</small></sup>  Kunigas ją atves ir pastatys Viešpaties akivaizdoje. </p>
<p id="v17"><sup><small>17</small></sup>  Jis, paėmęs švento vandens moliniame inde, įmes į jį truputį dulkių nuo palapinės aslos. </p>
<p id="v18"><sup><small>18</small></sup>  Kai moteris atsistos Viešpaties akivaizdoje, jis atidengs jos galvą ir paduos jai į ranką pavydo auką; pats gi laikys kartaus vandens, kuris neša prakeikimą, </p>
<p id="v19"><sup><small>19</small></sup>  ir prisaikdins ją, sakydamas: ‘Jei neturėjai santykių su svetimu vyru, tau nekenks šitas kartus vanduo. </p>
<p id="v20"><sup><small>20</small></sup>  Bet jei buvai neištikima savo vyrui ir susitepei gulėdama su kitu, </p>
<p id="v21"><sup><small>21</small></sup>  Viešpats padarys tave prakeikimu tavo tautoje, ir tavo šlaunys ims pūti, o tavo pilvas išsipūs. </p>
<p id="v22"><sup><small>22</small></sup>  Šitas vanduo, nešantis prakeikimą, teįeina į tavo vidų, kad tavo pilvas išsipūstų ir šlaunys imtų pūti’. Moteris atsakys: ‘Amen, amen’. <sup id="cite2"><a href="#fn2">[2]</a></sup></p>
<p id="v23"><sup><small>23</small></sup>  Kunigas surašys tuos prakeikimus ir juos nuplaus karčiuoju vandeniu. </p>
<p id="v24"><sup><small>24</small></sup>  Jis duos moteriai gerti kartaus vandens, nešančio prakeikimą, kad tas vanduo patektų į moters vidų. </p>
<p id="v25"><sup><small>25</small></sup>  Tada kunigas paims iš jos rankų pavydo auką, ją siūbuos Viešpaties akivaizdoje ir aukos ant aukuro. </p>
<p id="v26"><sup><small>26</small></sup>  Jis ims saują aukojamųjų miltų ir sudegins ant aukuro. Po to vėl duos moteriai gerti kartaus vandens. </p>
<p id="v27"><sup><small>27</small></sup>  Kai ji išgers, jei ji yra nusikaltusi svetimavimu, prakeikimo vanduo, įėjęs į ją, išpūs jos pilvą, ir jos šlaunys ims pūti, ir moteris bus prakeikimas savo tautoje. </p>
<p id="v28"><sup><small>28</small></sup>  O jei ji bus nekalta, jai nepakenks, ir ji galės pastoti. </p>
<p id="v29"><sup><small>29</small></sup>  Toks yra pavydo įstatymas. </p>
<p id="v30"><sup><small>30</small></sup>  Jei vyras apimtas pavydo dvasios atvestų žmoną Viešpaties akivaizdon ir kunigas padarytų visa, kas čia parašyta, </p>
<p id="v31"><sup><small>31</small></sup>  vyras bus nekaltas, o moteris susilauks bausmės, jeigu bus nusikaltusi’ ”. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/lt/Bible/Numbers/4">
          <span class="mdi mdi-arrow-left-drop-circle"></span><span class="pl-2">Skaičių knyga - Skyrius 4</span>
        </a>
        </td>
        <td>
        <a href="/lt/Bible/Numbers/Index">
          <span class="mdi mdi-book-open-variant"></span><span class="pl-2">Indeksas</span>
        </a>
        </td>
        <td>
        <a href="/lt/Bible/Numbers/6">
          <span class="pr-2">Skaičių knyga - Skyrius 6</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 5:12-31 <i>Tikslumo testas</i>: <a href="/lt/The_Urantia_Book/70#p10_6">UK 70:10.6</a>. </li>
  <li id="fn2"><a href="#cite2">↑</a> 5:22 <i>„Amen“ kaip ritualas</i>: <a href="/lt/The_Urantia_Book/90#p5_3">UK 90:5.3</a>. </li>
</ol>
</div>
