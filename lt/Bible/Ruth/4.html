<!--
title: Rutos knyga - Skyrius 4
description: 
published: true
date: 2022-10-7T19:22:47Z
tags: bible, bible—ruth
editor: ckeditor
dateCreated: 2022-9-10T13:44:15Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Ruth/3">Rutos knyga - Skyrius 3</a></td>
        <td><a href="/lt/Bible/Ruth/Index">Indeksas</a></td>
        <td> </td>
      </tr>
    </tbody>
  </table>
</figure>
<p id="v1"><sup><small>1</small></sup>  Boozas, nuėjęs prie vartų, atsisėdo. Pro šalį ėjo giminaitis, apie kurį Boozas buvo kalbėjęs. Jis tarė jam: “Bičiuli, sėskis čia!” Tas atėjęs atsisėdo. </p>
<p id="v2"><sup><small>2</small></sup>  Boozas pasišaukė dar dešimt vyrų, miesto vyresniųjų, ir tarė jiems: “Sėskitės!” Jie atsisėdo. </p>
<p id="v3"><sup><small>3</small></sup>  Ir jis kalbėjo giminaičiui: “Noomė, kuri grįžo iš Moabo krašto, parduoda lauką, priklausiusį mūsų broliui Elimelechui. </p>
<p id="v4"><sup><small>4</small></sup>  Aš norėjau pranešti tai tau. Pirk tą lauką čia sėdinčiųjų ir vyresniųjų akivaizdoje. Jei nori išpirkti, pirk, o jei nenori, pasakyk man, kad žinočiau. Nėra kito, kuris turi teisę tai išpirkti, o po tavęs­mano eilė”. Tas atsakė: “Aš pirksiu”. </p>
<p id="v5"><sup><small>5</small></sup>  Boozas tarė: “Tą dieną, kai pirksi lauką iš Noomės, turėsi nupirkti ir moabitę Rūtą, mirusiojo žmoną, kad išlaikytum mirusiojo vardą jo nuosavybei”. </p>
<p id="v6"><sup><small>6</small></sup>  Giminaitis atsakė: “Aš negaliu išpirkti jos, nes tada nukentėtų mano paties paveldėjimas. Tu pasinaudok mano teise, nes aš negaliu to padaryti”. </p>
<p id="v7"><sup><small>7</small></sup>  Izraelyje buvo paprotys: kai kas nors perleisdavo savo teisę į paveldėjimą kitam, jis nusiaudavo savo sandalą ir paduodavo savo artimui. Tai būdavo liudijimas Izraelyje. </p>
<p id="v8"><sup><small>8</small></sup>  Kai giminaitis pasakė Boozui: “Pirk tai sau”, nusiavė sandalą ir jam padavė. </p>
<p id="v9"><sup><small>9</small></sup>  Tada Boozas tarė vyresniesiems ir visiems žmonėms: “Jūs esate šiandien liudytojai, kad aš nupirkau iš Noomės visa, kas priklausė Elimelechui, Kiljonui ir Machlonui. </p>
<p id="v10"><sup><small>10</small></sup>  Taip pat ir moabitę Rūtą, Machlono žmoną, vesiu, kad išlaikyčiau mirusiojo vardą, jo nuosavybei ir kad jo vardas neišnyktų tarp jo brolių ir iš jo tėviškės. Jūs esate šiandien to įvykio liudytojai”. <sup id="cite1"><a href="#fn1">[1]</a></sup></p>
<p id="v11"><sup><small>11</small></sup>  Visi ten esantys žmonės ir vyresnieji atsakė: “Mes esame liudytojai. Viešpats telaimina moterį, ateinančią į tavo namus, kaip Rachelę ir Lėją, kurios sukūrė Izraelio namus. Tegul tau sekasi Efratoje ir tebūna garsus tavo vardas Betliejuje. </p>
<p id="v12"><sup><small>12</small></sup>  Tebūna tavo namai kaip namai Pereco, kurį Tamara pagimdė Judui, per palikuonis, kuriuos Viešpats tau duos iš šios jaunos moters”. </p>
<p id="v13"><sup><small>13</small></sup>  Boozas vedė Rūtą. Ir kai jis įėjo pas ją, Viešpats davė jai pastoti ir ji pagimdė sūnų. </p>
<p id="v14"><sup><small>14</small></sup>  Tuomet moterys sakė Noomei: “Palaimintas Viešpats, kuris nepaliko tavęs be įpėdinio, kad jo vardas būtų žymus Izraelyje. </p>
<p id="v15"><sup><small>15</small></sup>  Jis bus tau atgaiva ir pasirūpins tavimi senatvėje. Juk jį pagimdė tavo marti, kuri myli tave, ir yra tau daugiau negu septyni sūnūs”. </p>
<p id="v16"><sup><small>16</small></sup>  Noomė paėmė vaiką į savo prieglobstį ir buvo jo aukle. </p>
<p id="v17"><sup><small>17</small></sup>  Kaimynės jį pavadino Jobedu, sakydamos: “Sūnus gimė Noomei”. Jobedas buvo Jesės tėvas, karaliaus Dovydo senelis. </p>
<p id="v18"><sup><small>18</small></sup>  Šitie yra Pereco palikuonys: Perecs buvo Esromo tėvas, </p>
<p id="v19"><sup><small>19</small></sup>  Esromas­Aramo, Aramas­ Aminadabo, </p>
<p id="v20"><sup><small>20</small></sup>  Aminadabas­Naasono, Naasonas­Salmono, </p>
<p id="v21"><sup><small>21</small></sup>  Salmonas­Boozo, Boozas­Jobedo, </p>
<p id="v22"><sup><small>22</small></sup>  Jobedas­Jesės, o Jesė­Dovydo. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Ruth/3">Rutos knyga - Skyrius 3</a></td>
        <td><a href="/lt/Bible/Ruth/Index">Indeksas</a></td>
        <td> </td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 4:10 <i>Moterys kaip nuosavybė</i>: <a href="/lt/The_Urantia_Book/82#p3_4">UK 82:3.4</a>. </li>
</ol>
</div>
