<!--
title: Rutos knyga - Skyrius 3
description: 
published: true
date: 2022-10-7T19:22:47Z
tags: bible, bible—ruth
editor: ckeditor
dateCreated: 2022-9-10T13:44:15Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Ruth/2">Rutos knyga - Skyrius 2</a></td>
        <td><a href="/lt/Bible/Ruth/Index">Indeksas</a></td>
        <td><a href="/lt/Bible/Ruth/4">Rutos knyga - Skyrius 4</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Noomė tarė Rūtai: “Mano dukra, ar ne laikas man pasirūpinti vieta, kur tu galėtum ramiai gyventi? </p>
<p id="v2"><sup><small>2</small></sup>  Boozas, su kurio tarnaitėmis tu dirbai, yra mūsų giminaitis. Jis šį vakarą vėtys miežius klojime. </p>
<p id="v3"><sup><small>3</small></sup>  Nusiprausk, pasitepk, apsivilk geriausiu rūbu ir nueik į klojimą. Nepasirodyk jam, kol jis pavalgys ir atsiguls. </p>
<p id="v4"><sup><small>4</small></sup>  Kai jis atsiguls, įsidėmėk vietą, kur jis guli; priėjusi atidenk jo kojas ir atsigulk. Jis tau pasakys, ką daryti”. </p>
<p id="v5"><sup><small>5</small></sup>  Ji atsakė: “Visa, ką man sakai, padarysiu”. </p>
<p id="v6"><sup><small>6</small></sup>  Nuėjusi į klojimą, ji pasielgė taip, kaip jai anyta patarė. </p>
<p id="v7"><sup><small>7</small></sup>  Boozas, pavalgęs ir atsigėręs, buvo patenkintas ir atsigulė javų krūvos gale. Rūta tyliai priėjo, atidengė jo kojas ir atsigulė. </p>
<p id="v8"><sup><small>8</small></sup>  Vidurnaktį pabudęs žmogus nusigando, pamatęs moterį, gulinčią prie jo kojų. </p>
<p id="v9"><sup><small>9</small></sup>  Jis paklausė: “Kas tu esi?” Ji atsakė: “Aš esu tavo tarnaitė Rūta. Ištiesk savo apsiaustą ant savo tarnaitės, nes tu esi artimas giminaitis”. </p>
<p id="v10"><sup><small>10</small></sup>  Jis sakė: “Viešpats telaimina tave, mano dukra. Tavo paskutinis poelgis yra geresnis už pirmutinį, nes tu neieškojai jaunuolio, turtingo ar beturčio. </p>
<p id="v11"><sup><small>11</small></sup>  Nebijok, mano dukra. Visa, ko prašai, aš padarysiu. Visi šio miesto gyventojai žino, kad tu esi dora moteris. </p>
<p id="v12"><sup><small>12</small></sup>  Tikrai aš esu artimas tavo giminaitis, tačiau yra kitas, dar artimesnis už mane. </p>
<p id="v13"><sup><small>13</small></sup>  Pasilik šią naktį čia. O rytoj, jei jis tave paims,­gerai, tegul paima. O jei jis nenorės tavęs paimti, kaip Viešpats gyvas, aš tave paimsiu! Gulėk iki ryto”. </p>
<p id="v14"><sup><small>14</small></sup>  Ji gulėjo prie jo kojų iki ryto ir atsikėlė, kai žmogus žmogaus dar negalėjo atpažinti. Jis sakė jai: “Žiūrėk, kad niekas nesužinotų, jog moteris buvo klojime”. </p>
<p id="v15"><sup><small>15</small></sup>  Jis liepė jai ištiesti savo apsiaustą, kuriuo ji buvo apsisiautusi. Atseikėjęs šešis saikus miežių, jis supylė į apsiaustą ir užkėlė jai ant pečių. Taip ji grįžo į miestą. </p>
<p id="v16"><sup><small>16</small></sup>  Namuose anyta klausė: “Kaip tau sekėsi, mano dukra?” Ji papasakojo jai visa, kas įvyko, </p>
<p id="v17"><sup><small>17</small></sup>  ir sakė: “Šituos šešis saikus miežių jis man davė ir pasakė: ‘Tu neturi grįžti tuščiomis pas savo anytą’ ”. </p>
<p id="v18"><sup><small>18</small></sup>  Noomė tarė: “Dabar palauk, mano dukra, kol sužinosi, kaip viskas baigsis. Jis nenurims, kol visko nesutvarkys dar šiandien”. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Ruth/2">Rutos knyga - Skyrius 2</a></td>
        <td><a href="/lt/Bible/Ruth/Index">Indeksas</a></td>
        <td><a href="/lt/Bible/Ruth/4">Rutos knyga - Skyrius 4</a></td>
      </tr>
    </tbody>
  </table>
</figure>
