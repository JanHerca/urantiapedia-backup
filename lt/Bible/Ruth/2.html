<!--
title: Rutos knyga - Skyrius 2
description: 
published: true
date: 2023-11-8T21:52:7Z
tags: bible, bible—ruth
editor: ckeditor
dateCreated: 2022-9-10T13:44:15Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/lt/Bible/Ruth/1">
          <span class="mdi mdi-arrow-left-drop-circle"></span><span class="pl-2">Rutos knyga - Skyrius 1</span>
        </a>
        </td>
        <td>
        <a href="/lt/Bible/Ruth/Index">
          <span class="mdi mdi-book-open-variant"></span><span class="pl-2">Indeksas</span>
        </a>
        </td>
        <td>
        <a href="/lt/Bible/Ruth/3">
          <span class="pr-2">Rutos knyga - Skyrius 3</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Noomės giminaitis iš vyro pusės buvo Boozas, pasiturintis vyras iš Elimelecho giminės. </p>
<p id="v2"><sup><small>2</small></sup>  Moabitė Rūta tarė Noomei: “Leisk man eiti į lauką varpų rinkti, kur man leis”. Noomė sakė: “Eik, mano dukra”. </p>
<p id="v3"><sup><small>3</small></sup>  Nuėjusi ji rinko varpas paskui pjovėjus. Jai pasitaikė rinkti lauke, kuris priklausė Boozui iš Elimelecho giminės. </p>
<p id="v4"><sup><small>4</small></sup>  Kaip tik tuo metu Boozas atėjo iš Betliejaus ir pasveikino pjovėjus: “Viešpats su jumis”. Tie jam atsakė: “Telaimina tave Viešpats”. </p>
<p id="v5"><sup><small>5</small></sup>  Tada Boozas paklausė pjovėjų prižiūrėtoją: “Kas šita moteris?” </p>
<p id="v6"><sup><small>6</small></sup>  Prižiūrėtojas atsakė: “Ji yra moabitė, atvykusi su Noome iš Moabo krašto. </p>
<p id="v7"><sup><small>7</small></sup>  Ji prašė: ‘Leisk man rinkti paskui pjovėjus nukritusias varpas’. Ji atėjo ir buvo čia nuo ryto iki dabar, tik trumpam buvo parėjusi į namus”. </p>
<p id="v8"><sup><small>8</small></sup>  Boozas tarė Rūtai: “Klausyk, mano dukra! Neik rinkti į kitą lauką ir nesitrauk iš čia, bet pasilik prie mano moterų. </p>
<p id="v9"><sup><small>9</small></sup>  Sek paskui pjovėjus. Aš įsakiau jaunuoliams tavęs neliesti. Ištroškusi eik prie ąsočių ir gerk tai, ką pjovėjai geria”. </p>
<p id="v10"><sup><small>10</small></sup>  Ji puolė veidu į žemę ir, nusilenkusi iki žemės, klausė: “Kodėl tu man toks malonus ir atkreipei dėmesį į mane, nors esu svetimšalė?” </p>
<p id="v11"><sup><small>11</small></sup>  Boozas atsakė jai: “Man viską papasakojo, kaip tu, tavo vyrui mirus, elgeisi su anyta ir kaip palikusi tėvą, motiną ir gimtąją šalį, atvykai į tautą, kurios anksčiau nepažinai. </p>
<p id="v12"><sup><small>12</small></sup>  Teatlygina tau Viešpats už tai, ką padarei, ir teduoda tau pilną užmokestį Viešpats, Izraelio Dievas, po kurio sparnais atėjai prisiglausti”. </p>
<p id="v13"><sup><small>13</small></sup>  Ji atsakė: “Mano viešpatie, kad tik rasčiau malonę tavo akyse. Tu paguodei mane, draugiškai kreipdamasis į savo tarnaitę, nors neprilygstu tavo tarnaitėms”. </p>
<p id="v14"><sup><small>14</small></sup>  Valgant Boozas jai tarė: “Ateik čia, valgyk duonos ir padažyk savo kąsnį vyne”. Ji atsisėdo šalia pjovėjų, o jis padavė jai paskrudintų grūdų. Ji pavalgė, o kas liko, pasilaikė. </p>
<p id="v15"><sup><small>15</small></sup>  Kai ji kėlėsi rinkti, Boozas įsakė savo tarnams: “Leiskite jai rinkti tarp pėdų ir nepriekaištaukite. </p>
<p id="v16"><sup><small>16</small></sup>  Iš pėdų tyčiomis ištraukite ir palikite jai, kad galėtų rinkti; nedrauskite jai”. </p>
<p id="v17"><sup><small>17</small></sup>  Ji rinko iki vakaro. Surinktas varpas iškūlė ir buvo arti efos miežių. </p>
<p id="v18"><sup><small>18</small></sup>  Parėjusi į miestą, ji parodė savo anytai, kiek pririnko. Be to, padavė jai likusį maistą, kurį buvo pasilaikiusi. </p>
<p id="v19"><sup><small>19</small></sup>  Anyta jos paklausė: “Kur tu šiandien rinkai? Tebūna palaimintas tas, kuris atkreipė dėmesį į tave!” Ji papasakojo savo anytai, pas ką dirbo, ir pasakė, kad to vyro vardas Boozas. </p>
<p id="v20"><sup><small>20</small></sup>  Noomė tarė savo marčiai: “Viešpats telaimina jį, nes jis išliko malonus gyviems ir mirusiems. Be to, tas vyras yra iš mūsų giminės, vienas iš artimiausių mūsų giminaičių”. </p>
<p id="v21"><sup><small>21</small></sup>  Rūta sakė: “Jis man patarė laikytis prie jo pjovėjų iki pjūties galo”. </p>
<p id="v22"><sup><small>22</small></sup>  Ir Noomė tarė savo marčiai Rūtai: “Gerai, mano dukra, kad eini su jo tarnaitėmis. Kitame lauke tave galėtų įžeisti”. </p>
<p id="v23"><sup><small>23</small></sup>  Ji laikėsi prie Boozo tarnaičių rinkdama varpas, kol pasibaigė miežių ir kviečių pjūtis, ir gyveno su savo anyta. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/lt/Bible/Ruth/1">
          <span class="mdi mdi-arrow-left-drop-circle"></span><span class="pl-2">Rutos knyga - Skyrius 1</span>
        </a>
        </td>
        <td>
        <a href="/lt/Bible/Ruth/Index">
          <span class="mdi mdi-book-open-variant"></span><span class="pl-2">Indeksas</span>
        </a>
        </td>
        <td>
        <a href="/lt/Bible/Ruth/3">
          <span class="pr-2">Rutos knyga - Skyrius 3</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
