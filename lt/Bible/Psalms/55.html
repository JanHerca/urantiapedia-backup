<!--
title: Psalmynas - Skyrius 55
description: 
published: true
date: 2022-9-13T21:36:44Z
tags: 
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Psalms/54">Psalmynas - Skyrius 54</a></td>
        <td><a href="/lt/Bible/Psalms/Index">Indeksas</a></td>
        <td><a href="/lt/Bible/Psalms/56">Psalmynas - Skyrius 56</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Dieve, klausykis mano maldos ir nesišalink nuo mano maldavimo! </p>
<p id="v2"><sup><small>2</small></sup>  Pažvelk į mane ir išklausyk. Aš blaškaus ir nerimstu </p>
<p id="v3"><sup><small>3</small></sup>  dėl priešo balso, dėl nedorėlių siautimo. Jie daro man pikta, užsirūstinę neapkenčia manęs. </p>
<p id="v4"><sup><small>4</small></sup>  Širdis dreba mano krūtinėje, mirties siaubai apėmė mane. </p>
<p id="v5"><sup><small>5</small></sup>  Mane užklupo baimė ir drebulys, siaubas užpuolė mane. </p>
<p id="v6"><sup><small>6</small></sup>  Aš sakiau: “O kad turėčiau balandžio sparnus; išskrisčiau ir būčiau ramus. </p>
<p id="v7"><sup><small>7</small></sup>  Toli nuskrisčiau, dykumoje apsinakvočiau. </p>
<p id="v8"><sup><small>8</small></sup>  Skubėčiau pasislėpti nuo viesulų ir audrų”. </p>
<p id="v9"><sup><small>9</small></sup>  Viešpatie, suardyk ir sumaišyk jų kalbas! Mieste mačiau tik smurtą ir vaidus. </p>
<p id="v10"><sup><small>10</small></sup>  Dieną ir naktį jie slankioja aplink jo sienas, o viduje neteisybė ir priespauda. </p>
<p id="v11"><sup><small>11</small></sup>  Nedorybė viduryje, apgaulė ir klasta gatvėse. </p>
<p id="v12"><sup><small>12</small></sup>  Jei priešas mane užgauliotų, galėčiau pakęsti. Jei tas, kuris nekenčia manęs, prieš mane pakiltų, pasislėpčiau nuo jo. </p>
<p id="v13"><sup><small>13</small></sup>  Bet tu­žmogus man lygus, mano bendras, artimas bičiulis! </p>
<p id="v14"><sup><small>14</small></sup>  Mums buvo malonu kartu, minioje eidavome į Dievo namus. </p>
<p id="v15"><sup><small>15</small></sup>  Juos mirtis teužklumpa! Gyvi į mirusiųjų buveinę tenužengia! Nedorybės jų buveinėse ir tarp jų. </p>
<p id="v16"><sup><small>16</small></sup>  Aš šauksiuosi Dievo, ir Viešpats išgelbės mane. </p>
<p id="v17"><sup><small>17</small></sup>  Vakare, rytą ir vidudienį melsiuosi ir garsiai šauksiu; Jis išgirs mano balsą, </p>
<p id="v18"><sup><small>18</small></sup>  išvaduos mano sielą, grąžins ramybę, apgins nuo puolančių priešų daugybės. </p>
<p id="v19"><sup><small>19</small></sup>  Dievas išgirs ir pažemins juos, Jis gyvena nuo amžių. Jie nesikeičia ir Dievo nebijo. </p>
<p id="v20"><sup><small>20</small></sup>  Jie pakelia ranką prieš tuos, kurie yra taikoje su jais, laužo duotąjį žodį. </p>
<p id="v21"><sup><small>21</small></sup>  Slidesnė už sviestą jų burna, o širdyse karas; žodžiai švelnesni už aliejų, tačiau jie yra nuogi kardai. </p>
<p id="v22"><sup><small>22</small></sup>  Pavesk Viešpačiui savo naštą, ir Jis palaikys tave, Jis niekados neleis teisiajam svyruoti. <sup id="cite1"><a href="#fn1">[1]</a></sup></p>
<p id="v23"><sup><small>23</small></sup>  Tu, Dieve, juos nuvesi į gilią prarają. Žmogžudžiai ir apgavikai žus nė pusės amžiaus nesulaukę. Tačiau aš pasitikėsiu Tavimi. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Psalms/54">Psalmynas - Skyrius 54</a></td>
        <td><a href="/lt/Bible/Psalms/Index">Indeksas</a></td>
        <td><a href="/lt/Bible/Psalms/56">Psalmynas - Skyrius 56</a></td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 55:22 <i>Užmesk savo naštą Viešpačiui</i>: <a href="/lt/The_Urantia_Book/152#p5_3">UK 152:5.3</a>. </li>
</ol>
</div>
