<!--
title: Psalmynas - Skyrius 135
description: 
published: true
date: 2022-10-7T19:22:48Z
tags: bible, bible—psalms
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Psalms/134">Psalmynas - Skyrius 134</a></td>
        <td><a href="/lt/Bible/Psalms/Index">Indeksas</a></td>
        <td><a href="/lt/Bible/Psalms/136">Psalmynas - Skyrius 136</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Girkite Viešpatį! Girkite Viešpaties vardą! Girkite jūs, Viešpaties tarnai, </p>
<p id="v2"><sup><small>2</small></sup>  kurie stovite Jo namuose, mūsų Dievo namų kiemuose. </p>
<p id="v3"><sup><small>3</small></sup>  Girkite Jį, nes Viešpats geras; giedokite gyrių Jo vardui, nes Jis mielas. </p>
<p id="v4"><sup><small>4</small></sup>  Jokūbą išsirinko Viešpats, Izraelį, kad būtų Jo nuosavybė. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v5"><sup><small>5</small></sup>  Aš žinau, kad didis yra Viešpats! Mūsų Viešpats yra aukščiau visų dievų. </p>
<p id="v6"><sup><small>6</small></sup>  Visa, ko panorėjo Viešpats, Jis padarė danguje, žemėje ir jūrų gelmėse. </p>
<p id="v7"><sup><small>7</small></sup>  Jis nuo žemės krašto atgena debesis, su žaibais siunčia lietų, paleidžia vėjus iš savo sandėlių. </p>
<p id="v8"><sup><small>8</small></sup>  Jis ištiko Egipte žmonių ir gyvulių pirmagimius, </p>
<p id="v9"><sup><small>9</small></sup>  siuntė ženklų ir stebuklų prieš faraoną ir jo tarnus. </p>
<p id="v10"><sup><small>10</small></sup>  Sunaikino daugybę pagonių tautų ir jų galingų karalių: </p>
<p id="v11"><sup><small>11</small></sup>  Sihoną, amoritų karalių, ir Ogą, Bašano karalių, ir visas karalystes Kanaane. </p>
<p id="v12"><sup><small>12</small></sup>  Atidavė jų žemę Izraeliui, savo tautai, paveldėti. </p>
<p id="v13"><sup><small>13</small></sup>  Viešpatie, Tavo vardas lieka per amžius. Atsiminimas apie Tave, Viešpatie, per kartų kartas. </p>
<p id="v14"><sup><small>14</small></sup>  Viešpats teis savo tautą ir pasigailės savo tarnų. </p>
<p id="v15"><sup><small>15</small></sup>  Pagonių stabai iš sidabro ir aukso, žmogaus rankomis padaryti. </p>
<p id="v16"><sup><small>16</small></sup>  Jie turi burnas, bet nekalba; turi akis, bet nemato; </p>
<p id="v17"><sup><small>17</small></sup>  turi ausis, tačiau negirdi; jų burna nealsuoja. </p>
<p id="v18"><sup><small>18</small></sup>  Į juos panašūs yra tie, kas juos padaro, ir visi, kurie jais pasitiki. </p>
<p id="v19"><sup><small>19</small></sup>  Izraelio namai, laiminkite Viešpatį! Aarono namai, laiminkite Viešpatį! </p>
<p id="v20"><sup><small>20</small></sup>  Levio namai, laiminkite Viešpatį! Visi, kurie Viešpaties bijote, laiminkite Viešpatį! </p>
<p id="v21"><sup><small>21</small></sup>  Palaimintas Viešpats iš Siono, kuris gyvena Jeruzalėje. Girkite Viešpatį! </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Psalms/134">Psalmynas - Skyrius 134</a></td>
        <td><a href="/lt/Bible/Psalms/Index">Indeksas</a></td>
        <td><a href="/lt/Bible/Psalms/136">Psalmynas - Skyrius 136</a></td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 135:4 <i>Išrinktoji Dievo tauta</i>: <a href="/lt/The_Urantia_Book/96#p5_6">UK 96:5.6</a>.  <i>Išrinkti žmonės</i>: <a href="/lt/The_Urantia_Book/93#p5_1">UK 93:5.1</a>.  <i>Išrinkti žmonės</i>: <a href="/lt/The_Urantia_Book/97#p10_1">UK 97:10.1</a>.  <i>Išrinkti žmonės</i>: <a href="/lt/The_Urantia_Book/97#p4_2">UK 97:4.2</a>.  <i>Išrinkti žmonės</i>: <a href="/lt/The_Urantia_Book/121#p2_8">UK 121:2.8</a>. </li>
  <li id="fn2"><a href="#cite2">↑</a> 135:4, <i>Išrinkti žmonės</i>: <a href="/lt/The_Urantia_Book/96#p2_3">UK 96:2.3</a>. </li>
</ol>
</div>
