<!--
title: Psalmynas - Skyrius 18
description: 
published: true
date: 2023-11-8T21:52:7Z
tags: bible, bible—psalms
editor: ckeditor
dateCreated: 2022-9-10T13:44:15Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/lt/Bible/Psalms/17">
          <span class="mdi mdi-arrow-left-drop-circle"></span><span class="pl-2">Psalmynas - Skyrius 17</span>
        </a>
        </td>
        <td>
        <a href="/lt/Bible/Psalms/Index">
          <span class="mdi mdi-book-open-variant"></span><span class="pl-2">Indeksas</span>
        </a>
        </td>
        <td>
        <a href="/lt/Bible/Psalms/19">
          <span class="pr-2">Psalmynas - Skyrius 19</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  “Mylėsiu Tave, Viešpatie, mano stiprybe! </p>
<p id="v2"><sup><small>2</small></sup>  Viešpats yra mano uola, tvirtovė ir išlaisvintojas. Dievas yra mano jėga, Juo pasitikėsiu; Jis­mano skydas, išgelbėjimo ragas, mano aukštas bokštas. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v3"><sup><small>3</small></sup>  Šauksiuosi Viešpaties, kuris vertas gyriaus, ir taip būsiu išgelbėtas iš priešų. </p>
<p id="v4"><sup><small>4</small></sup>  Mirties kančios supo mane, bedievių antplūdis gąsdino mane. </p>
<p id="v5"><sup><small>5</small></sup>  Pragaro kančios apraizgė mane, manęs laukė mirties pinklės. </p>
<p id="v6"><sup><small>6</small></sup>  Sielvarte šaukiausi Viešpaties, savo Dievo. Jis išgirdo savo šventykloje mano balsą, mano šauksmas pasiekė Jo ausis. </p>
<p id="v7"><sup><small>7</small></sup>  Susvyravo, sudrebėjo žemė, kalnų pamatai sujudėjo ir drebėjo, nes Viešpats užsirūstino. </p>
<p id="v8"><sup><small>8</small></sup>  Iš Jo šnervių kilo dūmai, iš burnos veržėsi naikinančios liepsnos, įkaitusios žarijos skraidė. </p>
<p id="v9"><sup><small>9</small></sup>  Jis palenkė dangų ir nužengė, tamsa buvo po Jo kojomis. </p>
<p id="v10"><sup><small>10</small></sup>  Jis sėdėjo ant cherubo ir skrido, vėjo sparnai Jį nešė. </p>
<p id="v11"><sup><small>11</small></sup>  Jis pasislėpė tamsoje, juodi vandenys ir debesys supo Jį. <sup id="cite3"><a href="#fn3">[3]</a></sup></p>
<p id="v12"><sup><small>12</small></sup>  Nuo spindesio Jo priekyje pro debesis veržėsi kruša ir degančios žarijos. <sup id="cite4"><a href="#fn4">[4]</a></sup></p>
<p id="v13"><sup><small>13</small></sup>  Viešpats sugriaudė danguose, Aukščiausiasis parodė savo balsą. </p>
<p id="v14"><sup><small>14</small></sup>  Jis laidė strėles ir išsklaidė juos, siuntė žaibus ir juos sunaikino. </p>
<p id="v15"><sup><small>15</small></sup>  Iškilo jūros dugnas, atsivėrė žemės pamatai nuo Tavo balso, Viešpatie, nuo Tavo rūstybės kvapo. </p>
<p id="v16"><sup><small>16</small></sup>  Iš aukštybių Jis ištiesė ranką ir paėmė mane, ištraukė iš gausių vandenų. </p>
<p id="v17"><sup><small>17</small></sup>  Jis išgelbėjo mane iš galingo priešo, iš tų, kurie manęs nekentė, nes jie buvo stipresni už mane. </p>
<p id="v18"><sup><small>18</small></sup>  Jie puolė mane aną pražūtingąją dieną, bet mano atrama buvo Viešpats. </p>
<p id="v19"><sup><small>19</small></sup>  Jis išvedė mane į platybes ir išlaisvino mane, nes Jis pamėgo mane. </p>
<p id="v20"><sup><small>20</small></sup>  Viešpats atlygino man pagal mano teisumą, Jis atmokėjo man pagal mano rankų švarumą. </p>
<p id="v21"><sup><small>21</small></sup>  Aš laikiausi Viešpaties kelio, neatsitraukiau nuo savo Dievo nusikalsdamas. </p>
<p id="v22"><sup><small>22</small></sup>  Jo įsakymai buvo prieš mane ir nuo Jo nuostatų neatsitraukiau. </p>
<p id="v23"><sup><small>23</small></sup>  Prieš Jį buvau atviras ir saugojaus, kad nenusikalsčiau. </p>
<p id="v24"><sup><small>24</small></sup>  Todėl man atlygino Viešpats pagal mano teisumą, pagal mano rankų švarumą Jo akyse. </p>
<p id="v25"><sup><small>25</small></sup>  Gailestingam Tu pasirodai gailestingas, tobulam­tobulas, </p>
<p id="v26"><sup><small>26</small></sup>  tyram Tu pasirodai tyras, su sukčiumi elgiesi suktai. </p>
<p id="v27"><sup><small>27</small></sup>  Tu gelbsti prispaustuosius, bet pažemini išdidžius žvilgsnius. </p>
<p id="v28"><sup><small>28</small></sup>  Tu, Viešpatie, uždegi man žiburį; Viešpats, mano Dievas, šviečia man tamsumoje. </p>
<p id="v29"><sup><small>29</small></sup>  Su Tavimi galiu pulti priešą, su Dievu­peršokti sieną. </p>
<p id="v30"><sup><small>30</small></sup>  Dievo kelias tobulas, Viešpaties žodis ugnimi valytas. Jis yra skydas visiems, kurie Juo pasitiki. </p>
<p id="v31"><sup><small>31</small></sup>  Kas yra Dievas, jei ne Viešpats? Kas uola, jei ne mūsų Dievas? </p>
<p id="v32"><sup><small>32</small></sup>  Jis apjuosia mane jėga, padaro mano kelią tobulą. </p>
<p id="v33"><sup><small>33</small></sup>  Mano kojas Jis padaro kaip stirnos, į aukštumas mane iškelia. </p>
<p id="v34"><sup><small>34</small></sup>  Mano rankas Jis moko kovoti, kad mano rankos sulaužytų plieninį lanką. </p>
<p id="v35"><sup><small>35</small></sup>  Tu man davei išgelbėjimo skydą, Tavo dešinė palaikė mane, Tavo gerumas mane išaukštino. </p>
<p id="v36"><sup><small>36</small></sup>  Tu praplatinai mano žingsnius, kad mano kojos nepaslystų. </p>
<p id="v37"><sup><small>37</small></sup>  Persekiojau priešus ir pasivijau, nepasukau atgal, kol jų nesunaikinau. </p>
<p id="v38"><sup><small>38</small></sup>  Sužeidžiau juos, kad nebegalėjo pasikelti, krito jie man po kojomis. </p>
<p id="v39"><sup><small>39</small></sup>  Tu apjuosei mane jėga kovai ir atidavei man tuos, kurie sukilo prieš mane. </p>
<p id="v40"><sup><small>40</small></sup>  Tu palenkei prieš mane mano priešus, kad galėčiau sunaikinti tuos, kurie manęs nekenčia. </p>
<p id="v41"><sup><small>41</small></sup>  Jie šaukė, bet niekas nepadėjo, į Viešpatį kreipėsi­Jis neatsiliepė. </p>
<p id="v42"><sup><small>42</small></sup>  Sutrypiau juos į žemės dulkes, kaip gatvių purvą sumyniau. </p>
<p id="v43"><sup><small>43</small></sup>  Išgelbėjai mane tautos kovose, man skyrei valdyti pagonis, tautos, kurių nepažinau, tarnaus man. </p>
<p id="v44"><sup><small>44</small></sup>  Kai tik išgirs apie mane, jie paklus man, svetimšaliai pasiduos man. </p>
<p id="v45"><sup><small>45</small></sup>  Svetimšaliai išblykš, drebėdami išeis iš savo pilių. </p>
<p id="v46"><sup><small>46</small></sup>  Viešpats yra gyvas! Palaiminta tebūna mano uola! Aukštinamas tebūna mano išgelbėjimo Dievas. </p>
<p id="v47"><sup><small>47</small></sup>  Dievas atkeršija už mane ir pajungia man tautas. </p>
<p id="v48"><sup><small>48</small></sup>  Jis gelbsti mane iš mano priešų. Tu iškėlei mane aukščiau nei tuos, kurie sukyla prieš mane, ir išlaisvinai nuo žiauraus žmogaus. </p>
<p id="v49"><sup><small>49</small></sup>  Todėl dėkosiu Tau, Viešpatie, tarp pagonių, giedosiu gyrių Tavo vardui. </p>
<p id="v50"><sup><small>50</small></sup>  Didelį išgelbėjimą Jis suteikia savo karaliui ir parodo gailestingumą savo pateptajam Dovydui ir jo palikuonims per amžius”. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/lt/Bible/Psalms/17">
          <span class="mdi mdi-arrow-left-drop-circle"></span><span class="pl-2">Psalmynas - Skyrius 17</span>
        </a>
        </td>
        <td>
        <a href="/lt/Bible/Psalms/Index">
          <span class="mdi mdi-book-open-variant"></span><span class="pl-2">Indeksas</span>
        </a>
        </td>
        <td>
        <a href="/lt/Bible/Psalms/19">
          <span class="pr-2">Psalmynas - Skyrius 19</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 18:2 <i>Pasaulių išdavėjas</i>: <a href="/lt/The_Urantia_Book/128#p1_10">UK 128:1.10</a>. </li>
  <li id="fn2"><a href="#cite2">↑</a> 18:2,46 <i>Išganymo Dievas</i>: <a href="/lt/The_Urantia_Book/2#p6_3">UK 2:6.3</a>. </li>
  <li id="fn3"><a href="#cite3">↑</a> 18:11 <i>Tamsūs gravitacijos kūnai</i>: <a href="/lt/The_Urantia_Book/14#p1_7">UK 14:1.7</a>. </li>
  <li id="fn4"><a href="#cite4">↑</a> 18:12 <i>Sveika</i>: <a href="/lt/The_Urantia_Book/85#p4_3">UK 85:4.3</a>. </li>
</ol>
</div>
