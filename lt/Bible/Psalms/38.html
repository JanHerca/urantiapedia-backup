<!--
title: Psalmynas - Skyrius 38
description: 
published: true
date: 2022-10-7T19:22:48Z
tags: bible, bible—psalms
editor: ckeditor
dateCreated: 2022-9-10T13:44:15Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Psalms/37">Psalmynas - Skyrius 37</a></td>
        <td><a href="/lt/Bible/Psalms/Index">Indeksas</a></td>
        <td><a href="/lt/Bible/Psalms/39">Psalmynas - Skyrius 39</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Viešpatie, nebausk manęs rūstaudamas ir neplak savo įniršyje. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Tavo strėlės įsmigo į mane ir Tavo ranka slegia mane. </p>
<p id="v3"><sup><small>3</small></sup>  Nebėra nieko sveiko mano kūne dėl Tavo rūstybės ir poilsio mano kauluose dėl mano nuodėmės. </p>
<p id="v4"><sup><small>4</small></sup>  Mano kaltės iškilo virš mano galvos; lyg sunki našta jos pasidarė man per sunkios. </p>
<p id="v5"><sup><small>5</small></sup>  Dvokia ir pūliuoja mano žaizdos dėl mano kvailybės. </p>
<p id="v6"><sup><small>6</small></sup>  Esu varge, visai sulinkęs, vaikštau nusiminęs visą dieną. </p>
<p id="v7"><sup><small>7</small></sup>  Mano strėnos dega, nieko sveiko nebėra mano kūne. </p>
<p id="v8"><sup><small>8</small></sup>  Nusilpęs, labai sudaužytas vaitoju dėl savo širdies nerimo. </p>
<p id="v9"><sup><small>9</small></sup>  Viešpatie, Tu žinai visus mano troškimus ir mano dūsavimas nėra paslėptas nuo Tavęs. </p>
<p id="v10"><sup><small>10</small></sup>  Mano širdis smarkiai plaka, netekau jėgų, mano akių šviesa nyksta. </p>
<p id="v11"><sup><small>11</small></sup>  Mano draugai ir bičiuliai laikosi atstu nuo mano skausmų; mano artimieji stovi iš tolo. </p>
<p id="v12"><sup><small>12</small></sup>  Kurie kėsinasi į mano gyvybę, paspendė žabangus; kurie siekia man pakenkti, grasina man sunaikinimu, visą dieną rengia klastas. </p>
<p id="v13"><sup><small>13</small></sup>  Esu lyg kurčias­negirdžiu, lyg nebylys­neatveriu burnos. </p>
<p id="v14"><sup><small>14</small></sup>  Tapau lyg žmogus, kuris nieko negirdi, kurio burnoje nėra atsakymo. </p>
<p id="v15"><sup><small>15</small></sup>  Viešpatie, Tavimi viliuosi. Tu išgirsi, Viešpatie, mano Dieve! </p>
<p id="v16"><sup><small>16</small></sup>  Sakau: “Tenesidžiaugia ir tenesididžiuoja jie prieš mane, kai mano koja paslysta!” </p>
<p id="v17"><sup><small>17</small></sup>  Esu pasiruošęs kristi, mano kentėjimai nesiliauja. </p>
<p id="v18"><sup><small>18</small></sup>  Išpažinsiu savo kaltę, gailėsiuosi dėl savo nuodėmės. </p>
<p id="v19"><sup><small>19</small></sup>  Mano priešai gyvena ir yra galingi, ir daug tų, kurie nekenčia manęs neteisingai. </p>
<p id="v20"><sup><small>20</small></sup>  Kurie atlygina piktu už gera, yra mano priešai, nes seku gera. </p>
<p id="v21"><sup><small>21</small></sup>  Viešpatie, nepalik manęs! Mano Dieve, nebūk toli nuo manęs! </p>
<p id="v22"><sup><small>22</small></sup>  Skubėk padėti man, Viešpatie, mano gelbėtojau! </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Psalms/37">Psalmynas - Skyrius 37</a></td>
        <td><a href="/lt/Bible/Psalms/Index">Indeksas</a></td>
        <td><a href="/lt/Bible/Psalms/39">Psalmynas - Skyrius 39</a></td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 38:1-2 <i>Visagalio strėlės</i>: <a href="/lt/The_Urantia_Book/90#p3_8">UK 90:3.8</a>. </li>
</ol>
</div>
