<!--
title: Psalmynas - Skyrius 27
description: 
published: true
date: 2022-10-7T19:22:48Z
tags: bible, bible—psalms
editor: ckeditor
dateCreated: 2022-9-10T13:44:15Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Psalms/26">Psalmynas - Skyrius 26</a></td>
        <td><a href="/lt/Bible/Psalms/Index">Indeksas</a></td>
        <td><a href="/lt/Bible/Psalms/28">Psalmynas - Skyrius 28</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Viešpats yra mano šviesa ir mano išgelbėjimas­ko man bijoti? Viešpats yra mano stiprybė­prieš ką man drebėti? </p>
<p id="v2"><sup><small>2</small></sup>  Kai nedorėliai­mano priešai ir piktieji­puola mane, norėdami suėsti, jie susvyruoja ir krinta. </p>
<p id="v3"><sup><small>3</small></sup>  Nors stovėtų prieš mane kariuomenė, nenusigąs mano širdis; nors ir karas kiltų prieš mane, aš pasitikėsiu. <sup id="cite1"><a href="#fn1">[1]</a></sup></p>
<p id="v4"><sup><small>4</small></sup>  Vieno dalyko prašau, Viešpatie, ir to vieno trokštu­gyventi Viešpaties namuose per visas savo gyvenimo dienas, stebėti Viešpaties grožį ir lankyti Jo šventyklą. </p>
<p id="v5"><sup><small>5</small></sup>  Jis paslėps mane savo palapinėje nelaimės dieną, savo buveinės slaptoje vietoje; ant uolos pastatys mane. </p>
<p id="v6"><sup><small>6</small></sup>  Mano galva bus pakelta virš mano priešų, kurie mane supa. Džiaugsmo aukas aukosiu Jo palapinėje, šlovinsiu ir giedosiu gyrių Viešpačiui! </p>
<p id="v7"><sup><small>7</small></sup>  Viešpatie, išgirsk mano balsą, kai šaukiuos. Pasigailėk manęs ir išklausyk mane! </p>
<p id="v8"><sup><small>8</small></sup>  Kai Tu pasakei: “Ieškokite mano veido!”, mano širdis Tau atsakė: “Tavo veido, Viešpatie, aš ieškosiu”. </p>
<p id="v9"><sup><small>9</small></sup>  Neslėpk savo veido nuo manęs! Neatstumk rūstybėje savo tarno! Tu esi mano pagalba. Neatmesk ir nepalik manęs, mano išgelbėjimo Dieve! <sup id="cite2"><a href="#fn2">[2]</a></sup></p>
<p id="v10"><sup><small>10</small></sup>  Nors mano tėvas ir motina paliktų mane, tačiau Viešpats mane priims. </p>
<p id="v11"><sup><small>11</small></sup>  Viešpatie, pamokyk mane savo kelio ir vesk mane tikru taku dėl mano priešų. </p>
<p id="v12"><sup><small>12</small></sup>  Neatiduok manęs prispaudėjų savivalei, nes pakilo prieš mane neteisingi liudytojai ir alsuoja smurtu. </p>
<p id="v13"><sup><small>13</small></sup>  Aš tikiu, kad matysiu Viešpaties gerumą gyvųjų žemėje. </p>
<p id="v14"><sup><small>14</small></sup>  Lauk Viešpaties! Būk drąsus, ir Jis sutvirtins tavo širdį. Lauk, aš sakau, Viešpaties! <sup id="cite3"><a href="#fn3">[3]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Psalms/26">Psalmynas - Skyrius 26</a></td>
        <td><a href="/lt/Bible/Psalms/Index">Indeksas</a></td>
        <td><a href="/lt/Bible/Psalms/28">Psalmynas - Skyrius 28</a></td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 27:3 <i>Išsigelbėjo nuo baimės</i>: <a href="/lt/The_Urantia_Book/95#p4_3">UK 95:4.3</a>. </li>
  <li id="fn2"><a href="#cite2">↑</a> 27:9 <i>Išganymo Dievas</i>: <a href="/lt/The_Urantia_Book/2#p6_3">UK 2:6.3</a>. </li>
  <li id="fn3"><a href="#cite3">↑</a> 27:14 <i>Būkite kantrūs, laukite Viešpaties</i>: <a href="/lt/The_Urantia_Book/152#p5_3">UK 152:5.3</a>. </li>
</ol>
</div>
