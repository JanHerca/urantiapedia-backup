<!--
title: Psalmynas - Skyrius 71
description: 
published: true
date: 2022-10-7T19:22:48Z
tags: bible, bible—psalms
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Psalms/70">Psalmynas - Skyrius 70</a></td>
        <td><a href="/lt/Bible/Psalms/Index">Indeksas</a></td>
        <td><a href="/lt/Bible/Psalms/72">Psalmynas - Skyrius 72</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Viešpatie, Tavimi pasitikiu: niekados tenebūsiu sugėdintas. </p>
<p id="v2"><sup><small>2</small></sup>  Savo teisumu išlaisvink ir išvaduok mane! Kreipk į mane savo ausį ir išgelbėk mane! </p>
<p id="v3"><sup><small>3</small></sup>  Būk man tvirta pilis, kur visada galėčiau pabėgti! Juk Tu esi mano uola ir tvirtovė! </p>
<p id="v4"><sup><small>4</small></sup>  Dieve, išlaisvink mane iš nedorėlio rankos, iš rankos neteisaus ir žiauraus žmogaus. </p>
<p id="v5"><sup><small>5</small></sup>  Viešpatie Dieve, Tu esi mano viltis, mano pasitikėjimas nuo pat jaunystės. </p>
<p id="v6"><sup><small>6</small></sup>  Tu mane globojai nuo pat gimimo, Tu saugojai mane nuo motinos įsčių. Aš nuolat girsiu Tave. </p>
<p id="v7"><sup><small>7</small></sup>  Daugelis stebėjosi manimi, bet Tu buvai man saugi priebėga. </p>
<p id="v8"><sup><small>8</small></sup>  Mano burna tebūna pilna gyriaus ir Tavo garbės visą dieną. </p>
<p id="v9"><sup><small>9</small></sup>  Neapleisk manęs senatvėje; nepalik, kai jėgos išseks! </p>
<p id="v10"><sup><small>10</small></sup>  Mano priešai kalba ir seka mane; jie tyko mano gyvybės ir tariasi: </p>
<p id="v11"><sup><small>11</small></sup>  “Dievas jį paliko, vykite ir sugaukite jį, nes niekas jo neišgelbės!” </p>
<p id="v12"><sup><small>12</small></sup>  Dieve, nebūk toli nuo manęs! Mano Dieve, skubėk man padėti! </p>
<p id="v13"><sup><small>13</small></sup>  Gėdingai težūva ir teišnyksta mano sielos priešininkai! Tesusilaukia paniekos ir negarbės, kurie siekia man pakenkti. </p>
<p id="v14"><sup><small>14</small></sup>  Aš vilties nenustosiu, girsiu Tave vis labiau. </p>
<p id="v15"><sup><small>15</small></sup>  Mano burna kalbės apie Tavo teisumą, skelbs visą dieną Tavo išgelbėjimą, nes aš nežinau jų ribų. </p>
<p id="v16"><sup><small>16</small></sup>  Aš eisiu su Viešpaties Dievo jėga, minėsiu Tavo vieno teisumą. </p>
<p id="v17"><sup><small>17</small></sup>  Dieve, Tu mokei mane nuo jaunystės ir iki šiol dar skelbiu Tavo nuostabius darbus. </p>
<p id="v18"><sup><small>18</small></sup>  Dieve, nepalik manęs, kai būsiu senas ir pražilęs, kol ateinančioms kartoms apie Tavo jėgą ir galią aš paskelbsiu. </p>
<p id="v19"><sup><small>19</small></sup>  Dieve, Tavo teisumas siekia aukštąjį dangų, Tu padarei didingų darbų, kas yra Tau lygus, Dieve? </p>
<p id="v20"><sup><small>20</small></sup>  Nors daug ir skaudžių vargų leidai man patirti, bet ir vėl atgaivinsi mane, ištrauksi iš žemės gelmių! </p>
<p id="v21"><sup><small>21</small></sup>  Tu suteiksi man garbę ir vėl paguosi. </p>
<p id="v22"><sup><small>22</small></sup>  Dieve, aš girsiu Tavo ištikimybę psalteriu, skambinsiu Tau arfa, Izraelio Šventasis! <sup id="cite1"><a href="#fn1">[1]</a></sup></p>
<p id="v23"><sup><small>23</small></sup>  Mano lūpos ir siela, kurią išpirkai, džiūgaus, kai Tau giedosiu. </p>
<p id="v24"><sup><small>24</small></sup>  Ir mano liežuvis visą dieną kalbės apie Tavo teisumą. Visi, kurie siekė man pakenkti, yra sugėdinti ir paniekinti. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Psalms/70">Psalmynas - Skyrius 70</a></td>
        <td><a href="/lt/Bible/Psalms/Index">Indeksas</a></td>
        <td><a href="/lt/Bible/Psalms/72">Psalmynas - Skyrius 72</a></td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 71:22 <i>Izraelio Šventasis</i>: <a href="/lt/The_Urantia_Book/128#p1_10">UK 128:1.10</a>.  <i>Izraelio Šventasis</i>: <a href="/lt/The_Urantia_Book/196#p0_2">UK 196:0.2</a>.  <i>Šventasis</i>: <a href="/lt/The_Urantia_Book/96#p1_9">UK 96:1.9</a>. </li>
</ol>
</div>
