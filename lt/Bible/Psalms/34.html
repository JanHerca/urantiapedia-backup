<!--
title: Psalmynas - Skyrius 34
description: 
published: true
date: 2022-9-13T21:36:44Z
tags: 
editor: ckeditor
dateCreated: 2022-9-10T13:44:15Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Psalms/33">Psalmynas - Skyrius 33</a></td>
        <td><a href="/lt/Bible/Psalms/Index">Indeksas</a></td>
        <td><a href="/lt/Bible/Psalms/35">Psalmynas - Skyrius 35</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Šlovinsiu Viešpatį visada; nuolat girsiu Jį savo lūpomis. </p>
<p id="v2"><sup><small>2</small></sup>  Viešpačiu didžiuosis mano siela; nuolankieji išgirs tai ir džiaugsis. </p>
<p id="v3"><sup><small>3</small></sup>  Aukštinkime Viešpatį ir iškelkime kartu Jo vardą. </p>
<p id="v4"><sup><small>4</small></sup>  Ieškojau Viešpaties, Jis išklausė mane ir išgelbėjo mane iš visų mano baimių. </p>
<p id="v5"><sup><small>5</small></sup>  Jie žvelgė į Jį ir pralinksmėjo, jų veidai nebuvo sugėdinti. </p>
<p id="v6"><sup><small>6</small></sup>  Šis vargšas šaukėsi, ir Viešpats išgirdo, ir išgelbėjo jį iš visų jo bėdų. </p>
<p id="v7"><sup><small>7</small></sup>  Viešpaties angelas stovyklauja aplink tuos, kurie Jo bijo, ir išgelbsti juos. </p>
<p id="v8"><sup><small>8</small></sup>  Ragaukite ir matykite, kad geras yra Viešpats! Palaimintas žmogus, kuris Juo pasitiki. <sup id="cite1"><a href="#fn1">[1]</a></sup></p>
<p id="v9"><sup><small>9</small></sup>  Bijokite Viešpaties, Jo šventieji, nes nieko nestokoja tie, kurie Jo bijo. <sup id="cite2"><a href="#fn2">[2]</a></sup></p>
<p id="v10"><sup><small>10</small></sup>  Jauni liūtai pritrūksta ir badauja, bet tie, kurie ieško Viešpaties, nestokoja jokio gero. </p>
<p id="v11"><sup><small>11</small></sup>  Ateikite, vaikai, ir klausykite manęs: pamokysiu jus Viešpaties baimės. </p>
<p id="v12"><sup><small>12</small></sup>  Koks yra žmogus, kuris mėgsta gyventi ir geidžia gerų dienų patirti? </p>
<p id="v13"><sup><small>13</small></sup>  Sulaikyk savo liežuvį nuo pikto ir savo lūpas nuo klastingų kalbų. </p>
<p id="v14"><sup><small>14</small></sup>  Šalinkis pikto ir daryk gera. Ieškok ir siek taikos. </p>
<p id="v15"><sup><small>15</small></sup>  Viešpaties akys žvelgia į teisiuosius ir Jo ausys girdi jų šauksmą. <sup id="cite3"><a href="#fn3">[3]</a></sup></p>
<p id="v16"><sup><small>16</small></sup>  Viešpaties veidas prieš darančius pikta, kad išdildytų jų atsiminimą žemėje. </p>
<p id="v17"><sup><small>17</small></sup>  Teisieji šaukiasi Viešpaties, Jis išgirsta ir išgelbsti iš visų jų vargų. </p>
<p id="v18"><sup><small>18</small></sup>  Viešpats arti tų, kurių širdys sudužusios, išgelbsti tuos, kurių dvasia nusižeminusi. <sup id="cite4"><a href="#fn4">[4]</a></sup></p>
<p id="v19"><sup><small>19</small></sup>  Daug bėdų patiria teisusis, bet iš visų jį išgelbsti Viešpats. </p>
<p id="v20"><sup><small>20</small></sup>  Jis sergsti visus jo kaulus, kad nė vienas iš jų nesulūžtų. </p>
<p id="v21"><sup><small>21</small></sup>  Nedorėlį nužudys piktybė, kurie nekenčia teisiojo, pražus. </p>
<p id="v22"><sup><small>22</small></sup>  Viešpats išperka savo tarnų sielą, nepražus nė vienas, kuris Juo pasitiki. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Psalms/33">Psalmynas - Skyrius 33</a></td>
        <td><a href="/lt/Bible/Psalms/Index">Indeksas</a></td>
        <td><a href="/lt/Bible/Psalms/35">Psalmynas - Skyrius 35</a></td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 34:8 <i>Paragaukite ir pamatykite, kad Dievas yra geras</i>: <a href="/lt/The_Urantia_Book/131#p2_3">UK 131:2.3</a>.  <i>Dvasinis skonis</i>: <a href="/lt/The_Urantia_Book/2#p7_6">UK 2:7.6</a>.  <i>Paragaukite ir pamatykite / palaiminkite</i>: <a href="/lt/The_Urantia_Book/2#p6_3">UK 2:6.3</a>.  <i>dalis: Dievas yra geras</i>: <a href="/lt/The_Urantia_Book/2#p6_3">UK 2:6.3</a>. </li>
  <li id="fn2"><a href="#cite2">↑</a> 34:9,11 <i>Bijokite Viešpaties</i>: <a href="/lt/The_Urantia_Book/149#p6_1">UK 149:6.1</a>. </li>
  <li id="fn3"><a href="#cite3">↑</a> 34:15 <i>Viešpaties akys virš teisuolio</i>: <a href="/lt/The_Urantia_Book/4#p1_4">UK 4:1.4</a>.  <i>Dieviškos ausys kada nors atsiveria</i>: <a href="/lt/The_Urantia_Book/8#p4_8">UK 8:4.8</a>.  <i>Viešpaties akys prieš teisiuosius</i>: <a href="/lt/The_Urantia_Book/8#p4_8">UK 8:4.8</a>. </li>
  <li id="fn4"><a href="#cite4">↑</a> 34:18-19 <i>Yra šalia sudaužytos širdies</i>: <a href="/lt/The_Urantia_Book/131#p2_10">UK 131:2.10</a>. </li>
</ol>
</div>
