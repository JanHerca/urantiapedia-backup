<!--
title: Psalmynas - Skyrius 50
description: 
published: true
date: 2023-11-8T21:52:7Z
tags: bible, bible—psalms
editor: ckeditor
dateCreated: 2022-9-10T13:44:15Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/lt/Bible/Psalms/49">
          <span class="mdi mdi-arrow-left-drop-circle"></span><span class="pl-2">Psalmynas - Skyrius 49</span>
        </a>
        </td>
        <td>
        <a href="/lt/Bible/Psalms/Index">
          <span class="mdi mdi-book-open-variant"></span><span class="pl-2">Indeksas</span>
        </a>
        </td>
        <td>
        <a href="/lt/Bible/Psalms/51">
          <span class="pr-2">Psalmynas - Skyrius 51</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Galingas Dievas, Viešpats, kalbėjo ir šaukė žemei nuo saulėtekio iki saulėlydžio. </p>
<p id="v2"><sup><small>2</small></sup>  Iš Siono, grožio tobulumo, suspindėjo Dievas. </p>
<p id="v3"><sup><small>3</small></sup>  Mūsų Dievas ateis ir netylės: naikinanti ugnis eis pirma Jo, o aplinkui Jį siaus audros. </p>
<p id="v4"><sup><small>4</small></sup>  Jis šaukia dangų iš aukštybių ir žemę, kad galėtų teisti savo tautą: </p>
<p id="v5"><sup><small>5</small></sup>  “Surinkite mano šventuosius, padariusius sandorą su manimi per auką”. </p>
<p id="v6"><sup><small>6</small></sup>  Dangus skelbs Jo teisumą, nes pats Dievas yra teisėjas. </p>
<p id="v7"><sup><small>7</small></sup>  “Klausyk, mano tauta, Aš kalbėsiu! Izraeli, Aš liudysiu prieš tave! Dievas, tavo Dievas, Aš esu! </p>
<p id="v8"><sup><small>8</small></sup>  Ne dėl aukų barsiu tave­deginamąsias aukas visada man aukojai. </p>
<p id="v9"><sup><small>9</small></sup>  Man nereikia veršio iš tavo tvarto, nei ožio iš tavo bandos. </p>
<p id="v10"><sup><small>10</small></sup>  Mano yra visi miškų žvėrys, gyvuliai ant tūkstančio kalvų. </p>
<p id="v11"><sup><small>11</small></sup>  Pažįstu visus kalnų paukščius, ir laukiniai žvėrys yra mano žinioje. </p>
<p id="v12"><sup><small>12</small></sup>  Jei alkanas būčiau, nesakyčiau tau, nes mano yra pasaulis ir visa, kas jame. </p>
<p id="v13"><sup><small>13</small></sup>  Argi Aš valgysiu jaučių mėsą, argi gersiu ožių kraują? </p>
<p id="v14"><sup><small>14</small></sup>  Aukok Dievui padėką ir ištesėk Aukščiausiajam įžadus. </p>
<p id="v15"><sup><small>15</small></sup>  Šaukis manęs nelaimės dieną­tai išgelbėsiu tave, o tu šlovinsi mane”. <sup id="cite1"><a href="#fn1">[1]</a></sup></p>
<p id="v16"><sup><small>16</small></sup>  O nedorėliui Dievas sako: “Kodėl tu mano nuostatus skelbi ir savo burna mano sandorą mini? </p>
<p id="v17"><sup><small>17</small></sup>  Nes tu nekenti pamokymo ir atmeti mano žodžius. </p>
<p id="v18"><sup><small>18</small></sup>  Pamatęs vagį, susitari su juo ir su svetimautojais draugauji. </p>
<p id="v19"><sup><small>19</small></sup>  Tavo burna kalba pikta ir tavo liežuvis sako klastą. </p>
<p id="v20"><sup><small>20</small></sup>  Tu kalbi prieš savo brolį ir šmeiži savo motinos sūnų. </p>
<p id="v21"><sup><small>21</small></sup>  Tu tai darei, ir Aš tylėjau. Tu manai, kad Aš esu toks, kaip tu. Aš tave barsiu ir tavo darbus statysiu tau prieš akis. </p>
<p id="v22"><sup><small>22</small></sup>  Susipraskite, kurie pamiršote Dievą, kad nesudraskyčiau jūsų, ir tada nebus, kas jus išgelbėtų. </p>
<p id="v23"><sup><small>23</small></sup>  Kas aukoja gyrių, pašlovina mane; o kuris teisingai elgiasi, tam parodysiu Dievo išgelbėjimą”. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/lt/Bible/Psalms/49">
          <span class="mdi mdi-arrow-left-drop-circle"></span><span class="pl-2">Psalmynas - Skyrius 49</span>
        </a>
        </td>
        <td>
        <a href="/lt/Bible/Psalms/Index">
          <span class="mdi mdi-book-open-variant"></span><span class="pl-2">Indeksas</span>
        </a>
        </td>
        <td>
        <a href="/lt/Bible/Psalms/51">
          <span class="pr-2">Psalmynas - Skyrius 51</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 50:15 <i>Kas nori, gali ateiti</i>: <a href="/lt/The_Urantia_Book/139#p12_7">UK 139:12.7</a>.  <i>Kas nori, gali ateiti</i>: <a href="/lt/The_Urantia_Book/2#p5_2">UK 2:5.2</a>.  <i>Kas nori, gali ateiti</i>: <a href="/lt/The_Urantia_Book/165#p3_8">UK 165:3.8</a>.  <i>Kas nori, gali ateiti</i>: <a href="/lt/The_Urantia_Book/166#p3_7">UK 166:3.7</a>.  <i>Kas nori, gali ateiti</i>: <a href="/lt/The_Urantia_Book/100#p7_6">UK 100:7.6</a>.  <i>Kas nori, gali ateiti</i>: <a href="/lt/The_Urantia_Book/32#p5_8">UK 32:5.8</a>.  <i>Kas nori, yra išgelbėtas</i>: <a href="/lt/The_Urantia_Book/131#p10_7">UK 131:10.7</a>.  <i>Kas šaukiasi Viešpaties, yra išgelbėtas</i>: <a href="/lt/The_Urantia_Book/2#p4_1">UK 2:4.1</a>. </li>
</ol>
</div>
