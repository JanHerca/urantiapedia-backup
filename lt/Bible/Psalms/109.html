<!--
title: Psalmynas - Skyrius 109
description: 
published: true
date: 2022-10-7T19:22:48Z
tags: bible, bible—psalms
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Psalms/108">Psalmynas - Skyrius 108</a></td>
        <td><a href="/lt/Bible/Psalms/Index">Indeksas</a></td>
        <td><a href="/lt/Bible/Psalms/110">Psalmynas - Skyrius 110</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Netylėk, mano gyriaus Dieve. </p>
<p id="v2"><sup><small>2</small></sup>  Nedorėlio burna ir klastingojo burna prieš mane atsivėrė. Jie kalba prieš mane melagingais liežuviais. </p>
<p id="v3"><sup><small>3</small></sup>  Neapykantos žodžiais jie apsupo mane ir puola mane nekaltą. </p>
<p id="v4"><sup><small>4</small></sup>  Už mano meilę jie kaltina mane, bet aš meldžiuosi. </p>
<p id="v5"><sup><small>5</small></sup>  Piktu už gera jie man atlygina ir neapykanta už meilę. </p>
<p id="v6"><sup><small>6</small></sup>  Atiduok tokį nedorėlių valiai, te šėtonas stovi jo dešinėje. </p>
<p id="v7"><sup><small>7</small></sup>  Teisme tebūna jis pasmerktas, jo malda tebūna nuodėmė. </p>
<p id="v8"><sup><small>8</small></sup>  Tebūna jo gyvenimas trumpas. Jo tarnystę tegauna kitas. </p>
<p id="v9"><sup><small>9</small></sup>  Jo vaikai tepalieka našlaičiais ir žmona­našle. </p>
<p id="v10"><sup><small>10</small></sup>  Elgetomis ir benamiais tegu tampa jo vaikai, tebūna jie išmesti iš savų sunaikintų namų. </p>
<p id="v11"><sup><small>11</small></sup>  Skolintojas tepasiglemžia jo turtą ir svetimieji jo uždarbį teišgrobsto. </p>
<p id="v12"><sup><small>12</small></sup>  Nė vienas jo tenesigaili ir tenebūna kas užjaustų jo našlaičius. </p>
<p id="v13"><sup><small>13</small></sup>  Jo palikuonys tesunyksta. Kitoje kartoje teišdyla jų vardas. </p>
<p id="v14"><sup><small>14</small></sup>  Viešpats teatsimena jo tėvų kaltes, ir jo motinos nuodėmė tenebūna išdildyta. </p>
<p id="v15"><sup><small>15</small></sup>  Tegu nuolat Viešpats juos stebi, kad nuo žemės nušluotų jų atminimą. </p>
<p id="v16"><sup><small>16</small></sup>  Nes neparodė jis gailestingumo, bet persekiojo beturtį ir vargšą, kėsinosi nužudyti sudužusį širdyje. </p>
<p id="v17"><sup><small>17</small></sup>  Jis mėgo prakeikimą, tegu jis užklumpa jį; jis nemėgo palaiminimo, tebūna jis toli nuo jo. </p>
<p id="v18"><sup><small>18</small></sup>  Jis apsivilko prakeikimu kaip drabužiu, todėl kaip vanduo jis teįsisunkia į kūną, kaip aliejus į kaulus. </p>
<p id="v19"><sup><small>19</small></sup>  Jis tebūna jam kaip drabužis, kuris dengia jo kūną, kaip juosta, kuria jis susijuosia. </p>
<p id="v20"><sup><small>20</small></sup>  Taip tegul užmoka Viešpats mano priešininkams ir tiems, kurie kalba pikta prieš mane. </p>
<p id="v21"><sup><small>21</small></sup>  Bet Tu, Viešpatie Dieve, sustiprink mane dėl savojo vardo, gelbėk dėl savo gailestingumo. </p>
<p id="v22"><sup><small>22</small></sup>  Aš esu vargšas ir beturtis, mano širdis sužeista. </p>
<p id="v23"><sup><small>23</small></sup>  Nykstu kaip šešėlis, mane nešioja kaip vėjas skėrį. </p>
<p id="v24"><sup><small>24</small></sup>  Mano keliai nuo pasninko linksta, sulyso mano kūnas. </p>
<p id="v25"><sup><small>25</small></sup>  Aš jiems tapau pajuoka. Matydami mane, jie kraipė galvas. </p>
<p id="v26"><sup><small>26</small></sup>  Padėk man, Viešpatie, mano Dieve, išgelbėk mane, būdamas gailestingas. </p>
<p id="v27"><sup><small>27</small></sup>  Viešpatie, težino jie, jog tai Tavo ranka padarė. </p>
<p id="v28"><sup><small>28</small></sup>  Jie tegul keikia, bet Tu laimink! Kai jie pakyla, tebūna sugėdinti, o Tavo tarnas tesidžiaugia. </p>
<p id="v29"><sup><small>29</small></sup>  Teapsivelka mano priešininkai nešlove, juos gėda kaip drabužis teapgaubia. </p>
<p id="v30"><sup><small>30</small></sup>  Savo burna garsiai girsiu Viešpatį, girsiu Jį minioje. </p>
<p id="v31"><sup><small>31</small></sup>  Jis stovi beturčio dešinėje, gina jį nuo pasmerkėjų. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Psalms/108">Psalmynas - Skyrius 108</a></td>
        <td><a href="/lt/Bible/Psalms/Index">Indeksas</a></td>
        <td><a href="/lt/Bible/Psalms/110">Psalmynas - Skyrius 110</a></td>
      </tr>
    </tbody>
  </table>
</figure>
