<!--
title: Psalmynas - Skyrius 81
description: 
published: true
date: 2022-10-7T19:22:48Z
tags: bible, bible—psalms
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Psalms/80">Psalmynas - Skyrius 80</a></td>
        <td><a href="/lt/Bible/Psalms/Index">Indeksas</a></td>
        <td><a href="/lt/Bible/Psalms/82">Psalmynas - Skyrius 82</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Garsiai šlovinkite Dievą, mūsų stiprybę, džiaugsmingą triukšmą kelkite Jokūbo Dievui! </p>
<p id="v2"><sup><small>2</small></sup>  Giedokite psalmę, muškite būgną, skambinkite psalteriu ir arfa! </p>
<p id="v3"><sup><small>3</small></sup>  Pūskite trimitą jauno mėnulio dieną, skirtu laiku mūsų šventėje! </p>
<p id="v4"><sup><small>4</small></sup>  Tai yra įsakymas Izraeliui, Jokūbo Dievo įstatymas. </p>
<p id="v5"><sup><small>5</small></sup>  Tokį nurodymą gavo Juozapas, kai Jis ėjo per Egipto žemę. Išgirdau nežinomą kalbą: </p>
<p id="v6"><sup><small>6</small></sup>  “Aš pašalinau tavo naštą nuo pečių, tavo rankoms nebereikia nešioti pintinės. </p>
<p id="v7"><sup><small>7</small></sup>  Varge šaukeisi, ir Aš išgelbėjau tave, atsiliepiau iš griaudėjančio debesies, prie Meribos vandenų mėginau tave. </p>
<p id="v8"><sup><small>8</small></sup>  Klausyk, mano tauta, Aš noriu tave įspėti! O kad tu, Izraeli, paklausytum manęs! </p>
<p id="v9"><sup><small>9</small></sup>  Neturėk ir negarbink jokio kito dievo! </p>
<p id="v10"><sup><small>10</small></sup>  Aš esu Viešpats, tavo Dievas, kuris išvedžiau tave iš Egipto žemės. Plačiai išsižiok, kad pripildyčiau tavo burną. </p>
<p id="v11"><sup><small>11</small></sup>  Bet mano tauta neklausė mano balso, Izraelis man nepakluso. </p>
<p id="v12"><sup><small>12</small></sup>  Todėl atidaviau juos jų širdžių geismams, jie vaikščiojo pagal savo sumanymus. </p>
<p id="v13"><sup><small>13</small></sup>  O kad mano tauta klausytų manęs, kad Izraelis eitų mano keliais! </p>
<p id="v14"><sup><small>14</small></sup>  Tuojau pažeminčiau jų priešus ir prieš jų prispaudėjus pakelčiau ranką! </p>
<p id="v15"><sup><small>15</small></sup>  Kurie nekenčia Viešpaties, turėtų Jam lenktis, ir toks jų likimas būtų per amžius. </p>
<p id="v16"><sup><small>16</small></sup>  O juos geriausiais kviečiais valgydinčiau, uolų medumi maitinčiau”. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Psalms/80">Psalmynas - Skyrius 80</a></td>
        <td><a href="/lt/Bible/Psalms/Index">Indeksas</a></td>
        <td><a href="/lt/Bible/Psalms/82">Psalmynas - Skyrius 82</a></td>
      </tr>
    </tbody>
  </table>
</figure>
