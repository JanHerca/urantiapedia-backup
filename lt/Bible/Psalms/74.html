<!--
title: Psalmynas - Skyrius 74
description: 
published: true
date: 2022-10-7T19:22:48Z
tags: bible, bible—psalms
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Psalms/73">Psalmynas - Skyrius 73</a></td>
        <td><a href="/lt/Bible/Psalms/Index">Indeksas</a></td>
        <td><a href="/lt/Bible/Psalms/75">Psalmynas - Skyrius 75</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Dieve, kodėl atstūmei mus amžiams, kodėl Tavo rūstybė dega prieš Tavo ganyklos avis? </p>
<p id="v2"><sup><small>2</small></sup>  Atsimink savo susirinkimą, kurį senais laikais įsigijai, tautą, kurią išpirkai, kad ji būtų Tavo, Siono kalną, kuriame Tu gyvenai! <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  Įženk į nesibaigiančius griuvėsius. Priešas šventykloje nusiaubė viską. </p>
<p id="v4"><sup><small>4</small></sup>  Tavo priešai rėkavo Tavo susirinkimo viduryje, iškėlė čia savo ženklus. </p>
<p id="v5"><sup><small>5</small></sup>  Jie švaistėsi kirviais lyg miško tankynėje: </p>
<p id="v6"><sup><small>6</small></sup>  sudaužė kirviais ir kūjais visus medžio raižinius. </p>
<p id="v7"><sup><small>7</small></sup>  Jie padegė Tavo šventyklą, išniekino Tavo vardo buveinę. </p>
<p id="v8"><sup><small>8</small></sup>  Jie manė savo širdyse: “Sunaikinsime viską!” Jie sudegino visas Dievo sueigos vietas krašte. </p>
<p id="v9"><sup><small>9</small></sup>  Mes nebeturime savo ženklų, nebėra daugiau jokio pranašo; nė vienas nežinome, ar ilgai taip bus. </p>
<p id="v10"><sup><small>10</small></sup>  Dieve, ar ilgai prispaudėjas tyčiosis? Ar priešas niekins Tavo vardą per amžius? </p>
<p id="v11"><sup><small>11</small></sup>  Kodėl atitrauki savo ranką ir dešinę paslepi antyje? </p>
<p id="v12"><sup><small>12</small></sup>  Tačiau Dievas yra mano Karalius nuo seno; Jis gelbsti žemės viduryje. </p>
<p id="v13"><sup><small>13</small></sup>  Tu jūrą savo galybe perskyrei, sutrupinai vandenyje slibinams galvas. </p>
<p id="v14"><sup><small>14</small></sup>  Tu sudaužei galvas leviatano, davei jį visą suėsti dykumos gyventojams. </p>
<p id="v15"><sup><small>15</small></sup>  Tau paliepus ištrykšta šaltiniai ir sraunūs upeliai, o vandeningos upės išdžiūsta. </p>
<p id="v16"><sup><small>16</small></sup>  Tavo yra diena ir naktis. Tu sukūrei šviesą ir saulę. </p>
<p id="v17"><sup><small>17</small></sup>  Tu nustatei žemės ribas, Tu padarei vasarą ir žiemą. </p>
<p id="v18"><sup><small>18</small></sup>  Atsimink, Viešpatie, kad priešas tyčiojasi ir kvailiai niekina Tavąjį vardą. </p>
<p id="v19"><sup><small>19</small></sup>  Neatiduok savo balandėlio gyvybės žvėrims ir nepamiršk amžinai vargšų susirinkimo. </p>
<p id="v20"><sup><small>20</small></sup>  Pažvelk į savo sandorą; juk visi žemės tamsūs kampai yra gausūs smurto! </p>
<p id="v21"><sup><small>21</small></sup>  Nepalik prispaustųjų gėdingai trauktis! Vargšai ir skurdžiai tegiria Tavąjį vardą! </p>
<p id="v22"><sup><small>22</small></sup>  Pakilk, Dieve, ir gink savo bylą! Prisimink, kaip kvailiai tyčiojasi iš Tavęs kasdien! </p>
<p id="v23"><sup><small>23</small></sup>  Nepamiršk savo priešų riksmo, prieš Tave nuolat sukylančiųjų triukšmo! </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Psalms/73">Psalmynas - Skyrius 73</a></td>
        <td><a href="/lt/Bible/Psalms/Index">Indeksas</a></td>
        <td><a href="/lt/Bible/Psalms/75">Psalmynas - Skyrius 75</a></td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 74:2 <i>Šventieji kalnai</i>: <a href="/lt/The_Urantia_Book/85#p1_5">UK 85:1.5</a>. </li>
</ol>
</div>
