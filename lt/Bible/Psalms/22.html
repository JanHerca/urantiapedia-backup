<!--
title: Psalmynas - Skyrius 22
description: 
published: true
date: 2022-9-13T21:36:44Z
tags: 
editor: ckeditor
dateCreated: 2022-9-10T13:44:15Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Psalms/21">Psalmynas - Skyrius 21</a></td>
        <td><a href="/lt/Bible/Psalms/Index">Indeksas</a></td>
        <td><a href="/lt/Bible/Psalms/23">Psalmynas - Skyrius 23</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Mano Dieve, mano Dieve, kodėl mane apleidai? Mano šauksmas toli nuo mano pagalbos. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Mano Dieve, šaukiuosi Tavęs dieną, bet Tu neišklausai, ir naktį aš nenutylu. </p>
<p id="v3"><sup><small>3</small></sup>  Tu esi šventas, kuris gyveni Izraelio gyriuje. </p>
<p id="v4"><sup><small>4</small></sup>  Mūsų tėvai pasitikėjo Tavimi, ir Tu išgelbėjai juos. </p>
<p id="v5"><sup><small>5</small></sup>  Šaukėsi Tavęs ir buvo išgelbėti, pasitikėjo tavimi ir nebuvo sugėdinti. </p>
<p id="v6"><sup><small>6</small></sup>  Aš­ne žmogus, bet kirmėlė, žmonių išjuoktas, tautos paniekintas. </p>
<p id="v7"><sup><small>7</small></sup>  Kas mane mato, tyčiojasi iš manęs, sustato lūpas, kraipo galvą: </p>
<p id="v8"><sup><small>8</small></sup>  “Jis pasitikėjo Viešpačiu, teišvaduoja jį dabar, teišgelbsti jį, nes jį pamėgo”. </p>
<p id="v9"><sup><small>9</small></sup>  Tu gi mane išėmei iš įsčių, mane saugojai prie motinos krūtų. </p>
<p id="v10"><sup><small>10</small></sup>  Tavo globai buvau pavestas nuo gimimo, nuo pirmosios dienos buvai mano Dievas. </p>
<p id="v11"><sup><small>11</small></sup>  Nebūk toli nuo manęs, nes bėda yra arti ir nėra, kas padėtų. </p>
<p id="v12"><sup><small>12</small></sup>  Daug veršių mane apsupo, Bašano jaučiai mane apstojo. </p>
<p id="v13"><sup><small>13</small></sup>  Jie išsižiojo prieš mane tarsi plėšrus ir riaumojantis liūtas. </p>
<p id="v14"><sup><small>14</small></sup>  Aš išlietas lyg vanduo. Išnarstyti visi mano kaulai. Mano širdis kaip vaškas, ištirpęs krūtinėje. </p>
<p id="v15"><sup><small>15</small></sup>  Mano jėgos išdžiūvo lyg šukė, prie gomurio limpa liežuvis; į mirties dulkes Tu atvedei mane. </p>
<p id="v16"><sup><small>16</small></sup>  Apspito mane šunys, nedorėlių gauja aplink mane. Jie pervėrė mano rankas ir kojas. </p>
<p id="v17"><sup><small>17</small></sup>  Galiu suskaičiuoti visus savo kaulus. O jie žiūri ir stebi mane, </p>
<p id="v18"><sup><small>18</small></sup>  drabužius mano dalijas, meta dėl mano apdaro burtą. <sup id="cite5"><a href="#fn5">[5]</a></sup></p>
<p id="v19"><sup><small>19</small></sup>  Bet, Viešpatie, nebūk toli nuo manęs. Mano stiprybe, skubėk man padėti. </p>
<p id="v20"><sup><small>20</small></sup>  Nuo kardo gelbėk mano sielą, iš šuns letenų­mano gyvybę. </p>
<p id="v21"><sup><small>21</small></sup>  Iš liūto nasrų gelbėk ir nuo stumbro ragų išgirdęs išvaduok mane. </p>
<p id="v22"><sup><small>22</small></sup>  Tavąjį vardą paskelbsiu broliams, susirinkimo viduryje girsiu Tave. </p>
<p id="v23"><sup><small>23</small></sup>  Kurie bijote Viešpaties, girkite Jį! Šlovinkite Jį, visi Jokūbo palikuonys, bijokite Jo, visi Izraelio vaikai! <sup id="cite2"><a href="#fn2">[2]</a></sup></p>
<p id="v24"><sup><small>24</small></sup>  Jis nepaniekino ir neatstūmė nuskriausto vargšo, nuo jo nepaslėpė veido, jo šauksmą išklausė. </p>
<p id="v25"><sup><small>25</small></sup>  Jį girsiu dideliame susirinkime, vykdysiu įžadus tarp tų, kurie Jo bijo. </p>
<p id="v26"><sup><small>26</small></sup>  Vargšai valgys ir pasisotins, Viešpatį girs visi, kas Jo ieško; jūsų širdys tegyvuoja per amžius! </p>
<p id="v27"><sup><small>27</small></sup>  Prisimins ir gręšis į Viešpatį visi žemės pakraščiai, Jo akivaizdoje lenksis pagonių tautos. <sup id="cite3"><a href="#fn3">[3]</a></sup></p>
<p id="v28"><sup><small>28</small></sup>  Viešpačiui priklauso karalystė, Jis viešpatauja pagonims. <sup id="cite4"><a href="#fn4">[4]</a></sup></p>
<p id="v29"><sup><small>29</small></sup>  Visi žemės riebieji valgys ir pagarbins Jį, prieš Jį nusilenks tie, kurie į dulkes nužengia ir negali išlaikyti savo sielos gyvos. </p>
<p id="v30"><sup><small>30</small></sup>  Palikuonys tarnaus Jam, jie pasakos apie Viešpatį būsimai kartai. </p>
<p id="v31"><sup><small>31</small></sup>  Jie ateis ir paskelbs Jo teisumą gimsiančiai tautai: “Viešpats tai padarė”. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Psalms/21">Psalmynas - Skyrius 21</a></td>
        <td><a href="/lt/Bible/Psalms/Index">Indeksas</a></td>
        <td><a href="/lt/Bible/Psalms/23">Psalmynas - Skyrius 23</a></td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 22:1 <i>Dieve mano, kodėl mane apleidai</i>: <a href="/lt/The_Urantia_Book/187#p5_2">UK 187:5.2</a>.  <i>Dieve mano, kodėl mane apleidai</i>: <a href="/lt/The_Urantia_Book/187#p5_2">UK 187:5.2</a>. </li>
  <li id="fn2"><a href="#cite2">↑</a> 22:23 <i>Baimės reikšmės</i>: <a href="/lt/The_Urantia_Book/149#p6_3">UK 149:6.3</a>. </li>
  <li id="fn3"><a href="#cite3">↑</a> 22:27 <i>Žydai matė Dievą visų karaliumi</i>: <a href="/lt/The_Urantia_Book/141#p4_1">UK 141:4.1</a>. </li>
  <li id="fn4"><a href="#cite4">↑</a> 22:28 <i>Karalystė kaip dabartinė tikrovė</i>: <a href="/lt/The_Urantia_Book/170#p1_2">UK 170:1.2</a>.  <i>Dievas valdo tautas</i>: <a href="/lt/The_Urantia_Book/131#p2_5">UK 131:2.5</a>. </li>
  <li id="fn5"><a href="#cite5">↑</a> 22:18 <i>Jėzaus drabužių dalijimas</i>: <a href="/lt/The_Urantia_Book/187#p2_8">UK 187:2.8</a>. </li>
</ol>
</div>
