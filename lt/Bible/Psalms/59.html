<!--
title: Psalmynas - Skyrius 59
description: 
published: true
date: 2022-10-7T19:22:48Z
tags: bible, bible—psalms
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Psalms/58">Psalmynas - Skyrius 58</a></td>
        <td><a href="/lt/Bible/Psalms/Index">Indeksas</a></td>
        <td><a href="/lt/Bible/Psalms/60">Psalmynas - Skyrius 60</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Dieve, išgelbėk mane iš priešų, apgink nuo sukylančių prieš mane! </p>
<p id="v2"><sup><small>2</small></sup>  Išlaisvink mane iš piktadarių ir išgelbėk nuo kraugerių! </p>
<p id="v3"><sup><small>3</small></sup>  Štai jie tyko mano gyvybės; galiūnai susirinkę prieš mane ne dėl mano nusikaltimo ar nuodėmės, o Viešpatie! </p>
<p id="v4"><sup><small>4</small></sup>  Nors nekaltas esu, jie atbėga ir ginkluojasi prieš mane. Pabusk man padėti ir pamatyk! </p>
<p id="v5"><sup><small>5</small></sup>  Viešpatie, kareivijų Dieve, Izraelio Dieve, pabusk aplankyti visas pagonių tautas, nesigailėk nedorų piktadarių. </p>
<p id="v6"><sup><small>6</small></sup>  Jie sugrįžta vakare, loja kaip šunys ir laksto po miestą. </p>
<p id="v7"><sup><small>7</small></sup>  Jie pliauškia savo burna, kardai jų lūpose; jie sako: “Juk niekas negirdi!” </p>
<p id="v8"><sup><small>8</small></sup>  Viešpatie, Tu juokies iš jų, tyčiojies iš pagonių. </p>
<p id="v9"><sup><small>9</small></sup>  Mano stiprybe, lauksiu Tavęs, nes Dievas yra mano tvirtovė. </p>
<p id="v10"><sup><small>10</small></sup>  Gailestingas mano Dievas pasitiks mane. Dievas leis man pasijuokti iš priešų. </p>
<p id="v11"><sup><small>11</small></sup>  Nenužudyk jų, kad tauta nepamirštų! Išsklaidyk juos savo galia ir parblokšk, Viešpatie, mano skyde. </p>
<p id="v12"><sup><small>12</small></sup>  Jų burnos nusikaltimas ir lūpų žodžiai tesugauna juos jų išdidume. Jų keiksmai ir melai </p>
<p id="v13"><sup><small>13</small></sup>  teiššaukia rūstybę ir juos visai tesunaikina, kad visi žinotų, jog Jokūbo Dievas viešpatauja iki žemės pakraščių. </p>
<p id="v14"><sup><small>14</small></sup>  Tesugrįžta jie vakare, tegu loja kaip šunys ir laksto po miestą. </p>
<p id="v15"><sup><small>15</small></sup>  Teklaidžioja, ieškodami maisto, ir testaugia, jo neradę. </p>
<p id="v16"><sup><small>16</small></sup>  Aš giedosiu apie Tavo stiprybę, garsiai giedosiu rytmetį apie Tavo gailestingumą. Tu buvai man tvirtovė ir priebėga vargų metu. <sup id="cite1"><a href="#fn1">[1]</a></sup></p>
<p id="v17"><sup><small>17</small></sup>  Mano stiprybe, Tau giedosiu, nes Dievas yra mano tvirtovė, mano gailestingasis Dievas. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Psalms/58">Psalmynas - Skyrius 58</a></td>
        <td><a href="/lt/Bible/Psalms/Index">Indeksas</a></td>
        <td><a href="/lt/Bible/Psalms/60">Psalmynas - Skyrius 60</a></td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 59:16 <i>Dievas yra visagalis</i>: <a href="/lt/The_Urantia_Book/131#p10_3">UK 131:10.3</a>.  <i>Visagalis</i>: <a href="/lt/The_Urantia_Book/142#p3_7">UK 142:3.7</a>.  <i>Dievo galia</i>: <a href="/lt/The_Urantia_Book/1#p1_4">UK 1:1.4</a>.  <i>Galia</i>: <a href="/lt/The_Urantia_Book/131#p10_6">UK 131:10.6</a>. </li>
</ol>
</div>
