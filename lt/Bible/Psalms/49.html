<!--
title: Psalmynas - Skyrius 49
description: 
published: true
date: 2022-9-13T21:36:44Z
tags: 
editor: ckeditor
dateCreated: 2022-9-10T13:44:15Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Psalms/48">Psalmynas - Skyrius 48</a></td>
        <td><a href="/lt/Bible/Psalms/Index">Indeksas</a></td>
        <td><a href="/lt/Bible/Psalms/50">Psalmynas - Skyrius 50</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Išgirskite visos tautos! Klausykitės visi pasaulio gyventojai: </p>
<p id="v2"><sup><small>2</small></sup>  prastuoliai ir kilmingieji, turtuoliai ir vargšai! </p>
<p id="v3"><sup><small>3</small></sup>  Savo burna skelbsiu išmintį; mano širdies apmąstymai­išmanymas. </p>
<p id="v4"><sup><small>4</small></sup>  Aš klausysiuos patarlių, skambant arfai įminsiu mįslę. </p>
<p id="v5"><sup><small>5</small></sup>  Ko gi man nelaimės dienomis bijoti, kai priešai klastingi apninka, </p>
<p id="v6"><sup><small>6</small></sup>  kurie savo turtais pasitiki ir giriasi gausiais savo lobiais? </p>
<p id="v7"><sup><small>7</small></sup>  Nė vienas žmogus negalės išpirkti savo brolio nė Dievui duoti išpirką už jį. </p>
<p id="v8"><sup><small>8</small></sup>  Didelė kaina už sielos išpirkimą­tiek niekad neturėsi, </p>
<p id="v9"><sup><small>9</small></sup>  kad galėtum amžinai gyventi ir nematytum sugedimo. </p>
<p id="v10"><sup><small>10</small></sup>  Matysi, kaip išminčiai miršta, kvailiai ir paikieji žūna, palikdami turtus kitiems. </p>
<p id="v11"><sup><small>11</small></sup>  Jie nori, kad jų namai pasiliktų per amžius, jų buveinės kartų kartoms, savo vardais jie pavadina žemes. </p>
<p id="v12"><sup><small>12</small></sup>  Net ir garbingas žmogus neišlieka: jis panašus į galviją, kuris pražūna. </p>
<p id="v13"><sup><small>13</small></sup>  Toks yra kvailai pasitikinčiųjų likimas ir galas jų pasekėjų, kurie pritaria jiems. </p>
<p id="v14"><sup><small>14</small></sup>  Mirtis juos ganys kaip avis. Josios buveinei jie skirti ir į ją nužengs. Jų kūnas sunyks, pavidalas sudūlės; mirusiųjų buveinė bus jų namai. </p>
<p id="v15"><sup><small>15</small></sup>  Tačiau Dievas iš kapo išpirks mano sielą, Jis priims mane. </p>
<p id="v16"><sup><small>16</small></sup>  Nesijaudink, jei kas praturtėja ir jo namų garbė padidėja. </p>
<p id="v17"><sup><small>17</small></sup>  Juk mirdamas jis to nepasiims, garbė nepalydės jo. </p>
<p id="v18"><sup><small>18</small></sup>  Nors gyvendamas jis tarsis esąs laimingas, kiti jį dėl sėkmės girs, </p>
<p id="v19"><sup><small>19</small></sup>  tačiau jis nužengs pas savo tėvų kartą ir šviesos neregės per amžius. </p>
<p id="v20"><sup><small>20</small></sup>  Žmogus, kuris yra gerbiamas, bet neturi supratimo, yra panašus į galviją, kuris pražus. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Psalms/48">Psalmynas - Skyrius 48</a></td>
        <td><a href="/lt/Bible/Psalms/Index">Indeksas</a></td>
        <td><a href="/lt/Bible/Psalms/50">Psalmynas - Skyrius 50</a></td>
      </tr>
    </tbody>
  </table>
</figure>
