<!--
title: Psalmynas - Skyrius 90
description: 
published: true
date: 2022-9-13T21:36:44Z
tags: 
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Psalms/89">Psalmynas - Skyrius 89</a></td>
        <td><a href="/lt/Bible/Psalms/Index">Indeksas</a></td>
        <td><a href="/lt/Bible/Psalms/91">Psalmynas - Skyrius 91</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Viešpatie, Tu buvai mums prieglauda per kartų kartas! </p>
<p id="v2"><sup><small>2</small></sup>  Pirma, negu buvo sutverti kalnai, žemė ir pasaulis, Tu, Dieve, esi nuo amžių ir per amžius! <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  Tu grąžini žmones į dulkes ir sakai: “Sugrįžkite, žmonių vaikai!” </p>
<p id="v4"><sup><small>4</small></sup>  Juk tūkstantis metų Tavo akyse yra kaip vakarykštė diena, kuri praėjo, kaip sargybos laikas naktį. <sup id="cite2"><a href="#fn2">[2]</a></sup></p>
<p id="v5"><sup><small>5</small></sup>  Tu pašalini žmones kaip rytmečio sapną, kaip žaliuojančią žolę. </p>
<p id="v6"><sup><small>6</small></sup>  Rytą ji žydi, vakare nukertama ir sudžiūsta. </p>
<p id="v7"><sup><small>7</small></sup>  Tavo rūstybė sunaikina mus, Tavo pyktis mus gąsdina. </p>
<p id="v8"><sup><small>8</small></sup>  Tu laikai mūsų kaltes savo akivaizdoje, mūsų slaptas nuodėmes­savo veido šviesoje. </p>
<p id="v9"><sup><small>9</small></sup>  Mūsų dienos praeina Tau rūstaujant, mūsų metai kaip atodūsis. </p>
<p id="v10"><sup><small>10</small></sup>  Mūsų metų skaičius yra septyniasdešimt, o stipresniųjų­aštuoniasdešimt. Dauguma jų praeina varge ir kančiose. Jie greitai praeina, ir mes išnykstame. <sup id="cite3"><a href="#fn3">[3]</a></sup></p>
<p id="v11"><sup><small>11</small></sup>  Kas Tavo rūstybės jėgą supranta ir bijo Tavojo pykčio? </p>
<p id="v12"><sup><small>12</small></sup>  Pamokyk mus skaičiuoti mūsų dienas, kad įgytume išmintingą širdį! </p>
<p id="v13"><sup><small>13</small></sup>  Sugrįžk, Viešpatie! Ar ilgai? Būk gailestingas savo tarnams! </p>
<p id="v14"><sup><small>14</small></sup>  Gaivink mus nuo ryto savo gailestingumu, kad džiaugsmas ir linksmumas mus lydėtų visą amžių! </p>
<p id="v15"><sup><small>15</small></sup>  Suteik mums džiaugsmo už tas dienas, per kurias pažeminti buvome, už tuos metus, per kuriuos patyrėme pikta. </p>
<p id="v16"><sup><small>16</small></sup>  Tepamato Tavo tarnai Tavo darbus ir Tavo šlovę jų vaikai! </p>
<p id="v17"><sup><small>17</small></sup>  Viešpatie, Dieve, būk mums geras, įtvirtink mūsų darbus, daryk mūsų darbus sėkmingus! </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Psalms/89">Psalmynas - Skyrius 89</a></td>
        <td><a href="/lt/Bible/Psalms/Index">Indeksas</a></td>
        <td><a href="/lt/Bible/Psalms/91">Psalmynas - Skyrius 91</a></td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 90:2 <i>Amžinasis Dievas</i>: <a href="/lt/The_Urantia_Book/1#p1_6">UK 1:1.6</a>. </li>
  <li id="fn2"><a href="#cite2">↑</a> 90:4 <i>Tūkstantis metų, bet viena diena</i>: <a href="/lt/The_Urantia_Book/14#p1_5">UK 14:1.5</a>.  <i>Dievas yra nesenstantis</i>: <a href="/lt/The_Urantia_Book/2#p2_2">UK 2:2.2</a>. </li>
  <li id="fn3"><a href="#cite3">↑</a> 90:10 <i>Trys balai ir dešimt</i>: <a href="/lt/The_Urantia_Book/77#p2_11">UK 77:2.11</a>. </li>
</ol>
</div>
