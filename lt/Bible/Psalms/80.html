<!--
title: Psalmynas - Skyrius 80
description: 
published: true
date: 2022-9-13T21:36:44Z
tags: 
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Psalms/79">Psalmynas - Skyrius 79</a></td>
        <td><a href="/lt/Bible/Psalms/Index">Indeksas</a></td>
        <td><a href="/lt/Bible/Psalms/81">Psalmynas - Skyrius 81</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Klausykis, Izraelio ganytojau, kuris vedi Juozapą kaip avis! Kuris gyveni tarp cherubų, suspindėk. </p>
<p id="v2"><sup><small>2</small></sup>  Pažadink savo jėgą ties Efraimu, Benjaminu ir Manasu, ateik ir išgelbėk mus! </p>
<p id="v3"><sup><small>3</small></sup>  Dieve, prikelk mus, apšviesk mus savo veidu, tai būsime išgelbėti. </p>
<p id="v4"><sup><small>4</small></sup>  Kareivijų Viešpatie, ar ilgai pyksi, kai Tavo tauta meldžiasi! <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  Tu valgydini ją verksmo duona ir ašaromis gausiai girdai. </p>
<p id="v6"><sup><small>6</small></sup>  Tu leidi mūsų kaimynams vaidytis dėl mūsų. Mūsų priešai tyčiojasi iš mūsų. </p>
<p id="v7"><sup><small>7</small></sup>  Kareivijų Dieve, prikelk mus, apšviesk mus savo veidu, tai būsime išgelbėti. </p>
<p id="v8"><sup><small>8</small></sup>  Tu atnešei vynmedį iš Egipto, išvarei pagonis ir jį čia įsodinai. </p>
<p id="v9"><sup><small>9</small></sup>  Tu paruošei jam dirvą, jis įleido šaknis ir išsiplėtė krašte. </p>
<p id="v10"><sup><small>10</small></sup>  Jo šešėlis dengė kalnuotąją šalį, jo šakos kaip Dievo kedrai. </p>
<p id="v11"><sup><small>11</small></sup>  Jis išleido šakas ligi jūros ir atžalas iki upės. </p>
<p id="v12"><sup><small>12</small></sup>  Kodėl jo aptvarus nugriovei, kad praeiviai skintų jo uogas? </p>
<p id="v13"><sup><small>13</small></sup>  Girių šernas niokoja jį, laukiniai žvėrys ganosi jame. </p>
<p id="v14"><sup><small>14</small></sup>  Kareivijų Dieve, sugrįžk! Pažvelk iš dangaus, pamokyk ir aplankyk šitą vynmedį, <sup id="cite2"><a href="#fn2">[2]</a></sup></p>
<p id="v15"><sup><small>15</small></sup>  kurį pasodino dešinė Tavo, atžalą, kurią Tu dėl savęs sustiprinai. </p>
<p id="v16"><sup><small>16</small></sup>  Tie, kurie sudegino jį ugnimi ir nukirto, Tavo veidui sudraudus, težūna! </p>
<p id="v17"><sup><small>17</small></sup>  Tegu Tavo ranka būna ant Tavo dešinėje sėdinčio vyro, žmogaus sūnaus, kurį pats užauginai. </p>
<p id="v18"><sup><small>18</small></sup>  Mes nebeatsitrauksime nuo Tavęs. Atgaivink mus, ir mes šauksimės Tavo vardo. </p>
<p id="v19"><sup><small>19</small></sup>  Kareivijų Viešpatie, atgaivink mus, apšviesk mus savo veidu, tai būsime išgelbėti. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Psalms/79">Psalmynas - Skyrius 79</a></td>
        <td><a href="/lt/Bible/Psalms/Index">Indeksas</a></td>
        <td><a href="/lt/Bible/Psalms/81">Psalmynas - Skyrius 81</a></td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 80:4,19 <i>Viešpats kareivijų Dievas</i>: <a href="/lt/The_Urantia_Book/38#p6_2">UK 38:6.2</a>. </li>
  <li id="fn2"><a href="#cite2">↑</a> 80:14 <i>Vienas Dievas danguje</i>: <a href="/lt/The_Urantia_Book/79#p1_9">UK 79:1.9</a>. </li>
</ol>
</div>
