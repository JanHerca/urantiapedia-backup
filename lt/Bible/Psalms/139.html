<!--
title: Psalmynas - Skyrius 139
description: 
published: true
date: 2023-11-8T21:52:7Z
tags: bible, bible—psalms
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/lt/Bible/Psalms/138">
          <span class="mdi mdi-arrow-left-drop-circle"></span><span class="pl-2">Psalmynas - Skyrius 138</span>
        </a>
        </td>
        <td>
        <a href="/lt/Bible/Psalms/Index">
          <span class="mdi mdi-book-open-variant"></span><span class="pl-2">Indeksas</span>
        </a>
        </td>
        <td>
        <a href="/lt/Bible/Psalms/140">
          <span class="pr-2">Psalmynas - Skyrius 140</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Viešpatie, Tu ištyrei mane ir pažįsti. </p>
<p id="v2"><sup><small>2</small></sup>  Tu žinai, kada keliuosi ir kada atsisėdu, Tu supranti mano mintis. <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  Matai, kada vaikštau ir kada ilsiuosi; žinai visus mano kelius. </p>
<p id="v4"><sup><small>4</small></sup>  Dar mano liežuvis nepratarė žodžio, Tu, Viešpatie, jau viską žinai. </p>
<p id="v5"><sup><small>5</small></sup>  Apglėbęs laikai mane iš priekio ir iš užpakalio, uždėjai ant manęs savo ranką. </p>
<p id="v6"><sup><small>6</small></sup>  Toks pažinimas man yra labai nuostabus, ne man pasiekti Tavo aukštybes. </p>
<p id="v7"><sup><small>7</small></sup>  Kur nuo Tavo dvasios aš pasislėpsiu, kur nuo Tavo veido pabėgsiu? <sup id="cite2"><a href="#fn2">[2]</a></sup></p>
<p id="v8"><sup><small>8</small></sup>  Jei užkopčiau į dangų, Tu ten. Jei nusileisčiau į pragarą, Tu ten. </p>
<p id="v9"><sup><small>9</small></sup>  Jei aušros sparnus pasiėmęs nusileisčiau, kur baigiasi jūros, </p>
<p id="v10"><sup><small>10</small></sup>  ir ten Tavo ranka vestų mane ir laikytų Tavo dešinė. </p>
<p id="v11"><sup><small>11</small></sup>  Jei sakyčiau: “Tamsa teapdengia mane”, naktis aplinkui mane šviesa pavirstų. </p>
<p id="v12"><sup><small>12</small></sup>  Tamsa nepaslepia nuo Tavęs, Tau net naktį šviesu kaip dieną. </p>
<p id="v13"><sup><small>13</small></sup>  Tu mano širdį sukūrei, sutvėrei mane motinos įsčiose. </p>
<p id="v14"><sup><small>14</small></sup>  Girsiu Tave, kad taip nuostabiai ir baimę keliančiai esu sukurtas. Kokie nuostabūs yra Tavo darbai, ir mano siela tai gerai žino. <sup id="cite3"><a href="#fn3">[3]</a></sup></p>
<p id="v15"><sup><small>15</small></sup>  Nė vienas kaulas nebuvo paslėptas nuo Tavęs, kai slaptoje buvau padarytas, kai buvau tveriamas žemės gelmėse. </p>
<p id="v16"><sup><small>16</small></sup>  Tavo akys matė mane dar negimusį ir Tavo knygoje buvo viskas surašyta: dienos, kurias man skyrei, kai dar nė vienos jų nebuvo. </p>
<p id="v17"><sup><small>17</small></sup>  Brangios man yra Tavo mintys, Dieve, nesuskaitoma jų gausybė! </p>
<p id="v18"><sup><small>18</small></sup>  Jei mėginčiau skaičiuoti, jų būtų daugiau kaip smėlio. Atsibudęs aš tebesu su Tavimi. </p>
<p id="v19"><sup><small>19</small></sup>  Dieve, Tu tikrai sunaikinsi nedorėlį, kraugeriai, atsitraukite nuo manęs! </p>
<p id="v20"><sup><small>20</small></sup>  Jie nedorai apie Tave kalba, Tavo vardą piktam jie naudoja. </p>
<p id="v21"><sup><small>21</small></sup>  Aš nekenčiu tų, Viešpatie, kurie Tavęs nekenčia, man bjaurūs tie, kurie prieš Tave sukyla. </p>
<p id="v22"><sup><small>22</small></sup>  Aš jų nekenčiu be galo, laikau juos savo priešais. </p>
<p id="v23"><sup><small>23</small></sup>  Ištirk mane, Dieve, pažink mano širdį; išbandyk mane ir pažink mano mintis. </p>
<p id="v24"><sup><small>24</small></sup>  Matyk, ar aš einu nedorėlių keliu, ir vesk mane keliu amžinuoju! </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/lt/Bible/Psalms/138">
          <span class="mdi mdi-arrow-left-drop-circle"></span><span class="pl-2">Psalmynas - Skyrius 138</span>
        </a>
        </td>
        <td>
        <a href="/lt/Bible/Psalms/Index">
          <span class="mdi mdi-book-open-variant"></span><span class="pl-2">Indeksas</span>
        </a>
        </td>
        <td>
        <a href="/lt/Bible/Psalms/140">
          <span class="pr-2">Psalmynas - Skyrius 140</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 139:2-3 <i>Dievas žino daryti ir galvoti</i>: <a href="/lt/The_Urantia_Book/3#p3_2">UK 3:3.2</a>. </li>
  <li id="fn2"><a href="#cite2">↑</a> 139:7 <i>Šventoji Dvasia</i>: <a href="/lt/The_Urantia_Book/34#p4_1">UK 34:4.1</a>.  <i>Kur eiti, kad išvengtum Dievo?</i>: <a href="/lt/The_Urantia_Book/3#p1_1">UK 3:1.1</a>.  <i>Dvasia žmoguje (Šventoji Dvasia)</i>: <a href="/lt/The_Urantia_Book/103#p1_6">UK 103:1.6</a>.  <i>Dievo Dvasia (Šventoji Dvasia)</i>: <a href="/lt/The_Urantia_Book/8#p5_5">UK 8:5.5</a>.  <i>Jokio slėpimo nuo Dievo</i>: <a href="/lt/The_Urantia_Book/131#p2_4">UK 131:2.4</a>.  <i>Dievo Dvasia (Šventoji Dvasia)</i>: <a href="/lt/The_Urantia_Book/8#p5_3">UK 8:5.3</a>. </li>
  <li id="fn3"><a href="#cite3">↑</a> 139:14 <i>Siela žino ir dabar žino</i>: <a href="/lt/The_Urantia_Book/102#p2_4">UK 102:2.4</a>. </li>
</ol>
</div>
