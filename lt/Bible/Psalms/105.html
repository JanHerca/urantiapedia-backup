<!--
title: Psalmynas - Skyrius 105
description: 
published: true
date: 2022-9-13T21:36:44Z
tags: 
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Psalms/104">Psalmynas - Skyrius 104</a></td>
        <td><a href="/lt/Bible/Psalms/Index">Indeksas</a></td>
        <td><a href="/lt/Bible/Psalms/106">Psalmynas - Skyrius 106</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Dėkokite Viešpačiui, šaukitės Jo vardo, skelbkite tautose Jo darbus. </p>
<p id="v2"><sup><small>2</small></sup>  Giedokite Jam, giedokite Jam psalmes. Garsinkite visus Jo stebuklus. </p>
<p id="v3"><sup><small>3</small></sup>  Didžiuokitės Jo šventu vardu. Tegu džiaugiasi širdis tų, kurie ieško Viešpaties. </p>
<p id="v4"><sup><small>4</small></sup>  Ieškokite Viešpaties ir Jo jėgos. Nuolatos ieškokite Jo veido. </p>
<p id="v5"><sup><small>5</small></sup>  Atsiminkite Jo nuostabius darbus, kuriuos Jis yra padaręs, Jo stebuklus ir Jo lūpų ištartus sprendimus. </p>
<p id="v6"><sup><small>6</small></sup>  Jūs, Jo tarno Abraomo palikuonys, Jokūbo vaikai, Jo išrinktieji. <sup id="cite1"><a href="#fn1">[1]</a></sup></p>
<p id="v7"><sup><small>7</small></sup>  Jis yra Viešpats, mūsų Dievas; visoje žemėje galioja Jo sprendimai. </p>
<p id="v8"><sup><small>8</small></sup>  Jis per amžius atsimena savo sandorą, žodį, kurį Jis įsakė tūkstančiui kartų, </p>
<p id="v9"><sup><small>9</small></sup>  sandorą, kurią Jis padarė su Abraomu, ir priesaiką, duotą Izaokui. <sup id="cite2"><a href="#fn2">[2]</a></sup></p>
<p id="v10"><sup><small>10</small></sup>  Jis patvirtino ją Jokūbui įstatymu, Izraeliui­amžina sandora, </p>
<p id="v11"><sup><small>11</small></sup>  sakydamas: “Tau duosiu Kanaano šalį, tavo paveldėjimo dalį”, </p>
<p id="v12"><sup><small>12</small></sup>  kai jie buvo negausūs skaičiumi, tik ateiviai joje. </p>
<p id="v13"><sup><small>13</small></sup>  Jie keliavo iš tautos į tautą, iš vienos karalystės į kitą. </p>
<p id="v14"><sup><small>14</small></sup>  Jis niekam neleido jų skriausti, sudrausdavo dėl jų karalius: </p>
<p id="v15"><sup><small>15</small></sup>  “Nelieskite mano pateptųjų ir mano pranašams nedarykite pikto”. </p>
<p id="v16"><sup><small>16</small></sup>  Jis žemei badą pašaukė, duonos ramstį sunaikino. </p>
<p id="v17"><sup><small>17</small></sup>  Jis pasiuntė pirma jų vyrą, Juozapą, vergijon parduotą. </p>
<p id="v18"><sup><small>18</small></sup>  Jie supančiojo jo kojas, sukaustė jį geležimi, </p>
<p id="v19"><sup><small>19</small></sup>  kol įvyko Jo žodis; Viešpaties žodis išmėgino jį. </p>
<p id="v20"><sup><small>20</small></sup>  Karalius paleisti jį liepė, tautos valdovas išlaisvino jį. </p>
<p id="v21"><sup><small>21</small></sup>  Savo namų viešpačiu jį paskyrė ir viso savo turto valdovu, </p>
<p id="v22"><sup><small>22</small></sup>  kad vadovautų šalies kunigaikščiams, išminties mokytų vyresniuosius. </p>
<p id="v23"><sup><small>23</small></sup>  Tuomet Izraelis Egiptan atvyko ir Jokūbas viešėjo Chamo krašte. </p>
<p id="v24"><sup><small>24</small></sup>  Čia Jis labai pagausino savo tautą ir padarė ją stipresnę už jų priešus. </p>
<p id="v25"><sup><small>25</small></sup>  Jis pažadino jų širdyse neapykantą savo tautai, ir jie ėmė su Jo tarnais elgtis klastingai. </p>
<p id="v26"><sup><small>26</small></sup>  Jis pasiuntė Mozę, savo tarną, ir Aaroną, kurį išsirinko. </p>
<p id="v27"><sup><small>27</small></sup>  Jie Chamo krašte padarė nuostabių ženklų ir stebuklų. </p>
<p id="v28"><sup><small>28</small></sup>  Jis siuntė tamsą ir aptemdė kraštą, ir jie nepasipriešino Jo žodžiui. </p>
<p id="v29"><sup><small>29</small></sup>  Jis pavertė jų vandenis krauju, jų žuvis išmarino. </p>
<p id="v30"><sup><small>30</small></sup>  Varlės jų žemę apniko, net karalių kambariuose jų buvo. </p>
<p id="v31"><sup><small>31</small></sup>  Jis tarė, ir visą jų kraštą užplūdo įvairios musės bei mašalai. </p>
<p id="v32"><sup><small>32</small></sup>  Vietoje lietaus Jis siuntė krušą ir liepsnojančią ugnį visame krašte. </p>
<p id="v33"><sup><small>33</small></sup>  Jis išmušė figmedžius ir vynmedžius, visame krašte medžius sunaikino. </p>
<p id="v34"><sup><small>34</small></sup>  Jam tarus, užplūdo begalės skėrių ir žiogų, </p>
<p id="v35"><sup><small>35</small></sup>  kurie visus augalus jų krašte ir laukų derlių surijo. </p>
<p id="v36"><sup><small>36</small></sup>  Jis pirmagimius visus krašte ištiko, jų pajėgumo pradžią. </p>
<p id="v37"><sup><small>37</small></sup>  Jis išvedė juos su sidabru ir auksu, jų giminėse nebuvo ligonių. </p>
<p id="v38"><sup><small>38</small></sup>  Džiaugėsi egiptiečiai, jiems iškeliavus, nes labai išgąsdinti buvo. </p>
<p id="v39"><sup><small>39</small></sup>  Jis dengė juos debesimi ir naktį apšvietė juos ugnimi. </p>
<p id="v40"><sup><small>40</small></sup>  Jiems paprašius, Jis putpelių jiems atsiuntė, maitino juos dangaus duona. </p>
<p id="v41"><sup><small>41</small></sup>  Jis perskėlė uolą, ir ištryško vandenys, jie tekėjo kaip upė per sausą žemę. </p>
<p id="v42"><sup><small>42</small></sup>  Jis atsiminė savo šventą pažadą Abraomui, savo tarnui, </p>
<p id="v43"><sup><small>43</small></sup>  ir išvedė savo tautą su džiaugsmu, savo išrinktuosius su linksmybėmis. </p>
<p id="v44"><sup><small>44</small></sup>  Pagonių žemes jiems išdalino, tautų turtai jiems atiteko, </p>
<p id="v45"><sup><small>45</small></sup>  kad Jo įsakymų laikytųsi, vykdytų Jo įstatymą. Girkite Viešpatį! </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Psalms/104">Psalmynas - Skyrius 104</a></td>
        <td><a href="/lt/Bible/Psalms/Index">Indeksas</a></td>
        <td><a href="/lt/Bible/Psalms/106">Psalmynas - Skyrius 106</a></td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 105:6,43 <i>Išrinktoji Dievo tauta</i>: <a href="/lt/The_Urantia_Book/96#p5_6">UK 96:5.6</a>.  <i>Išrinkti žmonės</i>: <a href="/lt/The_Urantia_Book/96#p2_3">UK 96:2.3</a>.  <i>Išrinkti žmonės</i>: <a href="/lt/The_Urantia_Book/97#p10_1">UK 97:10.1</a>.  <i>Išrinkti žmonės</i>: <a href="/lt/The_Urantia_Book/97#p4_2">UK 97:4.2</a>.  <i>Išrinkti žmonės</i>: <a href="/lt/The_Urantia_Book/93#p5_1">UK 93:5.1</a>.  <i>Išrinkti žmonės</i>: <a href="/lt/The_Urantia_Book/121#p2_8">UK 121:2.8</a>. </li>
  <li id="fn2"><a href="#cite2">↑</a> 105:9-10 <i>Šventieji įžadai ir priesaikos</i>: <a href="/lt/The_Urantia_Book/87#p6_9">UK 87:6.9</a>. </li>
</ol>
</div>
