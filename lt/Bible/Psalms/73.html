<!--
title: Psalmynas - Skyrius 73
description: 
published: true
date: 2022-9-13T21:36:44Z
tags: 
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Psalms/72">Psalmynas - Skyrius 72</a></td>
        <td><a href="/lt/Bible/Psalms/Index">Indeksas</a></td>
        <td><a href="/lt/Bible/Psalms/74">Psalmynas - Skyrius 74</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Tikrai geras yra Dievas Izraeliui, tiems, kurių širdis tyra. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Bet mano kojos vos nepasviro, vos nepaslydo mano žingsniai. </p>
<p id="v3"><sup><small>3</small></sup>  Aš pavydėjau kvailiams, matydamas nedorėlių pasisekimą. </p>
<p id="v4"><sup><small>4</small></sup>  Jie nepatiria kentėjimų mirdami, yra kupini jėgų. </p>
<p id="v5"><sup><small>5</small></sup>  Jie nevargsta kaip kiti žmonės, jų nepaliečia bėdos. </p>
<p id="v6"><sup><small>6</small></sup>  Išdidumu ir smurtu jie rengiasi lyg drabužiu. </p>
<p id="v7"><sup><small>7</small></sup>  Iš riebaus kūno žiūri jų akys, jie turi daugiau, negu geidžia širdis. </p>
<p id="v8"><sup><small>8</small></sup>  Jie sugedę ir kalba piktai, iš aukšto grasina smurtu. </p>
<p id="v9"><sup><small>9</small></sup>  Jų burnos dangui grūmoja, o liežuviai vaikštinėja po žemę. </p>
<p id="v10"><sup><small>10</small></sup>  Todėl Jo tauta pritaria jiems ir jų mokslą lyg vandenį geria. </p>
<p id="v11"><sup><small>11</small></sup>  Jie sako: “Kaip Dievas gali žinoti? Argi Aukščiausiajame yra pažinimas?” </p>
<p id="v12"><sup><small>12</small></sup>  Štai tokie yra bedieviai, kurie klesti pasaulyje ir turtėja. </p>
<p id="v13"><sup><small>13</small></sup>  Ar veltui saugojau tyrą širdį ir nekaltume ploviau rankas? </p>
<p id="v14"><sup><small>14</small></sup>  Aš gi buvau spaudžiamas visą dieną ir plakamas kas rytą. </p>
<p id="v15"><sup><small>15</small></sup>  Jei būčiau galvojęs kalbėti kaip jie, būčiau nusikaltęs Tavo vaikų kartai. </p>
<p id="v16"><sup><small>16</small></sup>  Aš galvojau, norėdamas tai suprasti, bet nepajėgiau, </p>
<p id="v17"><sup><small>17</small></sup>  kol įėjau į Dievo šventyklą ir pamačiau jų galą. </p>
<p id="v18"><sup><small>18</small></sup>  Tikrai Tu pastatei juos labai slidžioje vietoje. Tu nustūmei juos į pražūtį. </p>
<p id="v19"><sup><small>19</small></sup>  Jie per akimirksnį sukniubo, pranyko ir žuvo nuo išgąsčio. </p>
<p id="v20"><sup><small>20</small></sup>  Kaip sapną prabundant, taip, Viešpatie, Tu pakilęs paniekinsi jų įsivaizdavimus. </p>
<p id="v21"><sup><small>21</small></sup>  Kai mano širdis buvo apkartus ir inkstus varstė diegliai, </p>
<p id="v22"><sup><small>22</small></sup>  aš buvau kvailas ir neišmanantis­lyg gyvulys Tavo akivaizdoje. </p>
<p id="v23"><sup><small>23</small></sup>  Tačiau aš nuolat esu su Tavimi, Tu laikai nutvėręs mano dešinę ranką. </p>
<p id="v24"><sup><small>24</small></sup>  Tu vesi mane savo patarimu ir galiausiai paimsi į šlovę. </p>
<p id="v25"><sup><small>25</small></sup>  Ką aš turiu danguje? Ir žemėje aš trokštu tik Tavęs. </p>
<p id="v26"><sup><small>26</small></sup>  Kai kūnas ir širdis sunyksta, Dievas yra mano širdies stiprybė ir mano dalis per amžius. </p>
<p id="v27"><sup><small>27</small></sup>  Tikrai, kas toli nuo Tavęs, pražus, Tu sunaikini visus, kurie Tave palieka. </p>
<p id="v28"><sup><small>28</small></sup>  Man gera artėti prie Dievo. Viešpačiu Dievu aš pasitikiu, kad pasakočiau apie visus Tavo darbus. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Psalms/72">Psalmynas - Skyrius 72</a></td>
        <td><a href="/lt/Bible/Psalms/Index">Indeksas</a></td>
        <td><a href="/lt/Bible/Psalms/74">Psalmynas - Skyrius 74</a></td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 73:1 <i>Dievas geras</i>: <a href="/lt/The_Urantia_Book/28#p6_21">UK 28:6.21</a>.  <i>dalis: Dievas yra geras</i>: <a href="/lt/The_Urantia_Book/2#p6_3">UK 2:6.3</a>. </li>
</ol>
</div>
