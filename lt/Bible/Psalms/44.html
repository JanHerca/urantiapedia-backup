<!--
title: Psalmynas - Skyrius 44
description: 
published: true
date: 2022-10-7T19:22:48Z
tags: bible, bible—psalms
editor: ckeditor
dateCreated: 2022-9-10T13:44:15Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Psalms/43">Psalmynas - Skyrius 43</a></td>
        <td><a href="/lt/Bible/Psalms/Index">Indeksas</a></td>
        <td><a href="/lt/Bible/Psalms/45">Psalmynas - Skyrius 45</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Dieve, savo ausimis girdėjome, kai mūsų tėvai pasakojo mums, kokius darbus darei jų dienomis senais laikais. </p>
<p id="v2"><sup><small>2</small></sup>  Pagonis išvarei, o juos įsodinai; išnaikinai tautas, o juos išaukštinai. </p>
<p id="v3"><sup><small>3</small></sup>  Ne savo kardu jie laimėjo kraštą, ne jų ranka išgelbėjo juos, bet Tavo dešinė, Tavo ranka ir Tavo veido šviesa, nes Tu juos mylėjai! </p>
<p id="v4"><sup><small>4</small></sup>  Tu­mano Karalius ir Dievas, Tu teiki pergalę Jokūbui. </p>
<p id="v5"><sup><small>5</small></sup>  Su Tavo pagalba prispausime savo priešus, Tavo vardu mindysime tuos, kurie kyla prieš mus. </p>
<p id="v6"><sup><small>6</small></sup>  Ne savo lanku pasitikėsiu, ne mano kardas išgelbės mane. </p>
<p id="v7"><sup><small>7</small></sup>  Tu išgelbėjai mus nuo mūsų priešų, mus nekenčiančius sugėdinai. </p>
<p id="v8"><sup><small>8</small></sup>  Dievu giriamės per dieną ir Tavo vardą šlovinsime per amžius. </p>
<p id="v9"><sup><small>9</small></sup>  Bet Tu mus atstūmei, pažeminti leidai ir su mūsų kariuomene nebeišeini. </p>
<p id="v10"><sup><small>10</small></sup>  Tu priverti mus trauktis nuo priešų, kurie nekenčia mūsų ir išnaudoja mus. </p>
<p id="v11"><sup><small>11</small></sup>  Kaip pjautinas avis atidavei mus, tarp pagonių išblaškei. </p>
<p id="v12"><sup><small>12</small></sup>  Savo tautą pardavei už nieką; nepraturtėjai tuo, ką už ją gavai. </p>
<p id="v13"><sup><small>13</small></sup>  Padarei mus paniekinimu kaimynams, pajuoka ir patyčiomis tiems, kurie aplinkui mus. </p>
<p id="v14"><sup><small>14</small></sup>  Padarei mus priežodžiu pagonims, tautos kraipo galvas dėl mūsų. </p>
<p id="v15"><sup><small>15</small></sup>  Nuolatos man prieš akis mano panieka ir rausta iš gėdos veidas </p>
<p id="v16"><sup><small>16</small></sup>  dėl priekaištų ir užgaulių žodžių, dėl priešo ir keršytojo. </p>
<p id="v17"><sup><small>17</small></sup>  Visa tai užgriuvo mus, nors Tavęs nepamiršome, sandoros su Tavimi nepažeidėme. </p>
<p id="v18"><sup><small>18</small></sup>  Mūsų širdis neatsitraukė nuo Tavęs, mūsų žingsniai nebuvo nuo Tavo kelių nukrypę, </p>
<p id="v19"><sup><small>19</small></sup>  kai leidai mus naikinti tyruose ir apdengei mirties šešėliu. </p>
<p id="v20"><sup><small>20</small></sup>  Jei būtume užmiršę savo Dievo vardą ir ištiesę rankas į svetimą dievą, </p>
<p id="v21"><sup><small>21</small></sup>  argi Dievas to nežinotų? Jis juk žino širdies paslaptis! </p>
<p id="v22"><sup><small>22</small></sup>  Dėl Tavęs esame visą dieną žudomi, laikomi tarsi pjauti paskirtos avys. </p>
<p id="v23"><sup><small>23</small></sup>  Kelkis! Kodėl miegi, Viešpatie? Pakilk, neatstumk amžinai! </p>
<p id="v24"><sup><small>24</small></sup>  Kodėl slepi savo veidą, pamiršti mūsų vargą ir priespaudą? </p>
<p id="v25"><sup><small>25</small></sup>  Mūsų siela parkritusi į dulkes; mūsų kūnas parblokštas žemėn. </p>
<p id="v26"><sup><small>26</small></sup>  Pakilk, padėk mums! Išgelbėk mus dėl savo gailestingumo. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Psalms/43">Psalmynas - Skyrius 43</a></td>
        <td><a href="/lt/Bible/Psalms/Index">Indeksas</a></td>
        <td><a href="/lt/Bible/Psalms/45">Psalmynas - Skyrius 45</a></td>
      </tr>
    </tbody>
  </table>
</figure>
