<!--
title: Psalmynas - Skyrius 41
description: 
published: true
date: 2022-9-13T21:36:44Z
tags: 
editor: ckeditor
dateCreated: 2022-9-10T13:44:15Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Psalms/40">Psalmynas - Skyrius 40</a></td>
        <td><a href="/lt/Bible/Psalms/Index">Indeksas</a></td>
        <td><a href="/lt/Bible/Psalms/42">Psalmynas - Skyrius 42</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Palaimintas, kuris kreipia dėmesį į vargšą. Nelaimėje išgelbės jį Viešpats. </p>
<p id="v2"><sup><small>2</small></sup>  Viešpats saugos ir išlaikys jį gyvą; jis bus palaimintas žemėje. Tu neatiduosi jo priešų valiai. </p>
<p id="v3"><sup><small>3</small></sup>  Viešpats sustiprins jį ligos patale; Tu pagydysi jį nuo visų ligų. <sup id="cite1"><a href="#fn1">[1]</a></sup></p>
<p id="v4"><sup><small>4</small></sup>  Sakiau: “Viešpatie, būk man gailestingas! Išgydyk mano sielą, nes Tau nusidėjau!” </p>
<p id="v5"><sup><small>5</small></sup>  Mano priešai kalba prieš mane pikta: “Kai jis mirs, ir jo vardas išnyks”. </p>
<p id="v6"><sup><small>6</small></sup>  Jei kas ateina manęs aplankyti, tuščius žodžius kalba, išėjęs laukan apkalba. </p>
<p id="v7"><sup><small>7</small></sup>  Visi, kurie nekenčia manęs, šnibždasi prieš mane, planuoja man pakenkti: </p>
<p id="v8"><sup><small>8</small></sup>  “Pikčiausia liga jam prikibo, jis atsigulė ir nebeatsikels”. </p>
<p id="v9"><sup><small>9</small></sup>  Net ir artimas draugas, kuriuo pasitikėjau, kuris valgė mano duoną, taikosi man įspirti. </p>
<p id="v10"><sup><small>10</small></sup>  Viešpatie, būk man gailestingas, pakelk mane, kad jiems atlyginčiau! </p>
<p id="v11"><sup><small>11</small></sup>  Iš to žinosiu, jog esi man palankus, jei mano priešas nedžiūgaus prieš mane. </p>
<p id="v12"><sup><small>12</small></sup>  O mane Tu palaikai mano nekaltume ir amžiams pastatai savo akivaizdoje. </p>
<p id="v13"><sup><small>13</small></sup>  Palaimintas tebūna Viešpats, Izraelio Dievas, per amžių amžius! Amen! Amen! </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Psalms/40">Psalmynas - Skyrius 40</a></td>
        <td><a href="/lt/Bible/Psalms/Index">Indeksas</a></td>
        <td><a href="/lt/Bible/Psalms/42">Psalmynas - Skyrius 42</a></td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 41:3 <i>Dievas nepamiršta ligonių</i>: <a href="/lt/The_Urantia_Book/148#p5_5">UK 148:5.5</a>. </li>
</ol>
</div>
