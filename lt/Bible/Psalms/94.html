<!--
title: Psalmynas - Skyrius 94
description: 
published: true
date: 2022-10-7T19:22:48Z
tags: bible, bible—psalms
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Psalms/93">Psalmynas - Skyrius 93</a></td>
        <td><a href="/lt/Bible/Psalms/Index">Indeksas</a></td>
        <td><a href="/lt/Bible/Psalms/95">Psalmynas - Skyrius 95</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Viešpatie Dieve, kuris atkeršiji, Dieve, kuris atkeršiji, pasirodyk! <sup id="cite2"><a href="#fn2">[2]</a></sup></p>
<p id="v2"><sup><small>2</small></sup>  Kelkis, pasaulio Teisėjau, atlygink išdidiesiems, ką jie nusipelnė! <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  Viešpatie, ar ilgai dar nedorėliai džiūgaus? </p>
<p id="v4"><sup><small>4</small></sup>  Ar ilgai kalbės įžūliai ir didžiuosis visi piktadariai? </p>
<p id="v5"><sup><small>5</small></sup>  Viešpatie, jie trypia Tavo tautą, spaudžia Tavo paveldą. </p>
<p id="v6"><sup><small>6</small></sup>  Jie užmuša našlę ir ateivį, žudo našlaičius. </p>
<p id="v7"><sup><small>7</small></sup>  Jie sako: “Viešpats nemato, Jokūbo Dievas nepastebi”. </p>
<p id="v8"><sup><small>8</small></sup>  Susipraskite, tautos neišmanėliai! Jūs kvailiai, kada išminties įgysite? </p>
<p id="v9"><sup><small>9</small></sup>  Nejaugi Tas, kuris padarė ausį, negirdėtų, ir Tas, kuris sukūrė akį, nematytų? <sup id="cite3"><a href="#fn3">[3]</a></sup></p>
<p id="v10"><sup><small>10</small></sup>  Argi Tas, kuris auklėja tautas ir moko žmones išminties, nesudraustų? </p>
<p id="v11"><sup><small>11</small></sup>  Viešpats žino žmonių mintis, kad jos yra tuščios. </p>
<p id="v12"><sup><small>12</small></sup>  Palaimintas žmogus, Viešpatie, kurį Tu auklėji ir savo įstatymo mokai; </p>
<p id="v13"><sup><small>13</small></sup>  ramybę jam teiki nelaimių dienomis, kol nedorėliui kasama duobė. </p>
<p id="v14"><sup><small>14</small></sup>  Juk Viešpats neatmes savo tautos ir neapleis savo paveldėjimo. </p>
<p id="v15"><sup><small>15</small></sup>  Teisingumas sugrįš teisiajam ir juo paseks visi tiesiaširdžiai. </p>
<p id="v16"><sup><small>16</small></sup>  Kas gins mane nuo piktadarių? Kas užstos mane prieš skriaudėjus? </p>
<p id="v17"><sup><small>17</small></sup>  Jei Viešpats man nebūtų padėjęs, būčiau atsidūręs tylos karalystėje. </p>
<p id="v18"><sup><small>18</small></sup>  Kai pasakiau: “Slysta mano koja”, Tavo gailestingumas, Viešpatie, palaikė mane. </p>
<p id="v19"><sup><small>19</small></sup>  Kai mano širdis prisikaupė rūpesčių, Tavo paguoda sielai džiaugsmą grąžino. </p>
<p id="v20"><sup><small>20</small></sup>  Argi Tu nedorėlių sostui pritarsi, kai iškraipydami įstatymą jie spaudžia žmones? </p>
<p id="v21"><sup><small>21</small></sup>  Teisiojo sielą jie puola, nekaltą kraują pasmerkia. </p>
<p id="v22"><sup><small>22</small></sup>  Bet Viešpats yra mano apsauga ir mano Dievas­priebėgos uola. </p>
<p id="v23"><sup><small>23</small></sup>  Jis atlygins jiems už jų nedorybes, jų pačių neteisybėse sunaikins juos. Viešpats, mūsų Dievas, sunaikins juos. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Psalms/93">Psalmynas - Skyrius 93</a></td>
        <td><a href="/lt/Bible/Psalms/Index">Indeksas</a></td>
        <td><a href="/lt/Bible/Psalms/95">Psalmynas - Skyrius 95</a></td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 94:2 <i>Visos žemės teisėjas</i>: <a href="/lt/The_Urantia_Book/128#p1_10">UK 128:1.10</a>. </li>
  <li id="fn2"><a href="#cite2">↑</a> 94:1 <i>Kerštas yra Dievo</i>: <a href="/lt/The_Urantia_Book/70#p10_9">UK 70:10.9</a>. </li>
  <li id="fn3"><a href="#cite3">↑</a> 94:9 <i>Ausies autorius girdi; akis matyti</i>: <a href="/lt/The_Urantia_Book/1#p5_1">UK 1:5.1</a>. </li>
</ol>
</div>
