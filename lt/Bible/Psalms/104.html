<!--
title: Psalmynas - Skyrius 104
description: 
published: true
date: 2022-10-7T19:22:48Z
tags: bible, bible—psalms
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Psalms/103">Psalmynas - Skyrius 103</a></td>
        <td><a href="/lt/Bible/Psalms/Index">Indeksas</a></td>
        <td><a href="/lt/Bible/Psalms/105">Psalmynas - Skyrius 105</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Laimink, mano siela, Viešpatį! Viešpatie, mano Dieve, Tu esi labai didingas! Didybe ir garbe esi apsirengęs. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Tave supa šviesa kaip apsiaustas; ištiesei dangus kaip skraistę. <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v3"><sup><small>3</small></sup>  Virš vandenų surentei sau kambarius, debesis padarei savo vežimu, važiuoji ant vėjo sparnų. </p>
<p id="v4"><sup><small>4</small></sup>  Tu darai savo pasiuntinius kaip vėjus, savo tarnus kaip liepsnojančią ugnį. <sup id="cite4"><a href="#fn4">[4]</a></sup></p>
<p id="v5"><sup><small>5</small></sup>  Tu padėjai žemės pamatus, ir niekas jos nepajudins per amžius. </p>
<p id="v6"><sup><small>6</small></sup>  Vandenynais kaip drabužiu apdengei ją, kalnų viršūnes vandenys dengė. </p>
<p id="v7"><sup><small>7</small></sup>  Tau grūmojant, jie pabėgo, nuo Tavo griaustinio balso jie pasišalino. </p>
<p id="v8"><sup><small>8</small></sup>  Jie kyla į kalnus, leidžiasi į slėnius, į vietas, kurias jiems paskyrei. </p>
<p id="v9"><sup><small>9</small></sup>  Nustatei jiems ribą, kad neperžengtų jos ir nebeužlietų žemės. </p>
<p id="v10"><sup><small>10</small></sup>  Tu pasiuntei šaltinius į slėnius, tarp kalnų jie teka. </p>
<p id="v11"><sup><small>11</small></sup>  Iš jų miško žvėrys geria ir laukiniai asilai troškulį savo malšina. </p>
<p id="v12"><sup><small>12</small></sup>  Jų pakrantėse padangių paukščiai gyvena, medžių šakose jie čiulba. </p>
<p id="v13"><sup><small>13</small></sup>  Iš savo kambarių kalnus Tu laistai, Tavo rankų darbas gaivina žemę. </p>
<p id="v14"><sup><small>14</small></sup>  Tu išaugini žolę galvijams ir augalus, kad tarnautų žmogui, kad iš žemės jis maistą sau gautų </p>
<p id="v15"><sup><small>15</small></sup>  ir vyną, kuris linksmina žmogaus širdį. Veidai spindi nuo aliejaus, o duona stiprina žmonių širdis. </p>
<p id="v16"><sup><small>16</small></sup>  Viešpaties medžiai pasisotina, Libano kedrai, Jo pasodinti. </p>
<p id="v17"><sup><small>17</small></sup>  Paukščiai ten krauna lizdus, gandras kipariso viršūnėje sau namus pasidarė. </p>
<p id="v18"><sup><small>18</small></sup>  Aukšti kalnai­laukinėms ožkoms, uolos­triušiams prieglaudą teikia. </p>
<p id="v19"><sup><small>19</small></sup>  Jis sukūrė mėnulį laikui žymėti, saulė žino, kada nusileisti. </p>
<p id="v20"><sup><small>20</small></sup>  Tu siunti tamsą, ir ateina naktis, miško žvėrys sujunda. </p>
<p id="v21"><sup><small>21</small></sup>  Ima riaumoti jauni liūtai, grobio ieškodami, ir prašo Dievą sau maisto. </p>
<p id="v22"><sup><small>22</small></sup>  Kai pateka saulė, jie pasitraukia miegoti į savo lindynes. </p>
<p id="v23"><sup><small>23</small></sup>  Žmogus išeina į darbą ir darbuojasi ligi vakaro. </p>
<p id="v24"><sup><small>24</small></sup>  Viešpatie, kokia daugybė Tavo darbų! Juos išmintingai padarei, žemę pripildei savo turtų. <sup id="cite5"><a href="#fn5">[5]</a></sup></p>
<p id="v25"><sup><small>25</small></sup>  Štai didelė ir plati jūra. Ten knibžda be skaičiaus įvairaus dydžio gyvūnų. </p>
<p id="v26"><sup><small>26</small></sup>  Ten plaukioja laivai, Tavo sukurtas leviatanas vandeny žaidžia. </p>
<p id="v27"><sup><small>27</small></sup>  Jie visi iš Tavęs laukia, kad duotum jiems maisto reikiamu metu. </p>
<p id="v28"><sup><small>28</small></sup>  Tu duodi jiems, jie rankioja. Tu ištiesi savo ranką, jie pasisotina gausiai. </p>
<p id="v29"><sup><small>29</small></sup>  Tau paslėpus nuo jų veidą, jie išsigąsta. Tu atimi iš jų kvapą, ir jie miršta, dulkėmis virsta. </p>
<p id="v30"><sup><small>30</small></sup>  Atsiunti Tu savo dvasią, sukuri juos ir atnaujini žemės veidą. <sup id="cite6"><a href="#fn6">[6]</a></sup></p>
<p id="v31"><sup><small>31</small></sup>  Viešpaties šlovė pasiliks per amžius, džiaugsis Viešpats savo darbais. </p>
<p id="v32"><sup><small>32</small></sup>  Jis pažvelgia į žemę, ji sudreba; paliečia kalnus, ir jie rūksta. </p>
<p id="v33"><sup><small>33</small></sup>  Viešpačiui giedosiu, kol gyvensiu, giedosiu gyrių Dievui, kol gyvas būsiu. </p>
<p id="v34"><sup><small>34</small></sup>  Mano apmąstymai Jam patiks; aš džiaugsiuosi Viešpatyje. </p>
<p id="v35"><sup><small>35</small></sup>  Te nusidėjėliai dingsta iš žemės, tenebūna daugiau nedorėlių. Laimink, mano siela, Viešpatį! Girkite Viešpatį! </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Psalms/103">Psalmynas - Skyrius 103</a></td>
        <td><a href="/lt/Bible/Psalms/Index">Indeksas</a></td>
        <td><a href="/lt/Bible/Psalms/105">Psalmynas - Skyrius 105</a></td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 104:1-32 <i>Dievas kaip kontrolierius</i>: <a href="/lt/The_Urantia_Book/0#p2_9">UK 0:2.9</a>. </li>
  <li id="fn2"><a href="#cite2">↑</a> 104:2 <i>3 dalis: Kūrėjas dengia save</i>: <a href="/lt/The_Urantia_Book/1#p0_1">UK 1:0.1</a>. </li>
  <li id="fn3"><a href="#cite3">↑</a> 104:2-9 <i>Fizinė kūryba</i>: <a href="/lt/The_Urantia_Book/29#p0_1">UK 29:0.1</a>. </li>
  <li id="fn4"><a href="#cite4">↑</a> 104:4 <i>Ugnies angelai</i>: <a href="/lt/The_Urantia_Book/85#p4_2">UK 85:4.2</a>. </li>
  <li id="fn5"><a href="#cite5">↑</a> 104:24 <i>Išmintingai Jis sukūrė viską</i>: <a href="/lt/The_Urantia_Book/131#p2_2">UK 131:2.2</a>. </li>
  <li id="fn6"><a href="#cite6">↑</a> 104:30 <i>Siųsti sūnus kūrėjus</i>: <a href="/lt/The_Urantia_Book/4#p1_5">UK 4:1.5</a>.  <i>Nuolat atnaujinamas</i>: <a href="/lt/The_Urantia_Book/4#p1_6">UK 4:1.6</a>.  <i>Neribotas spiritas</i>: <a href="/lt/The_Urantia_Book/2#p1_2">UK 2:1.2</a>.  <i>Gyvenimas, tiek materialus, tiek dvasinis</i>: <a href="/lt/The_Urantia_Book/36#p6_1">UK 36:6.1</a>.  <i>Tu siunti savo dvasią</i>: <a href="/lt/The_Urantia_Book/34#p2_4">UK 34:2.4</a>. </li>
</ol>
</div>
