<!--
title: Psalmynas - Skyrius 66
description: 
published: true
date: 2022-10-7T19:22:48Z
tags: bible, bible—psalms
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Psalms/65">Psalmynas - Skyrius 65</a></td>
        <td><a href="/lt/Bible/Psalms/Index">Indeksas</a></td>
        <td><a href="/lt/Bible/Psalms/67">Psalmynas - Skyrius 67</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Džiaugsmingai šauk Dievui, visa žeme! <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Giedokite apie Jo vardo garbę, šlovinkite ir girkite Jį. </p>
<p id="v3"><sup><small>3</small></sup>  Sakykite Dievui: “Kokie didingi Tavo darbai! Dėl didelės Tavo galios lenkiasi Tau priešai. </p>
<p id="v4"><sup><small>4</small></sup>  Visa žemė tegarbina Tave, tegieda Tau ir tegarsina Tavo vardą!” </p>
<p id="v5"><sup><small>5</small></sup>  Ateikite ir matykite Dievo darbus! Jis baisių dalykų padarė tarp žmonių! </p>
<p id="v6"><sup><small>6</small></sup>  Jis pavertė jūrą sausuma, per upę pėsčius pervedė. Tad džiaukimės Juo! </p>
<p id="v7"><sup><small>7</small></sup>  Jis viešpatauja savo galybe per amžius. Jo akys stebi tautas­ maištininkai tegul nesididžiuoja! <sup id="cite2"><a href="#fn2">[2]</a></sup></p>
<p id="v8"><sup><small>8</small></sup>  Laiminkite, tautos, mūsų Dievą, tebūna girdimas Jo gyriaus garsas. </p>
<p id="v9"><sup><small>9</small></sup>  Jis mūsų gyvybę išlaiko, neleidžia suklupti mūsų kojai. </p>
<p id="v10"><sup><small>10</small></sup>  Tu ištyrei mus, Dieve, apvalei mus ugnimi kaip sidabrą. </p>
<p id="v11"><sup><small>11</small></sup>  Tu įvedei mus į spąstus, uždėjai sunkią naštą mums ant strėnų. </p>
<p id="v12"><sup><small>12</small></sup>  Tu leidai žmonėms joti mums per galvas. Mes turėjome eiti per ugnį ir vandenį. Bet Tu išvedei mus į laisvę. </p>
<p id="v13"><sup><small>13</small></sup>  Su aukomis į Tavo namus aš įeisiu ir ištesėsiu savo įžadus, </p>
<p id="v14"><sup><small>14</small></sup>  kuriuos ištarė mano lūpos ir varge burna pažadėjo. </p>
<p id="v15"><sup><small>15</small></sup>  Aukosiu Tau riebias deginamąsias aukas, avinų taukus deginsiu, paruošiu jaučius ir ožius. </p>
<p id="v16"><sup><small>16</small></sup>  Ateikite, klausykite visi, kurie bijote Dievo, papasakosiu, ką Jis padarė mano sielai. </p>
<p id="v17"><sup><small>17</small></sup>  Jo šaukiausi savo burna, aukštinau Jį savo liežuviu. </p>
<p id="v18"><sup><small>18</small></sup>  Jei nedorai elgtis būčiau ketinęs širdyje, tai Viešpats nebūtų išklausęs. <sup id="cite3"><a href="#fn3">[3]</a></sup></p>
<p id="v19"><sup><small>19</small></sup>  Bet Dievas tikrai išklausė, Jis priėmė manąją maldą. </p>
<p id="v20"><sup><small>20</small></sup>  Palaimintas Dievas, kuris neatmetė mano maldos ir neatitolino nuo manęs savo gailestingumo. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Psalms/65">Psalmynas - Skyrius 65</a></td>
        <td><a href="/lt/Bible/Psalms/Index">Indeksas</a></td>
        <td><a href="/lt/Bible/Psalms/67">Psalmynas - Skyrius 67</a></td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 66:1-2 <i>Dangaus muzikantai</i>: <a href="/lt/The_Urantia_Book/44#p0_5">UK 44:0.5</a>. </li>
  <li id="fn2"><a href="#cite2">↑</a> 66:7 <i>Karalystė kaip dabartinė tikrovė</i>: <a href="/lt/The_Urantia_Book/170#p1_2">UK 170:1.2</a>. </li>
  <li id="fn3"><a href="#cite3">↑</a> 66:18 <i>Dievas negirdi nedorybių</i>: <a href="/lt/The_Urantia_Book/131#p2_8">UK 131:2.8</a>. </li>
</ol>
</div>
