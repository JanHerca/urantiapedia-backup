<!--
title: Psalmynas - Skyrius 7
description: 
published: true
date: 2022-9-13T21:36:44Z
tags: 
editor: ckeditor
dateCreated: 2022-9-10T13:44:15Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Psalms/6">Psalmynas - Skyrius 6</a></td>
        <td><a href="/lt/Bible/Psalms/Index">Indeksas</a></td>
        <td><a href="/lt/Bible/Psalms/8">Psalmynas - Skyrius 8</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Viešpatie, mano Dieve, Tavimi aš pasitikiu. Gelbėk mane ir išlaisvink nuo visų mano persekiotojų, </p>
<p id="v2"><sup><small>2</small></sup>  kad manęs jie nepagriebtų kaip liūtas, kuris drasko į gabalus, kai nėra kam gelbėti. </p>
<p id="v3"><sup><small>3</small></sup>  Viešpatie, mano Dieve, jei aš tai padariau, jei neteisybė yra mano rankose, </p>
<p id="v4"><sup><small>4</small></sup>  jei piktu atlyginau tam, kuris buvo taikoje su manimi (juk aš išlaisvinau tą, kuris be priežasties yra mano priešas), </p>
<p id="v5"><sup><small>5</small></sup>  tegu priešas persekioja mano sielą, mano gyvybę į žemę sutrypia, mano garbę dulkėmis paverčia. </p>
<p id="v6"><sup><small>6</small></sup>  Viešpatie, pakilk savo rūstybėje, stokis prieš mano priešų siautimą, pabusk dėl manęs ir teisk, kaip žadėjai. </p>
<p id="v7"><sup><small>7</small></sup>  Tegul aplinkui Tave susiburia tautos, Tu jų akivaizdoje sėskis į sostą. </p>
<p id="v8"><sup><small>8</small></sup>  Viešpats teis tautas. Teisk mane, Viešpatie, pagal mano teisumą, pagal nekaltumą, kuris yra manyje. </p>
<p id="v9"><sup><small>9</small></sup>  Padaryk nedorėlių užmačioms galą, o teisųjį sutvirtink. Tu ištiri širdis ir inkstus, teisusis Dieve! </p>
<p id="v10"><sup><small>10</small></sup>  Mano apsauga yra nuo Dievo, kuris išgelbsti tiesiaširdžius. </p>
<p id="v11"><sup><small>11</small></sup>  Dievas­teisingas teisėjas, Dievas kasdien rūstinasi ant nedorėlių. </p>
<p id="v12"><sup><small>12</small></sup>  Neatgailaujančiam Jis kardą galanda, įtempia lanką, taiko; </p>
<p id="v13"><sup><small>13</small></sup>  Jis paruošė jam mirties įrankius, nukreipė į jį ugnines strėles. </p>
<p id="v14"><sup><small>14</small></sup>  Jis pradėjo neteisybę, pastojo piktais sumanymais, pagimdė melą. </p>
<p id="v15"><sup><small>15</small></sup>  Jis padarė ir iškasė duobę, bet pats įgarmėjo į skylę, kurią paruošė. </p>
<p id="v16"><sup><small>16</small></sup>  Ant jo galvos sugrįš jo pikti sumanymai, jo smurtas kris jam ant viršugalvio. </p>
<p id="v17"><sup><small>17</small></sup>  Aš girsiu Viešpatį už Jo teisumą, giedosiu gyrių aukščiausiojo Viešpaties vardui. <sup id="cite1"><a href="#fn1">[1]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Psalms/6">Psalmynas - Skyrius 6</a></td>
        <td><a href="/lt/Bible/Psalms/Index">Indeksas</a></td>
        <td><a href="/lt/Bible/Psalms/8">Psalmynas - Skyrius 8</a></td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 7:17 <i>Dauguma aukštumų</i>: <a href="/lt/The_Urantia_Book/43#p3_1">UK 43:3.1</a>.  <i>Aukščiausias</i>: <a href="/lt/The_Urantia_Book/93#p3_2">UK 93:3.2</a>.  <i>Aukščiausiasis Dievas</i>: <a href="/lt/The_Urantia_Book/93#p2_3">UK 93:2.3</a>. </li>
</ol>
</div>
