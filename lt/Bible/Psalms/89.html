<!--
title: Psalmynas - Skyrius 89
description: 
published: true
date: 2022-10-7T19:22:48Z
tags: bible, bible—psalms
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Psalms/88">Psalmynas - Skyrius 88</a></td>
        <td><a href="/lt/Bible/Psalms/Index">Indeksas</a></td>
        <td><a href="/lt/Bible/Psalms/90">Psalmynas - Skyrius 90</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Viešpatie, apie Tavo gailestingumą giedosiu amžinai; kartų kartoms skelbsiu Tavo ištikimybę. </p>
<p id="v2"><sup><small>2</small></sup>  Aš tariau: “Gailestingumas išliks per amžius. Tu įtvirtinsi savo ištikimybę danguose”. </p>
<p id="v3"><sup><small>3</small></sup>  “Aš sudariau sandorą su išrinktuoju ir prisiekiau savo tarnui Dovydui: </p>
<p id="v4"><sup><small>4</small></sup>  ‘Per amžius įtvirtinsiu tavo palikuonis, tavo sostą visoms kartoms pastatysiu’ ”. </p>
<p id="v5"><sup><small>5</small></sup>  Viešpatie, dangūs giria Tavo stebuklus, Tavo ištikimybę­šventųjų susirinkimas. </p>
<p id="v6"><sup><small>6</small></sup>  Kas gi iš danguje esančių Viešpačiui prilygsta? Kas tarp Dievo sūnų panašus į Viešpatį? <sup id="cite1"><a href="#fn1">[1]</a></sup></p>
<p id="v7"><sup><small>7</small></sup>  Bauginantis yra Dievas šventųjų susirinkime, gerbtinas visų aplink Jį esančių. <sup id="cite2"><a href="#fn2">[2]</a></sup></p>
<p id="v8"><sup><small>8</small></sup>  Viešpatie, kareivijų Dieve, kas yra Tau lygus savo jėga? Viešpatie, kas yra toks ištikimas, kaip Tu? </p>
<p id="v9"><sup><small>9</small></sup>  Tu suvaldai jūros šėlimą, sukilusias bangas Tu sutramdai. </p>
<p id="v10"><sup><small>10</small></sup>  Tu sutriuškini Rahabą kaip nukautąjį, savo galinga ranka išgainioji savo priešus. </p>
<p id="v11"><sup><small>11</small></sup>  Tau priklauso dangūs ir žemė, pasaulis ir visa, kas jame; Tu sukūrei juos. </p>
<p id="v12"><sup><small>12</small></sup>  Tu sutvėrei šiaurę ir pietus; Taboras ir Hermonas džiaugiasi Tavimi. </p>
<p id="v13"><sup><small>13</small></sup>  Tu galingas: stipri Tavo ranka, aukštai pakelta Tavo dešinė! </p>
<p id="v14"><sup><small>14</small></sup>  Tavo sosto pamatas­teisumas ir teisingumas, gailestingumas ir tiesa eina Tavo priekyje. <sup id="cite6"><a href="#fn6">[6]</a></sup></p>
<p id="v15"><sup><small>15</small></sup>  Palaiminta tauta, kuri pažįsta džiaugsmingą garsą! Viešpatie, Tavo veido šviesoje jie vaikščios. </p>
<p id="v16"><sup><small>16</small></sup>  Tavo vardas juos linksmins, jie bus išaukštinti Tavo teisume. </p>
<p id="v17"><sup><small>17</small></sup>  Tu esi jų garbė ir galybė, Tavo palankumu išaukštintas mūsų ragas. </p>
<p id="v18"><sup><small>18</small></sup>  Viešpats yra mūsų apsauga, Izraelio Šventasis­mūsų karalius. <sup id="cite3"><a href="#fn3">[3]</a></sup></p>
<p id="v19"><sup><small>19</small></sup>  Regėjime Tu kalbėjai savo šventajam: “Aš suteikiau pagalbą karžygiui, išaukštinau tautos išrinktąjį. </p>
<p id="v20"><sup><small>20</small></sup>  Suradau Dovydą, savo tarną, ir šventu aliejumi jį patepiau. </p>
<p id="v21"><sup><small>21</small></sup>  Mano ranka visuomet jį palaikys, mano dešinė stiprins jį. </p>
<p id="v22"><sup><small>22</small></sup>  Priešas nenugalės jo ir piktadarys nepažemins. </p>
<p id="v23"><sup><small>23</small></sup>  Jo akivaizdoje parblokšiu priešus ir palaušiu tuos, kurie jo nekenčia. </p>
<p id="v24"><sup><small>24</small></sup>  Mano ištikimybė ir gailestingumas lydės jį, ir mano vardu aukštai iškils jo ragas. </p>
<p id="v25"><sup><small>25</small></sup>  Aš jo ranką padėsiu ant jūros ir ant upių jo dešinę. </p>
<p id="v26"><sup><small>26</small></sup>  Jis sakys man: ‘Tu esi mano tėvas, mano Dievas ir išgelbėjimo uola!’ <sup id="cite4"><a href="#fn4">[4]</a></sup> <sup id="cite5"><a href="#fn5">[5]</a></sup></p>
<p id="v27"><sup><small>27</small></sup>  Aš padarysiu jį savo pirmagimiu, jis bus aukščiau negu žemės karaliai. </p>
<p id="v28"><sup><small>28</small></sup>  Aš būsiu jam gailestingas per amžius, tvirta pasiliks sandora tarp mūsų. </p>
<p id="v29"><sup><small>29</small></sup>  Jo palikuonims leisiu gyventi per amžius, kol bus dangus, stovės jo sostas. </p>
<p id="v30"><sup><small>30</small></sup>  Jei jo vaikai paniekins mano įstatymą, jei nesielgs, kaip jiems įsakyta, </p>
<p id="v31"><sup><small>31</small></sup>  jei mano nuostatus laužys ir įsakymų mano nepaisys, </p>
<p id="v32"><sup><small>32</small></sup>  bausiu už jų nuodėmes lazda, plaksiu rykštėmis už jų kaltę. </p>
<p id="v33"><sup><small>33</small></sup>  Bet savo malonės iš jo neatimsiu ir ištikimybės jam neatsakysiu, </p>
<p id="v34"><sup><small>34</small></sup>  nesulaužysiu sandoros ir savo lūpų žodžio nekeisiu. </p>
<p id="v35"><sup><small>35</small></sup>  Kartą esu prisiekęs šventumu savo, Dovydui nemeluosiu. </p>
<p id="v36"><sup><small>36</small></sup>  Jo palikuonys gyvens per amžius, ir jo sostas stovės kaip saulė priešais mane, </p>
<p id="v37"><sup><small>37</small></sup>  bus įtvirtintas kaip mėnulis­ištikimas liudytojas danguje”. </p>
<p id="v38"><sup><small>38</small></sup>  Bet Tu atstūmei, atmetei ir pasibjaurėjai pateptuoju savo. </p>
<p id="v39"><sup><small>39</small></sup>  Išsižadėjai sandoros su savo tarnu, nusviedei žemėn jo karūną ir suteršei ją. </p>
<p id="v40"><sup><small>40</small></sup>  Tu sugriovei jo mūrus, pavertei griuvėsiais tvirtoves. </p>
<p id="v41"><sup><small>41</small></sup>  Jį plėšia visi praeiviai, jis tapo pajuoka kaimynams. </p>
<p id="v42"><sup><small>42</small></sup>  Tu leidai jo priešų galybei iškilti, jiems visiems suteikei džiaugsmą. </p>
<p id="v43"><sup><small>43</small></sup>  Nukreipei ašmenis jo kardo, neleidai laimėti mūšyje. </p>
<p id="v44"><sup><small>44</small></sup>  Tu atėmei jo šlovę ir nuvertei jo sostą. </p>
<p id="v45"><sup><small>45</small></sup>  Sutrumpinai jo jaunystės dienas, padengei jį gėda. </p>
<p id="v46"><sup><small>46</small></sup>  Ar ilgai, Viešpatie? Ar slėpsies amžinai? Ar degs kaip ugnis Tavo rūstybė? </p>
<p id="v47"><sup><small>47</small></sup>  Viešpatie, atsimink, koks trumpas yra mano gyvenimas! Kokius menkus Tu sukūrei visus žmones! </p>
<p id="v48"><sup><small>48</small></sup>  Koks žmogus gyvena ir nepatiria mirties? Kieno siela mirusiųjų buveinės išvengia? </p>
<p id="v49"><sup><small>49</small></sup>  Viešpatie, kur yra Tavo ankstesnė malonė, kurią Dovydui savo tiesoje pažadėjai? </p>
<p id="v50"><sup><small>50</small></sup>  Viešpatie, atsimink savo tarno gėdą; nešioju širdyje daugelio tautų panieką, </p>
<p id="v51"><sup><small>51</small></sup>  kuria, Viešpatie, Tavo priešai niekino Tavo pateptojo kelius. </p>
<p id="v52"><sup><small>52</small></sup>  Tebūna palaimintas Viešpats per amžius! Amen! Amen! </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Psalms/88">Psalmynas - Skyrius 88</a></td>
        <td><a href="/lt/Bible/Psalms/Index">Indeksas</a></td>
        <td><a href="/lt/Bible/Psalms/90">Psalmynas - Skyrius 90</a></td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 89:6 <i>2 dalis: Kas gali palyginti</i>: <a href="/lt/The_Urantia_Book/97#p1_7">UK 97:1.7</a>. </li>
  <li id="fn2"><a href="#cite2">↑</a> 89:7 <i>Rojaus asamblėjos</i>: <a href="/lt/The_Urantia_Book/43#p9_1">UK 43:9.1</a>. </li>
  <li id="fn3"><a href="#cite3">↑</a> 89:18 <i>7 dalis: Nes jis mūsų karalius</i>: <a href="/lt/The_Urantia_Book/137#p8_4">UK 137:8.4</a>. </li>
  <li id="fn4"><a href="#cite4">↑</a> 89:26 <i>Dievą vadinti „Tėve mūsų“</i>: <a href="/lt/The_Urantia_Book/1#p1_5">UK 1:1.5</a>.  <i>Dievą vadinti „Tėve mūsų“</i>: <a href="/lt/The_Urantia_Book/1#p1_1">UK 1:1.1</a>.  <i>Dievo palikuonis</i>: <a href="/lt/The_Urantia_Book/1#p3_1">UK 1:3.1</a>. </li>
  <li id="fn5"><a href="#cite5">↑</a> 89:26-27 <i>Dievas yra mūsų Tėvas</i>: <a href="/lt/The_Urantia_Book/149#p6_8">UK 149:6.8</a>.  <i>Dievas yra MANO TĖVE</i>: <a href="/lt/The_Urantia_Book/131#p10_5">UK 131:10.5</a>.  <i>Dievas yra mūsų Tėvas</i>: <a href="/lt/The_Urantia_Book/141#p4_2">UK 141:4.2</a>.  <i>Tėvo ir vaiko santykiai</i>: <a href="/lt/The_Urantia_Book/131#p10_8">UK 131:10.8</a>.  <i>Dievas: mylintis visų žmonių Tėvas</i>: <a href="/lt/The_Urantia_Book/194#p4_6">UK 194:4.6</a>.  <i>Tėvo ir vaiko santykiai</i>: <a href="/lt/The_Urantia_Book/131#p10_6">UK 131:10.6</a>. </li>
  <li id="fn6"><a href="#cite6">↑</a> 89:14 <i>Teisingumo Dievas</i>: <a href="/lt/The_Urantia_Book/96#p6_3">UK 96:6.3</a>. </li>
</ol>
</div>
