<!--
title: Psalmynas - Skyrius 102
description: 
published: true
date: 2023-11-8T21:52:7Z
tags: bible, bible—psalms
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/lt/Bible/Psalms/101">
          <span class="mdi mdi-arrow-left-drop-circle"></span><span class="pl-2">Psalmynas - Skyrius 101</span>
        </a>
        </td>
        <td>
        <a href="/lt/Bible/Psalms/Index">
          <span class="mdi mdi-book-open-variant"></span><span class="pl-2">Indeksas</span>
        </a>
        </td>
        <td>
        <a href="/lt/Bible/Psalms/103">
          <span class="pr-2">Psalmynas - Skyrius 103</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Viešpatie, išgirsk mano maldą, ir mano šauksmas tepasiekia Tave. </p>
<p id="v2"><sup><small>2</small></sup>  Neslėpk savo veido nuo manęs tą dieną, kai esu varge. Palenk į mane savo ausį, kai šaukiuosi, skubėk man atsakyti. </p>
<p id="v3"><sup><small>3</small></sup>  Mano dienos pranyksta kaip dūmai, mano kaulai kaip židinys dega. </p>
<p id="v4"><sup><small>4</small></sup>  Kaip pakirsta žolė mano širdis džiūsta; aš pamirštu valgyti. </p>
<p id="v5"><sup><small>5</small></sup>  Nuo skaudžių aimanų oda prilipo prie mano kaulų. </p>
<p id="v6"><sup><small>6</small></sup>  Esu panašus į dykumų pelikaną, į pelėdą griuvėsiuose. </p>
<p id="v7"><sup><small>7</small></sup>  Nemiegu ir esu vienišas kaip paukštis ant stogo. </p>
<p id="v8"><sup><small>8</small></sup>  Priešai mane užgaulioja, ir mano vardas jiems tapo keiksmažodžiu. </p>
<p id="v9"><sup><small>9</small></sup>  Pelenus valgau kaip duoną ir su ašaromis maišau savo gėrimą </p>
<p id="v10"><sup><small>10</small></sup>  dėl Tavo rūstybės ir pykčio, nes Tu mane pakėlei ir nubloškei žemėn. </p>
<p id="v11"><sup><small>11</small></sup>  Mano dienos yra tartum ištįsęs šešėlis, ir aš lyg žolė džiūstu. </p>
<p id="v12"><sup><small>12</small></sup>  Bet Tu, Viešpatie, pasiliksi per amžius; Tave minės visos kartos. </p>
<p id="v13"><sup><small>13</small></sup>  Tu pakilsi ir pasigailėsi Siono, nes atėjo metas jam suteikti malonę. </p>
<p id="v14"><sup><small>14</small></sup>  Tavo tarnams jo akmenys meilūs, jiems gaila jo dulkių. </p>
<p id="v15"><sup><small>15</small></sup>  Tavo vardo, Viešpatie, bijos pagonys ir Tavo šlovės­pasaulio karaliai. </p>
<p id="v16"><sup><small>16</small></sup>  Kai Viešpats atstatys Sioną, Jis pasirodys savo šlovėje; </p>
<p id="v17"><sup><small>17</small></sup>  apleistųjų maldas Jis išklausys, jų prašymų nepaniekins. <sup id="cite1"><a href="#fn1">[1]</a></sup></p>
<p id="v18"><sup><small>18</small></sup>  Tai tebūna užrašyta ateisiančiai kartai, kad tauta, kuri bus sukurta, girtų Viešpatį. </p>
<p id="v19"><sup><small>19</small></sup>  Iš savo šventos aukštybės Viešpats pažvelgė žemyn, iš dangaus pažiūrėjo į žemę, </p>
<p id="v20"><sup><small>20</small></sup>  kad išgirstų belaisvių dejones, išlaisvintų mirčiai skirtuosius, </p>
<p id="v21"><sup><small>21</small></sup>  kad Sione būtų skelbiamas Viešpaties vardas ir girtų Jį Jeruzalėje, </p>
<p id="v22"><sup><small>22</small></sup>  kai susiburs karalystės ir tautos tarnauti Viešpačiui. </p>
<p id="v23"><sup><small>23</small></sup>  Jis susilpnino mane kelionėje, sutrumpino mano gyvenimo dienas. </p>
<p id="v24"><sup><small>24</small></sup>  Aš sakiau: “Mano Dieve, neatimk manęs įpusėjus mano amžiui, Tavo metai tęsiasi per visas kartas. </p>
<p id="v25"><sup><small>25</small></sup>  Kadaise Tu sukūrei žemę ir dangūs yra Tavo rankų darbas. <sup id="cite2"><a href="#fn2">[2]</a></sup></p>
<p id="v26"><sup><small>26</small></sup>  Jie pražus, bet Tu pasiliksi. Jie visi susidėvės kaip drabužis, kaip rūbą juos pakeisi, ir jie bus pakeisti. </p>
<p id="v27"><sup><small>27</small></sup>  Bet Tu esi tas pats ir Tavo metai nesibaigs. </p>
<p id="v28"><sup><small>28</small></sup>  Tavo tarnų vaikai gyvens ir jų palikuonys įsitvirtins Tavo akivaizdoje”. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/lt/Bible/Psalms/101">
          <span class="mdi mdi-arrow-left-drop-circle"></span><span class="pl-2">Psalmynas - Skyrius 101</span>
        </a>
        </td>
        <td>
        <a href="/lt/Bible/Psalms/Index">
          <span class="mdi mdi-book-open-variant"></span><span class="pl-2">Indeksas</span>
        </a>
        </td>
        <td>
        <a href="/lt/Bible/Psalms/103">
          <span class="pr-2">Psalmynas - Skyrius 103</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 102:17 <i>Dievas girdi vargstančiųjų šauksmus</i>: <a href="/lt/The_Urantia_Book/146#p2_9">UK 146:2.9</a>. </li>
  <li id="fn2"><a href="#cite2">↑</a> 102:25 <i>Mykolo kūryba</i>: <a href="/lt/The_Urantia_Book/57#p3_8">UK 57:3.8</a>.  <i>Sūnūs Kūrėjai kuria</i>: <a href="/lt/The_Urantia_Book/21#p2_1">UK 21:2.1</a>.  <i>Sūnūs kūrėjai</i>: <a href="/lt/The_Urantia_Book/21#p0_1">UK 21:0.1</a>. </li>
</ol>
</div>
