<!--
title: Jonos knyga - Skyrius 4
description: 
published: true
date: 2022-9-13T21:36:44Z
tags: 
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Jonah/3">Jonos knyga - Skyrius 3</a></td>
        <td><a href="/lt/Bible/Jonah/Index">Indeksas</a></td>
        <td> </td>
      </tr>
    </tbody>
  </table>
</figure>
<p id="v1"><sup><small>1</small></sup>  Jonai tai labai nepatiko, ir jis supyko. </p>
<p id="v2"><sup><small>2</small></sup>  Jona meldėsi: “Ak, Viešpatie, argi aš taip nesakiau, kai dar buvau savo krašte? Dėl to aš ir norėjau bėgti į Taršišą, žinodamas, kad esi maloningas Dievas, gailestingas, lėtas pykti, didžiai geras ir susilaikantis nuo bausmės. </p>
<p id="v3"><sup><small>3</small></sup>  Todėl, Viešpatie, meldžiu, paimk mano gyvybę, nes man yra geriau mirti negu gyventi”. </p>
<p id="v4"><sup><small>4</small></sup>  Viešpats klausė: “Ar manai, kad teisingai pyksti?” </p>
<p id="v5"><sup><small>5</small></sup>  Jona išėjo iš miesto ir atsisėdo rytų pusėje. Jis, pasistatęs ten stoginę, sėdėjo jos pavėsyje ir laukė, kas atsitiks miestui. </p>
<p id="v6"><sup><small>6</small></sup>  Viešpats Dievas išaugino augalą, kad jo šešėlis dengtų Jonos galvą ir išvaduotų iš sielvarto. Jona labai džiaugėsi augalu. </p>
<p id="v7"><sup><small>7</small></sup>  Bet kitą dieną, aušrai brėkštant, Dievas paruošė kirmėlę, kuri pakando augalą, ir tas nudžiūvo. </p>
<p id="v8"><sup><small>8</small></sup>  Saulei patekėjus, Dievas paruošė svilinantį rytų vėją. Saulė spigino Jonos galvą, jis alpo ir geidė sau mirties, sakydamas: “Geriau man mirti negu gyventi!” </p>
<p id="v9"><sup><small>9</small></sup>  Ir Dievas tarė Jonai: “Ar tu teisingai pyksti dėl augalo?” Jis atsakė: “Taip, teisingai pykstu, netgi iki mirties”. </p>
<p id="v10"><sup><small>10</small></sup>  Tada Viešpats tarė: “Tau gaila augalo, dėl kurio tu nei vargai, nei jo auginai. Jis per vieną naktį užaugo ir per vieną naktį pražuvo. </p>
<p id="v11"><sup><small>11</small></sup>  Argi Aš turėčiau nesigailėti Ninevės, šio didelio miesto, kuriame gyvena daugiau negu šimtas dvidešimt tūkstančių žmonių, kurie nemoka atskirti dešinės nuo kairės, ir, be to, daug gyvulių?” </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Jonah/3">Jonos knyga - Skyrius 3</a></td>
        <td><a href="/lt/Bible/Jonah/Index">Indeksas</a></td>
        <td> </td>
      </tr>
    </tbody>
  </table>
</figure>
