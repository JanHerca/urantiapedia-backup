<!--
title: Izaijo knyga - Skyrius 52
description: 
published: true
date: 2022-9-13T21:36:44Z
tags: 
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Isaiah/51">Izaijo knyga - Skyrius 51</a></td>
        <td><a href="/lt/Bible/Isaiah/Index">Indeksas</a></td>
        <td><a href="/lt/Bible/Isaiah/53">Izaijo knyga - Skyrius 53</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Pabusk, pabusk, apsirenk stiprybe, Sione! Jeruzale, šventasis mieste, apsirenk savo gražius drabužius! Į tave nebeįeis nei neapipjaustytas, nei nešvarus. </p>
<p id="v2"><sup><small>2</small></sup>  Jeruzale, kelkis, nusikratyk dulkes, atsirišk nuo kaklo pančius, belaisve Siono dukra! </p>
<p id="v3"><sup><small>3</small></sup>  Taip sako Viešpats: “Jūs pardavėte save už nieką ir būsite išpirkti be pinigų”. </p>
<p id="v4"><sup><small>4</small></sup>  Štai ką sako Viešpats Dievas: “Pradžioje mano tauta nuėjo į Egiptą viešėti, ir Asirija ją pavergė be priežasties”. </p>
<p id="v5"><sup><small>5</small></sup>  Viešpats sako: “Ką Aš dabar turiu, kai mano tauta yra veltui išvesta. Jos pavergėjai kankina juos,­sako Viešpats,­ir nuolatos piktžodžiauja mano vardui. </p>
<p id="v6"><sup><small>6</small></sup>  Todėl mano tauta pažins mano vardą. Todėl pažins tą dieną, kad Aš esu Tas, kuris sako: ‘Aš esu’ ”. </p>
<p id="v7"><sup><small>7</small></sup>  Kokios gražios kalnuose kojos to, kuris atneša gerą žinią ir skelbia ramybę, kuris atneša linksmą naujieną, skelbia išgelbėjimą ir sako Sionui: “Tavo Dievas viešpatauja”. </p>
<p id="v8"><sup><small>8</small></sup>  Sargyba šauks, ir visi drauge džiūgaus, nes aiškiai matys savo akimis, kaip Viešpats sugrąžina Sioną. </p>
<p id="v9"><sup><small>9</small></sup>  Džiaukitės, Jeruzalės griuvėsiai! Viešpats paguodė savo tautą ir išlaisvino Jeruzalę. </p>
<p id="v10"><sup><small>10</small></sup>  Viešpats apnuogino savo šventą ranką visų tautų akivaizdoje. Visi žemės pakraščiai matys mūsų Dievo išgelbėjimą. </p>
<p id="v11"><sup><small>11</small></sup>  Traukitės, traukitės! Išeikite iš ten! Nelieskite nieko sutepto. Išeikite iš jų būrio, apsivalykite, Viešpaties indų nešėjai! </p>
<p id="v12"><sup><small>12</small></sup>  Jūs išeisite neskubėdami ir nebėgsite. Viešpats eis pirma jūsų, Izraelio Dievas bus jūsų apsauga. </p>
<p id="v13"><sup><small>13</small></sup>  Štai mano tarnas elgsis išmintingai, jis bus išaukštintas, išgirtas ir labai kilnus. </p>
<p id="v14"><sup><small>14</small></sup>  Kaip daugelis baisėjosi tavimi, taip jo veidas buvo nežmoniškai sudarkytas, jis buvo nebepanašus į žmogų. </p>
<p id="v15"><sup><small>15</small></sup>  Jis daugelį tautų nustebins, karaliai jo akivaizdoje užsičiaups: apie ką jiems niekada nebuvo pasakota, jie matys ir, ko jie niekad negirdėjo, jie supras. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Isaiah/51">Izaijo knyga - Skyrius 51</a></td>
        <td><a href="/lt/Bible/Isaiah/Index">Indeksas</a></td>
        <td><a href="/lt/Bible/Isaiah/53">Izaijo knyga - Skyrius 53</a></td>
      </tr>
    </tbody>
  </table>
</figure>
