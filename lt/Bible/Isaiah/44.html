<!--
title: Izaijo knyga - Skyrius 44
description: 
published: true
date: 2022-10-7T19:22:50Z
tags: bible, bible—isaiah
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Isaiah/43">Izaijo knyga - Skyrius 43</a></td>
        <td><a href="/lt/Bible/Isaiah/Index">Indeksas</a></td>
        <td><a href="/lt/Bible/Isaiah/45">Izaijo knyga - Skyrius 45</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  “Klausyk, Jokūbai, mano tarne, ir Izraeli, kurį išsirinkau. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Taip sako Viešpats, kuris tave padarė ir sukūrė tave dar įsčiose: ‘Nebijok, mano tarne Jokūbai ir Ješurūnai, kurį išsirinkau. </p>
<p id="v3"><sup><small>3</small></sup>  Aš išliesiu vandens sroves ant išdžiūvusios žemės ir ant dykumų; išliesiu savo dvasios ant tavo palikuonių ir savo palaiminimą ant tavo vaikų, <sup id="cite2"><a href="#fn2">[2]</a></sup></p>
<p id="v4"><sup><small>4</small></sup>  jie žels kaip žolė prie vandens, kaip gluosniai prie tekančio upelio. </p>
<p id="v5"><sup><small>5</small></sup>  Vienas sakys: ‘Aš esu Viešpaties’, kitas vadinsis Jokūbo vardu, trečiasis rašys savo ranka: ‘Viešpaties’ ir pasivadins Izraeliu’ ”. </p>
<p id="v6"><sup><small>6</small></sup>  Bet Viešpats, Izraelio karalius, jo atpirkėjas, kareivijų Viešpats, sako: “Aš esu pirmasis ir paskutinysis, be manęs nėra kito dievo. <sup id="cite3"><a href="#fn3">[3]</a></sup> <sup id="cite4"><a href="#fn4">[4]</a></sup></p>
<p id="v7"><sup><small>7</small></sup>  Kas yra toks, kaip Aš? Tegul jis pasirodo, praneša, paskelbia ir išdėsto, kas buvo praeityje ir kas įvyks. </p>
<p id="v8"><sup><small>8</small></sup>  Nebijokite ir nenusigąskite! Aš jums jau seniai sakiau ir pranešiau: jūs esate mano liudytojai. Be manęs nėra kito dievo, Aš nežinau jokio”. <sup id="cite5"><a href="#fn5">[5]</a></sup></p>
<p id="v9"><sup><small>9</small></sup>  Visi stabų dirbėjai yra niekas, jų darbas jiems nenaudingas. Jie patys sau yra liudytojai, jie nieko nesupranta ir nemato, todėl jie bus sugėdinti. </p>
<p id="v10"><sup><small>10</small></sup>  Padarytas dievas ir nulietas atvaizdas nieko nevertas. </p>
<p id="v11"><sup><small>11</small></sup>  Visiems jų dirbėjams bus gėda. Visi stabų dirbėjai yra žmonės. Jie visi susirinkę išsigąs ir gėdysis savo darbo. </p>
<p id="v12"><sup><small>12</small></sup>  Kalvis savo stipriomis rankomis dirba stabą: anglių karštyje įkaitinęs geležį, jį daro, kūjais lygina. Jis dirbdamas alksta, trokšta ir pavargsta. </p>
<p id="v13"><sup><small>13</small></sup>  Dailidė dirbdamas naudoja virvę, pieštuką, kampainį, oblių; jais matuoja, nustato formas ir padaro gražaus žmogaus pavidalo stabą, tinkantį gyventi namuose. </p>
<p id="v14"><sup><small>14</small></sup>  Jam pagaminti jis nusikerta kedrą, uosį, ąžuolą ar pušį, užaugusius miške tarp medžių. </p>
<p id="v15"><sup><small>15</small></sup>  Jie tinka žmonėms kurui: jais šildosi ir ant jų gamina maistą. Iš likusio medžio padirbęs dievą, parpuolęs prieš savo drožinį, garbina jį. </p>
<p id="v16"><sup><small>16</small></sup>  Dalį jis sudegino: išsikepė mėsos, išsivirė viralo. Pasisotinęs ir sušilęs džiaugiasi: “Man šilta!” </p>
<p id="v17"><sup><small>17</small></sup>  Iš likusios dalies pasidirbo stabą ir, atsiklaupęs prieš jį, garbino jį ir maldavo: “Išlaisvink mane, nes tu esi mano dievas”. </p>
<p id="v18"><sup><small>18</small></sup>  Jie nežino ir nesupranta, nes jie apakę ir širdimi nesuvokia. <sup id="cite6"><a href="#fn6">[6]</a></sup></p>
<p id="v19"><sup><small>19</small></sup>  Nė vienas nepagalvoja, kad pusę sudegino, ant anglių išsikepė duonos, išsivirė mėsos ir pavalgė. Iš likusio medžio pasidirbę stabą, parpuola prieš medžio gabalą. </p>
<p id="v20"><sup><small>20</small></sup>  Jis maitinasi pelenais, jo protas aptemęs, jo širdis klaidina, jis nepajėgia išsilaisvinti ir pasakyti: “Ar aš neapgaudinėju pats savęs?” </p>
<p id="v21"><sup><small>21</small></sup>  “Atsimink tai, Jokūbai ir Izraeli, tu esi mano tarnas! Aš tave padariau, Izraeli. Aš neužmiršiu tavęs! </p>
<p id="v22"><sup><small>22</small></sup>  Aš pašalinau tavo nusikaltimus kaip debesį ir tavo nuodėmes­ kaip miglą. Grįžk pas mane, nes Aš atpirkau tave”. </p>
<p id="v23"><sup><small>23</small></sup>  Džiaukitės, dangūs, nes Viešpats tai įvykdė! Šūkaukite, žemės gelmės, linksmai giedokite, miškai ir visi medžiai! Viešpats atpirko Jokūbą ir Izraelyje apsireikš Jo šlovė. </p>
<p id="v24"><sup><small>24</small></sup>  Taip sako Viešpats, tavo atpirkėjas, kuris sukūrė tave: “Aš esu Viešpats, kuris visa darau; Aš vienas ištiesiau dangus ir sutvirtinau žemę savo jėga”. </p>
<p id="v25"><sup><small>25</small></sup>  Jis išniekina žynių ženklus ir burtininkus padaro kvailiais; Jis pašalina išminčius, o jų išmintį padaro kvailyste. </p>
<p id="v26"><sup><small>26</small></sup>  Jis patvirtina savo tarno žodį ir įvykdo savo pasiuntinio pranešimą. Jis sako Jeruzalei: “Tu būsi apgyvendinta”, ir Judo miestams: “Jūs būsite atstatyti”. </p>
<p id="v27"><sup><small>27</small></sup>  Jis sako gelmei: “Išsek! Aš išdžiovinsiu tavo upes!” </p>
<p id="v28"><sup><small>28</small></sup>  Viešpats kalba apie Kyrą: “Jis yra mano tarnas ir įvykdys mano valią!” Jis sako Jeruzalei: “Tu būsi atstatyta”, o šventyklai: “Tavo pamatai bus padėti”. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Isaiah/43">Izaijo knyga - Skyrius 43</a></td>
        <td><a href="/lt/Bible/Isaiah/Index">Indeksas</a></td>
        <td><a href="/lt/Bible/Isaiah/45">Izaijo knyga - Skyrius 45</a></td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 44:1 <i>Išrinkti žmonės</i>: <a href="/lt/The_Urantia_Book/97#p10_1">UK 97:10.1</a>.  <i>Išrinkti žmonės</i>: <a href="/lt/The_Urantia_Book/96#p2_3">UK 96:2.3</a>.  <i>Išrinkti žmonės</i>: <a href="/lt/The_Urantia_Book/121#p2_8">UK 121:2.8</a>.  <i>Išrinkti žmonės</i>: <a href="/lt/The_Urantia_Book/97#p4_2">UK 97:4.2</a>.  <i>Išrinkti žmonės</i>: <a href="/lt/The_Urantia_Book/93#p5_1">UK 93:5.1</a>.  <i>Išrinktoji Dievo tauta</i>: <a href="/lt/The_Urantia_Book/96#p5_6">UK 96:5.6</a>. </li>
  <li id="fn2"><a href="#cite2">↑</a> 44:3 <i>Šventoji Dvasia</i>: <a href="/lt/The_Urantia_Book/34#p4_1">UK 34:4.1</a>.  <i>Dvasia žmoguje (Šventoji Dvasia)</i>: <a href="/lt/The_Urantia_Book/103#p1_6">UK 103:1.6</a>.  <i>Gyvųjų vandenų upės</i>: <a href="/lt/The_Urantia_Book/162#p6_1">UK 162:6.1</a>.  <i>Dievo Dvasia (Šventoji Dvasia)</i>: <a href="/lt/The_Urantia_Book/8#p5_3">UK 8:5.3</a>.  <i>Vandenys pilamas ant sausos žemės</i>: <a href="/lt/The_Urantia_Book/162#p6_3">UK 162:6.3</a>.  <i>Dievo Dvasia (Šventoji Dvasia)</i>: <a href="/lt/The_Urantia_Book/8#p5_5">UK 8:5.5</a>. </li>
  <li id="fn3"><a href="#cite3">↑</a> 44:6 <i>Jis yra pradžia ir pabaiga</i>: <a href="/lt/The_Urantia_Book/2#p1_2">UK 2:1.2</a>.  <i>Pirmas, paskutinis ir vienintelis Dievas</i>: <a href="/lt/The_Urantia_Book/10#p7_1">UK 10:7.1</a>.  <i>Aš pirmas ir paskutinis</i>: <a href="/lt/The_Urantia_Book/97#p7_6">UK 97:7.6</a>.  <i>Aš pirmas ir paskutinis</i>: <a href="/lt/The_Urantia_Book/128#p1_10">UK 128:1.10</a>.  <i>Dievas, mūsų šaltinis ir likimas</i>: <a href="/lt/The_Urantia_Book/2#p1_2">UK 2:1.2</a>.  <i>Jis yra pradžia ir pabaiga</i>: <a href="/lt/The_Urantia_Book/2#p1_5">UK 2:1.5</a>.  <i>Aš pirmas ir paskutinis, tik Dievas</i>: <a href="/lt/The_Urantia_Book/97#p7_9">UK 97:7.9</a>. </li>
  <li id="fn4"><a href="#cite4">↑</a> 44:6,8 <i>Viešpats Dievas yra vienas</i>: <a href="/lt/The_Urantia_Book/1#p7_6">UK 1:7.6</a>.  <i>Viešpats yra vienas Dievas</i>: <a href="/lt/The_Urantia_Book/96#p5_5">UK 96:5.5</a>.  <i>Vienas Dievas</i>: <a href="/lt/The_Urantia_Book/92#p6_6">UK 92:6.6</a>.  <i>Vienas Dievas</i>: <a href="/lt/The_Urantia_Book/131#p10_2">UK 131:10.2</a>.  <i>Šalia tavęs nėra Dievo</i>: <a href="/lt/The_Urantia_Book/1#p0_1">UK 1:0.1</a>.  <i>Viešpats, mūsų Dievas, yra vienas Dievas</i>: <a href="/lt/The_Urantia_Book/10#p7_1">UK 10:7.1</a>.  <i>Vienas Dievas</i>: <a href="/lt/The_Urantia_Book/45#p4_8">UK 45:4.8</a>.  <i>Dievas yra vienas</i>: <a href="/lt/The_Urantia_Book/56#p4_4">UK 56:4.4</a>.  <i>Vienas Dievas</i>: <a href="/lt/The_Urantia_Book/92#p5_8">UK 92:5.8</a>. </li>
  <li id="fn5"><a href="#cite5">↑</a> 44:8 <i>Išsigelbėjo nuo baimės</i>: <a href="/lt/The_Urantia_Book/95#p4_3">UK 95:4.3</a>. </li>
  <li id="fn6"><a href="#cite6">↑</a> 44:18 <i>Matyti nematant ir pan</i>: <a href="/lt/The_Urantia_Book/151#p1_4">UK 151:1.4</a>. </li>
</ol>
</div>
