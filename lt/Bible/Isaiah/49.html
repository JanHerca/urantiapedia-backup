<!--
title: Izaijo knyga - Skyrius 49
description: 
published: true
date: 2022-10-7T19:22:50Z
tags: bible, bible—isaiah
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Isaiah/48">Izaijo knyga - Skyrius 48</a></td>
        <td><a href="/lt/Bible/Isaiah/Index">Indeksas</a></td>
        <td><a href="/lt/Bible/Isaiah/50">Izaijo knyga - Skyrius 50</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Klausykitės, salos, stebėkite, toli esančios tautos! Viešpats pašaukė mane dar man negimus, Jis minėjo mano vardą, kai tebebuvau motinos įsčiose. </p>
<p id="v2"><sup><small>2</small></sup>  Jis padarė mano žodžius lyg aštrų kardą ir pridengė mane savo rankos šešėliu; Jis padarė mane tinkama strėle ir paslėpė savo strėlinėje. </p>
<p id="v3"><sup><small>3</small></sup>  Jis sakė: “Tu, Izraeli, esi mano tarnas, per tave būsiu pašlovintas”. </p>
<p id="v4"><sup><small>4</small></sup>  Aš sakiau: “Veltui dirbau, be reikalo ir tuščiai eikvojau savo jėgas; bet pas Viešpatį yra mano teisingumas, pas Dievą mano atlyginimas”. </p>
<p id="v5"><sup><small>5</small></sup>  Dabar kalba Viešpats, kuris nuo gimimo padarė mane savo tarnu, kad sugrąžinčiau Jam Jokūbą ir surinkčiau Izraelį. Aš būsiu šlovingas Viešpaties akyse, Dievas yra mano stiprybė. </p>
<p id="v6"><sup><small>6</small></sup>  Jis sako: “Negana to, kad tu būsi mano tarnu Jokūbo giminėms sugrąžinti ir Izraelio likučiui surinkti. Aš tave padarysiu šviesa pagonims, kad tu būtum mano išgelbėjimas iki žemės pakraščių”. <sup id="cite1"><a href="#fn1">[1]</a></sup></p>
<p id="v7"><sup><small>7</small></sup>  Taip sako Viešpats, Izraelio atpirkėjas, jo Šventasis, valdovų vergui, kurį žmonės paniekino ir tautos bjaurisi: “Karaliai pamatys ir atsistos, kunigaikščiai pagarbins dėl Viešpaties, kuris ištikimas, ir Izraelio Šventojo, kuris tave išsirinko”. </p>
<p id="v8"><sup><small>8</small></sup>  Taip sako Viešpats: “Tinkamu metu išklausiau tave ir išgelbėjimo dieną padėjau tau; padarysiu tave sandora tautai, kad atkurtum šalį ir apgyvendintum apleistą nuosavybę. </p>
<p id="v9"><sup><small>9</small></sup>  Kad sakytum belaisviams: ‘Išeikite’, ir tamsoje esantiems: ‘Pasirodykite’. Jie ganysis pakelėse, aukštumos bus jų ganykla. <sup id="cite2"><a href="#fn2">[2]</a></sup></p>
<p id="v10"><sup><small>10</small></sup>  Jie nealks ir netrokš, jų neištiks saulė nė karštis; Tas, kuris jų pasigailėjo, ves juos prie tyro vandens šaltinių. </p>
<p id="v11"><sup><small>11</small></sup>  Aš pravesiu kelius kalnuose ir vieškelius aukštumose. </p>
<p id="v12"><sup><small>12</small></sup>  Štai šitie ateis iš toli, tie­iš šiaurės ir vakarų, o anie­iš Sinimo krašto”. </p>
<p id="v13"><sup><small>13</small></sup>  Giedokite, dangūs! Džiūgauk, žeme! Kalnai, linksmai giedokite! Nes Viešpats paguodė savo tautą, pasigailėjo savo prispaustųjų! </p>
<p id="v14"><sup><small>14</small></sup>  Bet Sionas sakė: “Viešpats paliko mane, Viešpats užmiršo mane”. </p>
<p id="v15"><sup><small>15</small></sup>  “Ar gali moteris užmiršti savo kūdikį, nepasigailėti savo sūnaus? Jei ji ir užmirštų, tačiau Aš neužmiršiu tavęs. <sup id="cite3"><a href="#fn3">[3]</a></sup> <sup id="cite4"><a href="#fn4">[4]</a></sup></p>
<p id="v16"><sup><small>16</small></sup>  Aš įrašiau tave į savo rankos delną, tavo sienos visada yra mano akyse. </p>
<p id="v17"><sup><small>17</small></sup>  Tavo sūnūs atskuba, o tavo ardytojai ir naikintojai pasitraukia. </p>
<p id="v18"><sup><small>18</small></sup>  Pakelk akis ir apsidairyk aplinkui: jie visi renkasi prie tavęs. Kaip Aš gyvas,­sako Viešpats,­tu juos priimsi kaip papuošalus ir jais pasidabinsi lyg sužadėtinė. </p>
<p id="v19"><sup><small>19</small></sup>  Tavo griuvėsiuose, ištuštėjusiose vietose ir sunaikintoje šalyje bus ankšta gyventojams, o tie, kurie tave naikino, bus toli. </p>
<p id="v20"><sup><small>20</small></sup>  Tavo vaikai, gimę priespaudoje, sakys: ‘Mums ankšta, padaryk daugiau vietos gyventi’. </p>
<p id="v21"><sup><small>21</small></sup>  Tu galvosi: ‘Kada man gimė šitie? Juk aš buvau nevaisinga ir bevaikė, tremtinė ir belaisvė. Kas juos užaugino? Aš buvau viena palikta. Iš kur šitie?’ ” </p>
<p id="v22"><sup><small>22</small></sup>  Taip sako Viešpats Dievas: “Aš ištiesiu savo ranką į tautas ir duosiu ženklą pagonims; jie atneš tavo sūnus glėbyje ir tavo dukteris ant pečių. </p>
<p id="v23"><sup><small>23</small></sup>  Karaliai bus tavo sargai ir karalienės­auklės. Jie puls prieš tave veidu į žemę ir laižys dulkes nuo tavo kojų. Tuomet suprasi, kad Aš esu Viešpats; nebus sugėdinti, kurie laukia manęs. </p>
<p id="v24"><sup><small>24</small></sup>  Argi iš galingojo galima atimti grobį? Ar belaisvius galima išgelbėti iš galiūno? </p>
<p id="v25"><sup><small>25</small></sup>  Bet taip sako Viešpats: ‘Belaisviai bus atimti iš galiūno ir grobis išplėštas iš galingojo. Aš kovosiu su tais, kurie kovojo prieš tave, ir tavo vaikus išgelbėsiu. </p>
<p id="v26"><sup><small>26</small></sup>  Aš maitinsiu tavo prispaudėjus jų pačių kūnu, ir jie gers savo kraują kaip vyną. Tada kiekvienas kūnas žinos, kad Aš esu Viešpats, tavo gelbėtojas ir atpirkėjas, Jokūbo Galingasis’ ”. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Isaiah/48">Izaijo knyga - Skyrius 48</a></td>
        <td><a href="/lt/Bible/Isaiah/Index">Indeksas</a></td>
        <td><a href="/lt/Bible/Isaiah/50">Izaijo knyga - Skyrius 50</a></td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 49:6 <i>Tikra šviesa</i>: <a href="/lt/The_Urantia_Book/40#p5_16">UK 40:5.16</a>.  <i>Apšviesta tikros šviesos</i>: <a href="/lt/The_Urantia_Book/52#p1_7">UK 52:1.7</a>. </li>
  <li id="fn2"><a href="#cite2">↑</a> 49:9 <i>Laisvi dvasiniai belaisviai</i>: <a href="/lt/The_Urantia_Book/120#p2_6">UK 120:2.6</a>. </li>
  <li id="fn3"><a href="#cite3">↑</a> 49:15 <i>1 dalis: Dievas nepamirštų</i>: <a href="/lt/The_Urantia_Book/97#p7_9">UK 97:7.9</a>. </li>
  <li id="fn4"><a href="#cite4">↑</a> 49:15-16 <i>1 dalis: Ar moteris gali pamiršti</i>: <a href="/lt/The_Urantia_Book/97#p7_7">UK 97:7.7</a>. </li>
</ol>
</div>
