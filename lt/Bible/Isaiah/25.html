<!--
title: Izaijo knyga - Skyrius 25
description: 
published: true
date: 2022-10-7T19:22:50Z
tags: bible, bible—isaiah
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Isaiah/24">Izaijo knyga - Skyrius 24</a></td>
        <td><a href="/lt/Bible/Isaiah/Index">Indeksas</a></td>
        <td><a href="/lt/Bible/Isaiah/26">Izaijo knyga - Skyrius 26</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Viešpatie, Tu esi mano Dievas, aš aukštinsiu Tave ir girsiu Tavo vardą, nes Tu padarei nuostabių dalykų, ištikimai įvykdei, ką seniai buvai pažadėjęs. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Tu pavertei miestą akmenų krūva, tvirtoves­griuvėsiais; svetimųjų rūmų nebėra ir jie niekad nebebus atstatyti. </p>
<p id="v3"><sup><small>3</small></sup>  Stipri tauta šlovins Tave; galingų tautų miestai bijos Tavęs. </p>
<p id="v4"><sup><small>4</small></sup>  Tu buvai stiprybė beturčiui, apsauga vargšui nelaimėje, priebėga nuo audros, ūksmė karštyje; baisiųjų rūstybė atsimušė kaip audra į sieną. <sup id="cite2"><a href="#fn2">[2]</a></sup></p>
<p id="v5"><sup><small>5</small></sup>  Kaip karštis sausoje vietoje, taip Tu sudrausi svetimųjų siautimą; kaip kaitra, nuslopinama debesų šešėliu, taip baisiųjų pergalės bus nutildytos. </p>
<p id="v6"><sup><small>6</small></sup>  Kareivijų Viešpats šitame kalne suruoš pokylį visoms tautoms; pokylį su geriausiu maistu ir senu bei nusistovėjusiu vynu. </p>
<p id="v7"><sup><small>7</small></sup>  Jis pašalins šitame kalne šydą, kuris gaubia visas tautas ir gimines. </p>
<p id="v8"><sup><small>8</small></sup>  Jis sunaikins mirtį amžiams. Viešpats Dievas visiems nušluostys ašaras ir pašalins panieką nuo savo tautos visoje žemėje, nes taip pasakė Viešpats. </p>
<p id="v9"><sup><small>9</small></sup>  Tuomet jie sakys: “Štai Jis, mūsų Dievas; mes laukėme Jo, ir Jis išgelbės mus. Jis yra Viešpats, kurio laukėme; džiaukimės ir džiūgaukime dėl Jo išgelbėjimo!” </p>
<p id="v10"><sup><small>10</small></sup>  Viešpaties ranka ilsėsis šitame kalne, o Moabas bus sumintas, kaip suminami šiaudai duobėje. </p>
<p id="v11"><sup><small>11</small></sup>  Jis išties savo rankas, kaip plaukikas ištiesia plaukti, ir Jis pažemins jų išdidumą kartu su jų rankų grobiu. </p>
<p id="v12"><sup><small>12</small></sup>  Aukštas tvirtovių sienas Jis pažemins, sugriaus ir pavers dulkėmis. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Isaiah/24">Izaijo knyga - Skyrius 24</a></td>
        <td><a href="/lt/Bible/Isaiah/Index">Indeksas</a></td>
        <td><a href="/lt/Bible/Isaiah/26">Izaijo knyga - Skyrius 26</a></td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 25:1 <i>Dievas yra nekintantis</i>: <a href="/lt/The_Urantia_Book/2#p2_1">UK 2:2.1</a>. </li>
  <li id="fn2"><a href="#cite2">↑</a> 25:4 <i>Jis yra vargšų viltis</i>: <a href="/lt/The_Urantia_Book/148#p5_5">UK 148:5.5</a>. </li>
</ol>
</div>
