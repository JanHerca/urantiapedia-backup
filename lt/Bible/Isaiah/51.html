<!--
title: Izaijo knyga - Skyrius 51
description: 
published: true
date: 2022-9-13T21:36:44Z
tags: 
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Isaiah/50">Izaijo knyga - Skyrius 50</a></td>
        <td><a href="/lt/Bible/Isaiah/Index">Indeksas</a></td>
        <td><a href="/lt/Bible/Isaiah/52">Izaijo knyga - Skyrius 52</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Klausykite manęs, kurie sekate teisumą ir ieškote Viešpaties. Pažvelkite į uolą, iš kurios jūs iškirsti, ir į duobę, iš kurios jūs iškasti. </p>
<p id="v2"><sup><small>2</small></sup>  Pažvelkite į savo tėvą Abraomą ir į Sarą, kuri jus pagimdė. Aš pašaukiau jį vieną, palaiminau ir padauginau. </p>
<p id="v3"><sup><small>3</small></sup>  Viešpats paguos Sioną ir atgaivins visus jo griuvėsius, Jis padarys jo tyrus kaip Edeną, dykumas kaip Viešpaties sodą. Linksmybė ir džiaugsmas bus ten, padėkos giesmės skambės. <sup id="cite1"><a href="#fn1">[1]</a></sup></p>
<p id="v4"><sup><small>4</small></sup>  Mano tauta, klausyk manęs, mano giminės, išgirskite mane. Įstatymas išeis iš manęs; mano teisingumas bus šviesa tautoms. </p>
<p id="v5"><sup><small>5</small></sup>  Mano teisumas arti ir išgelbėjimas greitai ateis. Aš teisiu tautas. Salos lauks manęs, jos pasitikės manimi. <sup id="cite2"><a href="#fn2">[2]</a></sup></p>
<p id="v6"><sup><small>6</small></sup>  Pakelkite savo akis į dangų, pažvelkite į žemę! Dangūs praeis kaip dūmai, žemė susidėvės kaip drabužis, jos gyventojai taip pat išmirs. Bet mano išgelbėjimas liks amžinai, mano teisumas nesibaigs. <sup id="cite3"><a href="#fn3">[3]</a></sup></p>
<p id="v7"><sup><small>7</small></sup>  Klausykite manęs, kurie pažįstate teisumą, tauta, kurios širdyje yra mano įstatymas. Nebijokite žmonių pajuokos, neišsigąskite jų plūdimo. </p>
<p id="v8"><sup><small>8</small></sup>  Kaip vilnonį drabužį juos sugrauš kandys; bet mano teisumas liks amžinai, mano išgelbėjimas­ kartų kartoms. <sup id="cite4"><a href="#fn4">[4]</a></sup></p>
<p id="v9"><sup><small>9</small></sup>  Gelbėk, Viešpatie, prašau, padėk, kaip anomis dienomis senosioms kartoms! Ar ne Tu sukapojai Rahabą ir perdūrei slibiną? </p>
<p id="v10"><sup><small>10</small></sup>  Ar ne Tu išdžiovinai jūrą ir jos gelmėse padarei kelią pereiti išpirktiesiems? </p>
<p id="v11"><sup><small>11</small></sup>  Viešpaties išpirktieji sugrįš, ateis į Sioną džiūgaudami, amžinas džiaugsmas lydės juos. Džiaugsmas ir linksmybė sugrįš, o skausmai ir vaitojimai išnyks. <sup id="cite5"><a href="#fn5">[5]</a></sup></p>
<p id="v12"><sup><small>12</small></sup>  “Aš, Aš guodžiu tave. Kas gi tu, kad bijotum mirtingo žmogaus, žmogaus sūnaus, kuris yra lyg žolė? </p>
<p id="v13"><sup><small>13</small></sup>  Tu užmiršai Viešpatį, savo Kūrėją, kuris ištiesė dangus ir sukūrė žemę. Tu nuolatos drebėjai dėl prispaudėjo žiaurumo, kuris siekė tave sunaikinti! Kur dingo prispaudėjo žiaurumas? </p>
<p id="v14"><sup><small>14</small></sup>  Prispaustasis bus greitai išlaisvintas; jis nemirs, nežengs į duobę ir nebadaus. </p>
<p id="v15"><sup><small>15</small></sup>  Aš esu Viešpats, tavo Dievas, kuris perskyrė šėlstančios jūros bangas. Kareivijų Viešpats yra mano vardas. </p>
<p id="v16"><sup><small>16</small></sup>  Aš sukūriau dangų ir žemę, pridengiau tave savo ranka, įdėjau savo žodžius į tavo lūpas ir sakiau Sionui: ‘Tu­mano tauta’ ”. <sup id="cite6"><a href="#fn6">[6]</a></sup></p>
<p id="v17"><sup><small>17</small></sup>  Pabusk, pabusk, kelkis, Jeruzale! Tu gėrei iš Viešpaties rankos Jo rūstybės taurę; svaiginančią rūstybę išgėrei iki pat dugno. </p>
<p id="v18"><sup><small>18</small></sup>  Nė vienas iš Jeruzalės sūnų nepakėlė jos ir nepadėjo jai. </p>
<p id="v19"><sup><small>19</small></sup>  Tave ištiko sunaikinimas ir sugriovimas, badas ir kardas, bet kas liūdi tavęs, kas paguos tave? </p>
<p id="v20"><sup><small>20</small></sup>  Tavo vaikai neteko jėgų ir gulėjo pakelėse kaip pagautas gyvulys tinkle. Jie pilni Viešpaties rūstybės, tavo Dievo pabarimo. </p>
<p id="v21"><sup><small>21</small></sup>  Tad išgirskite, jūs, suvargusieji ir girti, bet ne nuo vyno. </p>
<p id="v22"><sup><small>22</small></sup>  Taip sako Viešpats, tavo valdovas, tavo Dievas, kuris gina savo tautą: “Aš paėmiau iš tavo rankos apsvaigimo taurę; tu nebegersi daugiau mano rūstybės. </p>
<p id="v23"><sup><small>23</small></sup>  Aš ją paduosiu į rankas tavo kankintojų, kurie sakė tau: ‘Pasilenk, kad liptume per tave!’ Taip, tavo nugara buvo padaryta lyg žemė, lyg kelias, kuriuo jie ėjo”. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Isaiah/50">Izaijo knyga - Skyrius 50</a></td>
        <td><a href="/lt/Bible/Isaiah/Index">Indeksas</a></td>
        <td><a href="/lt/Bible/Isaiah/52">Izaijo knyga - Skyrius 52</a></td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 51:3 <i>Dievo sodai</i>: <a href="/lt/The_Urantia_Book/43#p6_1">UK 43:6.1</a>. </li>
  <li id="fn2"><a href="#cite2">↑</a> 51:5 <i>Ginklos apgaubia žmones</i>: <a href="/lt/The_Urantia_Book/150#p5_2">UK 150:5.2</a>. </li>
  <li id="fn3"><a href="#cite3">↑</a> 51:6 <i>1 dalis: Dangus gali išnykti</i>: <a href="/lt/The_Urantia_Book/97#p7_6">UK 97:7.6</a>. </li>
  <li id="fn4"><a href="#cite4">↑</a> 51:8 <i>2 dalis: Išganymas kartoms</i>: <a href="/lt/The_Urantia_Book/97#p7_6">UK 97:7.6</a>. </li>
  <li id="fn5"><a href="#cite5">↑</a> 51:11 <i>Amžinas džiaugsmas</i>: <a href="/lt/The_Urantia_Book/190#p5_4">UK 190:5.4</a>. </li>
  <li id="fn6"><a href="#cite6">↑</a> 51:16 <i>2 dalis: padengti šešėliu</i>: <a href="/lt/The_Urantia_Book/97#p7_7">UK 97:7.7</a>. </li>
</ol>
</div>
