<!--
title: Izaijo knyga - Skyrius 42
description: 
published: true
date: 2022-9-13T21:36:44Z
tags: 
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Isaiah/41">Izaijo knyga - Skyrius 41</a></td>
        <td><a href="/lt/Bible/Isaiah/Index">Indeksas</a></td>
        <td><a href="/lt/Bible/Isaiah/43">Izaijo knyga - Skyrius 43</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  “Štai mano tarnas, kurį palaikau, mano išrinktasis, kurį pamėgau. Aš suteikiau jam savo dvasią, jis įgyvendins teisingumą pagonyse. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v2"><sup><small>2</small></sup>  Jis nešūkaus ir nepakels balso; jo balso nesigirdės gatvėse. </p>
<p id="v3"><sup><small>3</small></sup>  Jis nenulauš įlūžusios nendrės ir neužgesins gruzdančio dagčio; Jis įvykdys teisingumą iki galo. <sup id="cite3"><a href="#fn3">[3]</a></sup></p>
<p id="v4"><sup><small>4</small></sup>  Jis nepails ir nenusivils, kol įgyvendins teisingumą žemėje, ir visi kraštai lauks jo įstatymo”. </p>
<p id="v5"><sup><small>5</small></sup>  Taip sako Viešpats Dievas, kuris sutvėrė dangus ir juos ištiesė, sutvirtino žemę ir kas ant jos auga, kuris duoda gyvybę ir dvasią tautoms, gyvenančioms žemėje: <sup id="cite4"><a href="#fn4">[4]</a></sup> <sup id="cite5"><a href="#fn5">[5]</a></sup></p>
<p id="v6"><sup><small>6</small></sup>  “Aš, Viešpats, pašaukiau tave tiesoje. Aš laikysiu tave už rankos ir padarysiu tave sandora tautai, šviesa pagonims, </p>
<p id="v7"><sup><small>7</small></sup>  kad atvertum akis akliems, išvestum iš kalėjimo belaisvius, sėdinčius tamsiuose kalėjimuose. <sup id="cite6"><a href="#fn6">[6]</a></sup></p>
<p id="v8"><sup><small>8</small></sup>  Aš esu Viešpats­tai mano vardas. Aš neduosiu savo garbės kitam ir savo šlovės stabams. <sup id="cite7"><a href="#fn7">[7]</a></sup></p>
<p id="v9"><sup><small>9</small></sup>  Ankstesnieji dalykai įvyko, skelbiu jums dabar naujus, pranešu anksčiau, negu tai įvyks”. </p>
<p id="v10"><sup><small>10</small></sup>  Giedokite Viešpačiui naują giesmę, gyrius Jam teskamba iki žemės pakraščių! Girkite Jį, plaukiantys jūra ir visa, kas joje, salos ir jų gyventojai! </p>
<p id="v11"><sup><small>11</small></sup>  Tedžiūgauja dykuma ir jos miestai, kaimai, kedariečių apgyventi; uolų gyventojai linksmai šūkaukite nuo kalnų viršūnių. </p>
<p id="v12"><sup><small>12</small></sup>  Atiduokite Viešpačiui šlovę ir skelbkite Jo garbę salose! </p>
<p id="v13"><sup><small>13</small></sup>  Viešpats išeis kaip karžygys, kaip karo vyras pažadins savo įniršį. Jis šauks, šauks garsiai, Jis nugalės savo priešus. </p>
<p id="v14"><sup><small>14</small></sup>  “Aš ilgai tylėjau, buvau tylus ir kantrus. Dabar šauksiu kaip gimdyvė, iš karto viską sugriausiu ir sunaikinsiu. </p>
<p id="v15"><sup><small>15</small></sup>  Aš ištuštinsiu kalnus ir kalvas, upes padarysiu salomis, išdžiovinsiu tvenkinius ir žolę. </p>
<p id="v16"><sup><small>16</small></sup>  Aš vesiu akluosius jiems nežinomais keliais, nepažįstamais takais; pakeisiu jiems tamsą šviesa, kreivus takus­tiesiais. Aš tai įvykdysiu ir jų nepaliksiu. </p>
<p id="v17"><sup><small>17</small></sup>  Trauksis atgal ir bus visai sugėdinti tie, kurie pasitiki drožtais atvaizdais ir sako nulietiems stabams: ‘Jūs esate mūsų dievai’. </p>
<p id="v18"><sup><small>18</small></sup>  Kurtieji, klausykite; aklieji, žiūrėkite ir matykite. </p>
<p id="v19"><sup><small>19</small></sup>  Kas toks aklas kaip mano tarnas ir kurčias kaip mano pasiuntinys, kurį siunčiu? Kas toks aklas kaip ištikimasis, kaip Viešpaties tarnas? </p>
<p id="v20"><sup><small>20</small></sup>  Jis žiūri, bet nepastebi. Jo ausys atviros, bet jis negirdi”. </p>
<p id="v21"><sup><small>21</small></sup>  Viešpats panorėjo dėl savo teisumo išaukštinti ir išgarsinti įstatymą. </p>
<p id="v22"><sup><small>22</small></sup>  Tauta yra apiplėšta ir apvogta, visi klasta suimti ir sugrūsti kalėjimuose. Jie tapo grobiu, ir nėra gelbėtojo. Niekas nereikalauja paleisti aukos. </p>
<p id="v23"><sup><small>23</small></sup>  Kas iš jūsų atkreipia dėmesį į tai ir rūpinasi tuo, kas bus ateityje? </p>
<p id="v24"><sup><small>24</small></sup>  Kas leido Jokūbą apiplėšti ir Izraelį apvogti? Ar ne Viešpats, kuriam mes nusikaltome? Jie nenorėjo vaikščioti Jo keliais ir paklusti įstatymui. </p>
<p id="v25"><sup><small>25</small></sup>  Jis išliejo ant Izraelio savo degančią rūstybę ir užleido karo baisumą. Visur siautė ugnis, bet jis nesuprato, ji degino jį, bet jis neėmė to į širdį. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Isaiah/41">Izaijo knyga - Skyrius 41</a></td>
        <td><a href="/lt/Bible/Isaiah/Index">Indeksas</a></td>
        <td><a href="/lt/Bible/Isaiah/43">Izaijo knyga - Skyrius 43</a></td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 42:1 <i># 1 Viešpaties tarnas</i>: <a href="/lt/The_Urantia_Book/136#p1_1">UK 136:1.1</a>. </li>
  <li id="fn2"><a href="#cite2">↑</a> 42:1-2 <i>Nesistenkite su vyrais</i>: <a href="/lt/The_Urantia_Book/178#p1_17">UK 178:1.17</a>. </li>
  <li id="fn3"><a href="#cite3">↑</a> 42:3 <i>Sumušta nendrė Jis nelaužo</i>: <a href="/lt/The_Urantia_Book/148#p5_5">UK 148:5.5</a>. </li>
  <li id="fn4"><a href="#cite4">↑</a> 42:5 <i>Dievas sukūrė viską</i>: <a href="/lt/The_Urantia_Book/131#p2_2">UK 131:2.2</a>.  <i>Dievas viską sukūrė</i>: <a href="/lt/The_Urantia_Book/6#p1_3">UK 6:1.3</a>.  <i>Dievas sukūrė viską ir būtybes</i>: <a href="/lt/The_Urantia_Book/131#p10_2">UK 131:10.2</a>.  <i>Ištikimas ir dieviškas Kūrėjas</i>: <a href="/lt/The_Urantia_Book/2#p1_2">UK 2:1.2</a>.  <i>Dievas sukūrė</i>: <a href="/lt/The_Urantia_Book/95#p5_9">UK 95:5.9</a>.  <i>Dievas sukūrė dangų ir žemę</i>: <a href="/lt/The_Urantia_Book/92#p6_6">UK 92:6.6</a>.  <i>Universalus kūrėjas</i>: <a href="/lt/The_Urantia_Book/142#p3_7">UK 142:3.7</a>.  <i>Dievas sukūrė dangų ir žemę</i>: <a href="/lt/The_Urantia_Book/1#p0_1">UK 1:0.1</a>.  <i>Dievas kaip visko Kūrėjas</i>: <a href="/lt/The_Urantia_Book/0#p2_9">UK 0:2.9</a>.  <i>Kvėpuojantis</i>: <a href="/lt/The_Urantia_Book/63#p6_1">UK 63:6.1</a>.  <i>Dangaus ir žemės kūrėjas</i>: <a href="/lt/The_Urantia_Book/128#p1_10">UK 128:1.10</a>.  <i>Kūrėjas</i>: <a href="/lt/The_Urantia_Book/131#p10_6">UK 131:10.6</a>. </li>
  <li id="fn5"><a href="#cite5">↑</a> 42:5-7 <i>Laisvi dvasiniai belaisviai</i>: <a href="/lt/The_Urantia_Book/120#p2_6">UK 120:2.6</a>. </li>
  <li id="fn6"><a href="#cite6">↑</a> 42:7 <i>Atverkite akis dvasiškai akliesiems</i>: <a href="/lt/The_Urantia_Book/190#p5_4">UK 190:5.4</a>. </li>
  <li id="fn7"><a href="#cite7">↑</a> 42:8 <i>Dievo šlovė</i>: <a href="/lt/The_Urantia_Book/2#p1_2">UK 2:1.2</a>. </li>
</ol>
</div>
