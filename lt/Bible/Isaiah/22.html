<!--
title: Izaijo knyga - Skyrius 22
description: 
published: true
date: 2022-10-7T19:22:50Z
tags: bible, bible—isaiah
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Isaiah/21">Izaijo knyga - Skyrius 21</a></td>
        <td><a href="/lt/Bible/Isaiah/Index">Indeksas</a></td>
        <td><a href="/lt/Bible/Isaiah/23">Izaijo knyga - Skyrius 23</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Pranašavimas apie Regėjimo slėnį. Kas gi atsitiko, kad visi sulipote ant stogų? </p>
<p id="v2"><sup><small>2</small></sup>  Tu, pilnas triukšmo ir neramumo, linksmasis mieste! Tavo kritusieji nekrito nuo kardo ir nemirė kovoje. </p>
<p id="v3"><sup><small>3</small></sup>  Visi tavo valdovai bėgo, bet buvo surišti šaulių. Visi, kurie surasti tavyje, buvo surišti, nors ir toli bėgo. </p>
<p id="v4"><sup><small>4</small></sup>  Aš sakiau: “Atsitraukite nuo manęs, aš graudžiai verksiu. Neguoskite manęs, nes mano tauta sunaikinta”. </p>
<p id="v5"><sup><small>5</small></sup>  Tai buvo paniekos ir sąmyšio diena Regėjimo slėnyje, kurią mums siuntė kareivijų Viešpats. </p>
<p id="v6"><sup><small>6</small></sup>  Elamas atėjo su strėlinėmis, kovos vežimais ir raiteliais, o Kyras­su skydais. </p>
<p id="v7"><sup><small>7</small></sup>  Tavo mėgiamieji slėniai buvo pilni kovos vežimų, raiteliai išsirikiavo prie vartų. </p>
<p id="v8"><sup><small>8</small></sup>  Judo apsauga sugriuvo. Tą dieną jūs apžiūrėjote ginklus Miško namuose. </p>
<p id="v9"><sup><small>9</small></sup>  Jūs matėte Dovydo miesto sienų plyšius, kurių buvo daug. Jūs sėmėte vandenį iš žemutinio tvenkinio. </p>
<p id="v10"><sup><small>10</small></sup>  Jūs apžiūrėjote Jeruzalės namus, juos griovėte ir jais tvirtinote miesto sieną. </p>
<p id="v11"><sup><small>11</small></sup>  Jūs padarėte saugyklą tarp abiejų sienų senojo tvenkinio vandeniui. Bet jūs pamiršote Tą, kuris visa tai darė, ir nekreipėte dėmesio į Jį. </p>
<p id="v12"><sup><small>12</small></sup>  Kareivijų Viešpats ragino tą dieną verkti ir raudoti, skustis galvos plaukus ir apsirengti ašutine. </p>
<p id="v13"><sup><small>13</small></sup>  Bet štai džiaugsmas ir linksmybė, veršių ir avių pjovimas, mėsos valgymas ir vyno gėrimas. “Valgykime ir gerkime, nes rytoj mirsime”. </p>
<p id="v14"><sup><small>14</small></sup>  Kareivijų Viešpats apsireiškė man, sakydamas: “Šitas nusikaltimas jums nebus atleistas iki mirties,­sako kareivijų Viešpats”. </p>
<p id="v15"><sup><small>15</small></sup>  Kareivijų Viešpats sakė: “Eik pas rūmų prievaizdą Šebną ir jam sakyk: </p>
<p id="v16"><sup><small>16</small></sup>  ‘Ką tu čia veiki? Kodėl išsikirtai sau kapą? Rūpestingai aukštoje vietoje išsikaldinai sau buveinę uoloje. </p>
<p id="v17"><sup><small>17</small></sup>  Štai kareivijų Viešpats tvirtai nutvers tave ir pašalins iš čia. </p>
<p id="v18"><sup><small>18</small></sup>  Jis sukte pasuks tave ir mes kaip kamuolį į didelę šalį; ten tu mirsi ir ten tavo garbės vežimas taps gėda tavo valdovo namams! </p>
<p id="v19"><sup><small>19</small></sup>  Aš pašalinsiu tave iš tavo vietos ir tarnybos. </p>
<p id="v20"><sup><small>20</small></sup>  Tą dieną aš pašauksiu savo tarną Eljakimą, Hilkijo sūnų, </p>
<p id="v21"><sup><small>21</small></sup>  apvilksiu jį tavo rūbu, apjuosiu tavo juosta ir perduosiu jam tavo valdžią. Jis bus kaip tėvas Jeruzalės gyventojams ir Judo namams. </p>
<p id="v22"><sup><small>22</small></sup>  Aš uždėsiu jam ant peties Dovydo namų raktą. Jis atidarys, ir niekas nebeuždarys, jis užrakins, ir niekas nebeatrakins. </p>
<p id="v23"><sup><small>23</small></sup>  Aš įkalsiu jį kaip vinį tikroje vietoje, ir jis taps savo tėvo namuose šlovingu sostu. </p>
<p id="v24"><sup><small>24</small></sup>  Ant jo kabos visa jo tėvo namų šlovė: visos atžalos ir ataugos, maži ir dideli indai nuo puodukų iki puodų. </p>
<p id="v25"><sup><small>25</small></sup>  Ateis diena, kai tikroje vietoje įkalta vinis nulūš, visa, kas ant jos kabojo, nukris ir suduš, nes taip Viešpats pasakė’ ”. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Isaiah/21">Izaijo knyga - Skyrius 21</a></td>
        <td><a href="/lt/Bible/Isaiah/Index">Indeksas</a></td>
        <td><a href="/lt/Bible/Isaiah/23">Izaijo knyga - Skyrius 23</a></td>
      </tr>
    </tbody>
  </table>
</figure>
