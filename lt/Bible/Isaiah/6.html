<!--
title: Izaijo knyga - Skyrius 6
description: 
published: true
date: 2022-9-13T21:36:44Z
tags: 
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Isaiah/5">Izaijo knyga - Skyrius 5</a></td>
        <td><a href="/lt/Bible/Isaiah/Index">Indeksas</a></td>
        <td><a href="/lt/Bible/Isaiah/7">Izaijo knyga - Skyrius 7</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Karaliaus Uzijo mirties metais mačiau Viešpatį aukštame ir pakeltame soste. Jo rūbas pripildė šventyklą. </p>
<p id="v2"><sup><small>2</small></sup>  Serafai stovėjo ties Juo. Kiekvienas iš jų turėjo po šešis sparnus: dviem jie dengė savo veidą, dviem kojas ir dviem skrido. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v3"><sup><small>3</small></sup>  Jie šaukė vienas kitam, sakydami: “Šventas, šventas, šventas, kareivijų Viešpats; visa žemė pilna Jo šlovės”. </p>
<p id="v4"><sup><small>4</small></sup>  Durys sudrebėjo nuo šauksmo, o namai prisipildė dūmų. </p>
<p id="v5"><sup><small>5</small></sup>  Aš tariau: “Vargas man, aš esu žuvęs! Aš esu žmogus nešvariomis lūpomis ir gyvenu tarp žmonių nešvariomis lūpomis. Aš savo akimis mačiau Karalių, kareivijų Viešpatį!” </p>
<p id="v6"><sup><small>6</small></sup>  Vienas serafas atskrido prie manęs. Jis laikė rankoje žėruojančią anglį, kurią buvo pasiėmęs replėmis nuo aukuro. </p>
<p id="v7"><sup><small>7</small></sup>  Jis palietė ja mano lūpas ir tarė: “Štai ji palietė tavo lūpas, tavo kaltė panaikinta, nuodėmė apvalyta!” </p>
<p id="v8"><sup><small>8</small></sup>  Aš girdėjau Viešpaties balsą. Jis klausė: “Ką man pasiųsti? Kas eis už mus?” Aš atsiliepiau: “Aš čia, siųsk mane!” <sup id="cite3"><a href="#fn3">[3]</a></sup></p>
<p id="v9"><sup><small>9</small></sup>  Jis atsakė: “Eik ir sakyk šiai tautai: ‘Ir toliau girdėkite, bet nesupraskite, ir toliau žiūrėkite, bet nematykite’. <sup id="cite4"><a href="#fn4">[4]</a></sup></p>
<p id="v10"><sup><small>10</small></sup>  Sukietink širdį šitos tautos, apkurtink jos ausis ir aptemdyk akis, kad nematytų akimis, negirdėtų ausimis, nesuprastų širdimi, neatsiverstų ir nebūtų pagydyta”. <sup id="cite5"><a href="#fn5">[5]</a></sup></p>
<p id="v11"><sup><small>11</small></sup>  Aš klausiau: “Ar ilgai, Viešpatie?” Jis atsakė: “Kol miestai pasidarys tušti ir be gyventojų, namai be žmonių, o kraštas pavirs dykyne. <sup id="cite6"><a href="#fn6">[6]</a></sup></p>
<p id="v12"><sup><small>12</small></sup>  Viešpats ištrems žmones toli; kraštas visiškai ištuštės. </p>
<p id="v13"><sup><small>13</small></sup>  Jei iš jų liks dešimtoji dalis ir sugrįš, jie vėl bus naikinami. Tačiau kaip nukirtus uosį ar ąžuolą lieka kelmas, taip šventoji sėkla bus jų kelmas”. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Isaiah/5">Izaijo knyga - Skyrius 5</a></td>
        <td><a href="/lt/Bible/Isaiah/Index">Indeksas</a></td>
        <td><a href="/lt/Bible/Isaiah/7">Izaijo knyga - Skyrius 7</a></td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 6:2 <i>Angelo sparnai</i>: <a href="/lt/The_Urantia_Book/39#p5_12">UK 39:5.12</a>. </li>
  <li id="fn2"><a href="#cite2">↑</a> 6:2,6 <i>Serafimas</i>: <a href="/lt/The_Urantia_Book/38#p1_1">UK 38:1.1</a>. </li>
  <li id="fn3"><a href="#cite3">↑</a> 6:8 <i>Štai aš, atsiųsk mane</i>: <a href="/lt/The_Urantia_Book/163#p4_10">UK 163:4.10</a>. </li>
  <li id="fn4"><a href="#cite4">↑</a> 6:9 <i>Matyti nematant ir pan</i>: <a href="/lt/The_Urantia_Book/151#p1_4">UK 151:1.4</a>. </li>
  <li id="fn5"><a href="#cite5">↑</a> 6:10 <i>Sąmoningai aklas, kietaširdis</i>: <a href="/lt/The_Urantia_Book/174#p5_3">UK 174:5.3</a>.  <i>Akys ir ausys užmerktos</i>: <a href="/lt/The_Urantia_Book/151#p1_4">UK 151:1.4</a>. </li>
  <li id="fn6"><a href="#cite6">↑</a> 6:11 <i>Kiek ilgai, Viešpatie, kaip ilgai</i>: <a href="/lt/The_Urantia_Book/97#p8_3">UK 97:8.3</a>. </li>
</ol>
</div>
