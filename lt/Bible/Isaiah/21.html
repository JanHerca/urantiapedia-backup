<!--
title: Izaijo knyga - Skyrius 21
description: 
published: true
date: 2022-10-7T19:22:50Z
tags: bible, bible—isaiah
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Isaiah/20">Izaijo knyga - Skyrius 20</a></td>
        <td><a href="/lt/Bible/Isaiah/Index">Indeksas</a></td>
        <td><a href="/lt/Bible/Isaiah/22">Izaijo knyga - Skyrius 22</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Pranašavimas apie pajūrio dykumą. Viesulas kyla iš pietų, ateina iš dykumos, iš baimę keliančio krašto. </p>
<p id="v2"><sup><small>2</small></sup>  Aš turėjau bauginantį regėjimą: plėšikas plėšia, naikintojas naikina. Pakilk, Elamai! Medija, apgulk! Aš padarysiu galą visiems vaitojimams. </p>
<p id="v3"><sup><small>3</small></sup>  Man strėnas skauda; skausmai suėmė mane lyg gimdyvę, aš nebegaliu girdėti nė matyti. </p>
<p id="v4"><sup><small>4</small></sup>  Mano širdis dreba, baimė ima mane; mano malonumų naktis Jis pavertė siaubu. </p>
<p id="v5"><sup><small>5</small></sup>  Stalas padengtas, kilimai ištiesti, jie valgo ir geria. Kunigaikščiai, pakilkite, patepkite skydus! </p>
<p id="v6"><sup><small>6</small></sup>  Viešpats man įsakė: “Eik, pastatyk sargą, ką jis matys, tepraneša!” </p>
<p id="v7"><sup><small>7</small></sup>  Jis pamatė vežimą, traukiamą poros žirgų, raitelį ant asilo ir raitelį ant kupranugario, ir jis labai atidžiai stebėjo. </p>
<p id="v8"><sup><small>8</small></sup>  Jis šaukė kaip liūtas: “Viešpatie, aš stoviu sargyboje dieną ir budžiu naktimis. </p>
<p id="v9"><sup><small>9</small></sup>  Štai, artėja vežimas ir pora raitelių”. Jis atsakė ir tarė: “Krito, krito Babilonas, visi jo dievų atvaizdai sutrupinti guli ant žemės!” </p>
<p id="v10"><sup><small>10</small></sup>  O mano klojimo iškultieji grūdai! Ką girdėjau iš kareivijų Viešpaties, Izraelio Dievo, tą pranešiau jums. </p>
<p id="v11"><sup><small>11</small></sup>  Pranašavimas apie Dūmą. Jis šaukia man iš Seyro: “Sarge, kiek dar naktis tęsis? Sarge, kiek dar naktis tęsis?” </p>
<p id="v12"><sup><small>12</small></sup>  Sargas atsakė: “Rytas artėja ir naktis. Jei norite klausti, klauskite vėl; sugrįžkite ir klauskite!” </p>
<p id="v13"><sup><small>13</small></sup>  Pranašavimas apie Arabiją. Jūs nakvosite Arabijos miškuose, Dedano karavanai. </p>
<p id="v14"><sup><small>14</small></sup>  Trokštančiam duokite vandens, pabėgėlius pasitikite su duona, Temos krašto gyventojai. </p>
<p id="v15"><sup><small>15</small></sup>  Jie bėga nuo kardo, nuo iškelto kardo, nuo įtempto lanko, nuo baisaus karo. </p>
<p id="v16"><sup><small>16</small></sup>  Viešpats man sako: “Dar vieneri metai, ir visa Kedaro didybė pranyks. </p>
<p id="v17"><sup><small>17</small></sup>  Kedaro sūnų, drąsiųjų šaulių, išliks tik mažas likutis, nes Viešpats, Izraelio Dievas, taip kalbėjo”. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Isaiah/20">Izaijo knyga - Skyrius 20</a></td>
        <td><a href="/lt/Bible/Isaiah/Index">Indeksas</a></td>
        <td><a href="/lt/Bible/Isaiah/22">Izaijo knyga - Skyrius 22</a></td>
      </tr>
    </tbody>
  </table>
</figure>
