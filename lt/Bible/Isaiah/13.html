<!--
title: Izaijo knyga - Skyrius 13
description: 
published: true
date: 2022-10-7T19:22:50Z
tags: bible, bible—isaiah
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Isaiah/12">Izaijo knyga - Skyrius 12</a></td>
        <td><a href="/lt/Bible/Isaiah/Index">Indeksas</a></td>
        <td><a href="/lt/Bible/Isaiah/14">Izaijo knyga - Skyrius 14</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Regėjimas apie Babiloną, kurį matė Izaijas, Amoco sūnus. </p>
<p id="v2"><sup><small>2</small></sup>  Iškelkite vėliavą kalno viršūnėje, šaukite garsiai, mokite ranka, kad jie įeitų pro kilmingųjų vartus. </p>
<p id="v3"><sup><small>3</small></sup>  Aš įsakiau savo pašvęstiesiems ir pašaukiau savo karžygius, kad įvykdytų mano rūstybę,­tuos, kurie džiaugiasi mano išaukštinimu. </p>
<p id="v4"><sup><small>4</small></sup>  Kalnuose minios triukšmas tarsi gausios tautos. Tai sujudimas karalysčių ir susirinkusių tautų. Kareivijų Viešpats ruošia kariuomenę kovai. </p>
<p id="v5"><sup><small>5</small></sup>  Jie ateina iš tolimos šalies, nuo padangių pakraščių; tai Viešpaties rūstybės įrankiai žemei sunaikinti. </p>
<p id="v6"><sup><small>6</small></sup>  Verkite, nes Viešpaties diena arti; ji ateina kaip sunaikinimas nuo Visagalio. </p>
<p id="v7"><sup><small>7</small></sup>  Dėl to visos rankos nusvirs, kiekvieno žmogaus širdis sutirps. </p>
<p id="v8"><sup><small>8</small></sup>  Jie išsigąs, juos apims skausmai ir kentėjimai. Juos suims skausmai kaip gimdyves. Jie apstulbę žiūrės vienas į kitą: jų veidai degs ugnimi. </p>
<p id="v9"><sup><small>9</small></sup>  Artėja Viešpaties diena, žiauri ir pilna rūstybės bei keršto, kad paverstų žemę tyrlaukiais ir sunaikintų jos nusidėjėlius. </p>
<p id="v10"><sup><small>10</small></sup>  Dangaus žvaigždės ir žvaigždynai nebešvies, saulė, tik patekėjus, aptems ir mėnulis nebešvies. </p>
<p id="v11"><sup><small>11</small></sup>  Aš bausiu pasaulį dėl jo piktybės, nedorėlius­dėl jų kalčių. Aš sustabdysiu puikuolių pasipūtimą ir pažeminsiu baisiųjų išdidumą. </p>
<p id="v12"><sup><small>12</small></sup>  Aš padarysiu, kad žmogus bus brangesnis už auksą, o vyras­už gryną Ofyro auksą. </p>
<p id="v13"><sup><small>13</small></sup>  Aš supurtysiu dangus, o žemė pajudės iš savo vietos dėl kareivijų Viešpaties rūstybės Jo degančio pykčio dieną. </p>
<p id="v14"><sup><small>14</small></sup>  Kaip išgąsdintos stirnos arba avys, kurių niekas nebegano, kiekvienas grįš prie savo tautos, į savo kraštą. </p>
<p id="v15"><sup><small>15</small></sup>  Ką suras, perdurs, ką sugaus, nužudys. </p>
<p id="v16"><sup><small>16</small></sup>  Jų kūdikius sutraiškys jų pačių akivaizdoje, išplėš namus ir moteris išprievartaus. </p>
<p id="v17"><sup><small>17</small></sup>  Aš sukurstysiu prieš Babiloną medus, kurie nevertina sidabro ir negeidžia aukso. </p>
<p id="v18"><sup><small>18</small></sup>  Jie strėlėmis žudys jaunuolius, nepagailės nėščių moterų nei jų kūdikių. </p>
<p id="v19"><sup><small>19</small></sup>  Babilonas, karalysčių šlovė, chaldėjų pasididžiavimas, taps kaip Sodoma ir Gomora, kai Viešpats jas sunaikino. </p>
<p id="v20"><sup><small>20</small></sup>  Jis niekad nebebus apgyvendintas ir niekas jame negyvens per kartų kartas. Arabas ten nebeties savo palapinės ir piemenys nebeganys savo bandos. </p>
<p id="v21"><sup><small>21</small></sup>  Laukiniai žvėrys ten šeimininkaus, jų namai bus pilni pelėdų. Stručiai ten bėgios ir šokinės satyrai. </p>
<p id="v22"><sup><small>22</small></sup>  Hienos kauks bokštuose ir šakalai puikiuose rūmuose. Babilono galas arti, jo dienos suskaitytos. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Isaiah/12">Izaijo knyga - Skyrius 12</a></td>
        <td><a href="/lt/Bible/Isaiah/Index">Indeksas</a></td>
        <td><a href="/lt/Bible/Isaiah/14">Izaijo knyga - Skyrius 14</a></td>
      </tr>
    </tbody>
  </table>
</figure>
