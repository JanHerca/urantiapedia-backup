<!--
title: Izaijo knyga - Skyrius 10
description: 
published: true
date: 2023-11-8T21:52:7Z
tags: bible, bible—isaiah
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/lt/Bible/Isaiah/9">
          <span class="mdi mdi-arrow-left-drop-circle"></span><span class="pl-2">Izaijo knyga - Skyrius 9</span>
        </a>
        </td>
        <td>
        <a href="/lt/Bible/Isaiah/Index">
          <span class="mdi mdi-book-open-variant"></span><span class="pl-2">Indeksas</span>
        </a>
        </td>
        <td>
        <a href="/lt/Bible/Isaiah/11">
          <span class="pr-2">Izaijo knyga - Skyrius 11</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Vargas tiems, kurie leidžia neteisingus įstatymus ir užrašo neteisėtus sprendimus, </p>
<p id="v2"><sup><small>2</small></sup>  kad pašalintų beturtį iš teismo ir paniekintų mano tautos vargšų teises, kad našlės taptų jų grobiu ir galėtų apiplėšti našlaičius. </p>
<p id="v3"><sup><small>3</small></sup>  Ką jūs darysite aplankymo dieną, kai nelaimės jus užklups? Pas ką bėgsite ieškoti pagalbos, kur paliksite savo turtus? </p>
<p id="v4"><sup><small>4</small></sup>  Be manęs jie pateks į nelaisvę, žus nuo kardo. Dėl viso to Jo rūstybė dar neatsileido, Jo ranka dar pakelta. </p>
<p id="v5"><sup><small>5</small></sup>  Vargas Asirijai, mano rūstybės rykštei ir lazdai. </p>
<p id="v6"><sup><small>6</small></sup>  Aš ją pasiųsiu prieš veidmainių tautą, prieš savo rūstybės žmones ją nukreipsiu, įsakysiu plėšti, grobti ir mindyti ją kaip gatvių purvą. </p>
<p id="v7"><sup><small>7</small></sup>  Bet ji ne taip galvoja: ji svajoja sunaikinti daug tautų. </p>
<p id="v8"><sup><small>8</small></sup>  Ji sako: “Ar mano valdovai nėra karaliai? </p>
<p id="v9"><sup><small>9</small></sup>  Ar Kalnė ne kaip Karkemišas? Ar Hamatas ne kaip Arpadas? Ar Samarija ne kaip Damaskas? </p>
<p id="v10"><sup><small>10</small></sup>  Ar mano ranka nepasiekė stabmeldžių karalysčių, kurių stabų buvo daugiau negu Jeruzalėje ir Samarijoje? </p>
<p id="v11"><sup><small>11</small></sup>  Argi negaliu padaryti Jeruzalei ir jos stabams, kaip padariau Samarijai ir jos stabams?” </p>
<p id="v12"><sup><small>12</small></sup>  Todėl, kai Viešpats užbaigs savo darbą Siono kalne ir Jeruzalėje, Jis nubaus pasipūtusį Asirijos karalių, jo išdidžiai pakeltas akis. </p>
<p id="v13"><sup><small>13</small></sup>  Nes jis sako: “Aš tai padariau savo galia, savo išmintimi tai pasiekiau. Aš panaikinau tautų ribas, išplėšiau jų turtus, kaip karžygys pažeminau jų gyventojus. </p>
<p id="v14"><sup><small>14</small></sup>  Mano ranka surado tautų turtus kaip lizdus, kaip surenka paliktus kiaušinius, taip surinkau visą žemę. Nė vienas nepajudino sparno, nepravėrė snapo ir nesučirškė”. </p>
<p id="v15"><sup><small>15</small></sup>  Ar kirvis giriasi prieš tą, kuris juo kerta? Ar pjūklas didžiuojasi prieš tą, kuris jį traukia? Ar lazda pakyla prieš tą, kas nėra medis? Ar rykštė plaka tą, kuris ją laiko? </p>
<p id="v16"><sup><small>16</small></sup>  Viešpats, kareivijų Dievas, užleis sunkias ligas ant jo riebiųjų ir jo garbę sunaikins lyg ugnimi. </p>
<p id="v17"><sup><small>17</small></sup>  Izraelio Šviesa taps ugnimi, jo Šventasis­liepsna. Per vieną dieną Jis sudegins ir sunaikins usnis ir erškėčius. </p>
<p id="v18"><sup><small>18</small></sup>  Jis sunaikins jo miško garbę ir sodo sielą bei kūną. Jie sunyks kaip sunkiai sergantis ligonis. </p>
<p id="v19"><sup><small>19</small></sup>  Jo miško medžių taip maža beliks, kad vaikas galės juos suskaičiuoti. </p>
<p id="v20"><sup><small>20</small></sup>  Tuomet Izraelio ir Jokūbo namų likutis nebesirems juos nugalėjusiais, bet tiesoje vilsis Viešpačiu, Izraelio Šventuoju. <sup id="cite1"><a href="#fn1">[1]</a></sup></p>
<p id="v21"><sup><small>21</small></sup>  Jokūbo likutis sugrįš prie galingojo Dievo. </p>
<p id="v22"><sup><small>22</small></sup>  Izraeli, jei tavo tauta ir būtų gausi kaip pajūrio smiltys, tik likutis sugrįš. Sunaikinimas numatytas ir pelnytai užplūs. </p>
<p id="v23"><sup><small>23</small></sup>  Viešpats, kareivijų Dievas, įvykdys numatytą sunaikinimą visoje žemėje. </p>
<p id="v24"><sup><small>24</small></sup>  Todėl Viešpats, kareivijų Dievas, taip sako: “Mano tauta, gyvenanti Sione, neišsigąsk asirų, kai jie plaks tave rykštėmis ir muš lazdomis kaip egiptiečiai. </p>
<p id="v25"><sup><small>25</small></sup>  Nes dar trumpa valandėlė, ir mano rūstybė bei pyktis pasibaigs jų sunaikinimu”. </p>
<p id="v26"><sup><small>26</small></sup>  Tada kareivijų Viešpats pakels prieš juos rimbą ir smogs jiems, kaip smogė Midjanui prie Orebo uolos. Jis išties savo lazdą virš jūros, kaip tai padarė Egipte. </p>
<p id="v27"><sup><small>27</small></sup>  Tą dieną jų našta bus pašalinta nuo tavo pečių ir jungas nuo tavo kaklo, ir patepimas sudaužys jungą. </p>
<p id="v28"><sup><small>28</small></sup>  Jie pakilo iš Rimono, atžygiavo į Ajatą pro Migroną ir paliko atsargas Michmaše. </p>
<p id="v29"><sup><small>29</small></sup>  Jie perėjo tarpeklį, Geboje nakvojo. Rama dreba, Sauliaus Gibėja išbėgiojo. </p>
<p id="v30"><sup><small>30</small></sup>  Šauk balsiai, Galimų dukra! Teišgirsta tave Laišoje, vargšas Anatote. </p>
<p id="v31"><sup><small>31</small></sup>  Madmena ištuštėjo, Gebimų gyventojai ieško išsigelbėjimo. </p>
<p id="v32"><sup><small>32</small></sup>  Dar šiandien jie pasieks Nobą, pakels grasinantį kumštį prieš Siono dukterį, prieš Jeruzalės aukštumą. </p>
<p id="v33"><sup><small>33</small></sup>  Štai Viešpats, kareivijų Dievas, nulauš su triukšmu šakas, aukštai iškilusius nukirs, aukštieji bus pažeminti, </p>
<p id="v34"><sup><small>34</small></sup>  miško tankumynus iškapos kirviu, Libanas kris nuo Galingojo. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/lt/Bible/Isaiah/9">
          <span class="mdi mdi-arrow-left-drop-circle"></span><span class="pl-2">Izaijo knyga - Skyrius 9</span>
        </a>
        </td>
        <td>
        <a href="/lt/Bible/Isaiah/Index">
          <span class="mdi mdi-book-open-variant"></span><span class="pl-2">Indeksas</span>
        </a>
        </td>
        <td>
        <a href="/lt/Bible/Isaiah/11">
          <span class="pr-2">Izaijo knyga - Skyrius 11</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 10:20 <i>Izraelio Šventasis</i>: <a href="/lt/The_Urantia_Book/128#p1_10">UK 128:1.10</a>.  <i>Izraelio likutis</i>: <a href="/lt/The_Urantia_Book/97#p9_21">UK 97:9.21</a>. </li>
</ol>
</div>
