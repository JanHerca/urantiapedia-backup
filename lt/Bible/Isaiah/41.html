<!--
title: Izaijo knyga - Skyrius 41
description: 
published: true
date: 2022-10-7T19:22:50Z
tags: bible, bible—isaiah
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Isaiah/40">Izaijo knyga - Skyrius 40</a></td>
        <td><a href="/lt/Bible/Isaiah/Index">Indeksas</a></td>
        <td><a href="/lt/Bible/Isaiah/42">Izaijo knyga - Skyrius 42</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  “Salos, nutilkite prieš mane. Tautos teįgauna naujų jėgų, tepriartėja ir tekalba; eikime kartu į teismą. </p>
<p id="v2"><sup><small>2</small></sup>  Kas pašaukė teisųjį iš rytų, liepė jam sekti paskui save? Jis atidavė tautas jam, pavergė karalius, atidavė juos kardui kaip dulkes, lankui­kaip vėjo nešiojamus šiaudus. </p>
<p id="v3"><sup><small>3</small></sup>  Jis vejasi juos, saugiai pereina keliu, kuriuo prieš tai nebuvo ėjęs. </p>
<p id="v4"><sup><small>4</small></sup>  Kas tai nuveikė ir padarė? Kas pašaukė kartas pradžioje? Aš, Viešpats, pirmasis ir paskutinysis. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v5"><sup><small>5</small></sup>  Salos tai matė ir išsigando, drebėdami iš baimės atėjo žemės pakraščiai. </p>
<p id="v6"><sup><small>6</small></sup>  Jie vienas kitam padėjo ir vienas kitą drąsino. </p>
<p id="v7"><sup><small>7</small></sup>  Amatininkas padrąsina auksakalį, kuris su plaktuku dirba, giria ant priekalo kalantį: ‘Taip, gerai!’ Jie prikala vinimis stabą, kad nejudėtų. </p>
<p id="v8"><sup><small>8</small></sup>  Bet tu, Izraeli, mano tarne Jokūbai, kurį išsirinkau, mano draugo Abraomo palikuoni. <sup id="cite3"><a href="#fn3">[3]</a></sup></p>
<p id="v9"><sup><small>9</small></sup>  Aš pašaukiau tave iš žemės pakraščių, susivadinau iš tolimiausių kampų ir tau sakiau: ‘Tu esi mano tarnas, Aš tave išsirinkau ir neatmesiu tavęs. </p>
<p id="v10"><sup><small>10</small></sup>  Nebijok, nes Aš esu su tavimi; nepasiduok baimei, nes Aš esu tavo Dievas. Aš sustiprinsiu tave ir padėsiu tau, Aš palaikysiu tave savo teisumo dešine’. <sup id="cite4"><a href="#fn4">[4]</a></sup> <sup id="cite5"><a href="#fn5">[5]</a></sup> <sup id="cite6"><a href="#fn6">[6]</a></sup></p>
<p id="v11"><sup><small>11</small></sup>  Visi, kurie tau priešinasi, bus sugėdinti ir raudonuos; kurie kovoja prieš tave, sunyks ir žus. </p>
<p id="v12"><sup><small>12</small></sup>  Tu ieškosi ir nerasi tų, kurie sukyla prieš tave; tie, kurie kovoja prieš tave, bus kaip niekas, kaip tuščia vieta. </p>
<p id="v13"><sup><small>13</small></sup>  Nes Aš, Viešpats, tavo Dievas, laikysiu tavo dešinę ranką ir sakysiu: ‘Nebijok, Aš tau padėsiu!’ <sup id="cite7"><a href="#fn7">[7]</a></sup></p>
<p id="v14"><sup><small>14</small></sup>  Nebijok, tu kirmėle Jokūbai, jūs Izraelio žmonės! Aš padėsiu tau”,­sako Viešpats, tavo atpirkėjas, Izraelio Šventasis. </p>
<p id="v15"><sup><small>15</small></sup>  “Aš padarysiu tave lyg naują kuliamąjį veleną su aštriais krumpliais. Tu kulsi ir sutriuškinsi kalnus, kalvas sutrinsi kaip pelus. </p>
<p id="v16"><sup><small>16</small></sup>  Tu vėtysi juos, vėjas nuneš ir viesulas išblaškys juos, o tu džiaugsies Viešpačiu ir didžiuosies Izraelio Šventuoju. </p>
<p id="v17"><sup><small>17</small></sup>  Kai vargšai ir beturčiai ieškos vandens, bet jo neras ir jų liežuvis sudžius iš troškulio, Aš, Viešpats, Izraelio Dievas, išklausysiu juos, nepaliksiu jų. <sup id="cite8"><a href="#fn8">[8]</a></sup></p>
<p id="v18"><sup><small>18</small></sup>  Aš atidarysiu upelius ant kalvų ir šaltinius slėniuose; dykumą paversiu ežerais ir išdžiūvusią žemę­vandens versmėmis. </p>
<p id="v19"><sup><small>19</small></sup>  Dykumoje pasodinsiu kedrų ir akacijų, mirtų ir alyvmedžių; kartu augs pušys, kiparisai ir jovarai, </p>
<p id="v20"><sup><small>20</small></sup>  kad jie matytų ir suprastų, apsvarstytų ir žinotų, jog Viešpaties ranka tai padarė, Izraelio Šventasis tai sukūrė. </p>
<p id="v21"><sup><small>21</small></sup>  Ateikite, ginkite savo bylą, pateikite įrodymus,­sako Viešpats, Jokūbo karalius.­ </p>
<p id="v22"><sup><small>22</small></sup>  Priartėkite ir praneškite, kas įvyks. Pasakykite, kas seniau buvo, kad apsvarstytume ir suprastume, kas įvyks toliau. </p>
<p id="v23"><sup><small>23</small></sup>  Praneškite, kas ateityje įvyks, kad žinotume, jog jūs esate dievai. Darykite gera ar bloga, nustebinkite ar išgąsdinkite. </p>
<p id="v24"><sup><small>24</small></sup>  Jūs esate niekas ir jūsų darbas yra niekas. Pasibjaurėjimas, kas jus pasirenka. </p>
<p id="v25"><sup><small>25</small></sup>  Aš pažadinau jį iš šiaurės, ir jis ateis. Iš rytų ateis tas, kuris šauksis manęs. Jis valdovus sumins kaip kalkių skiedinį, kaip puodžius mina molį. </p>
<p id="v26"><sup><small>26</small></sup>  Kas paskelbė nuo pat pradžios, kad žinotume, ir iš senovės, kad sakytume: ‘Jis teisus’. Nė vienas nepranešė ir nepaskelbė, nė vienas neišgirdo jūsų žodžių. </p>
<p id="v27"><sup><small>27</small></sup>  Aš pirmasis pranešiau Sionui ir Jeruzalei, pasiunčiau tą, kuris skelbia gerą žinią. </p>
<p id="v28"><sup><small>28</small></sup>  Aš apsidairiau, bet nebuvo nė vieno, kuris patartų ar paklaustas atsakytų. </p>
<p id="v29"><sup><small>29</small></sup>  Jie yra tuštybė, jų darbai­niekas, jų lieti atvaizdai­vėjas ir niekai”. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Isaiah/40">Izaijo knyga - Skyrius 40</a></td>
        <td><a href="/lt/Bible/Isaiah/Index">Indeksas</a></td>
        <td><a href="/lt/Bible/Isaiah/42">Izaijo knyga - Skyrius 42</a></td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 41:4 <i>Aš pirmas ir paskutinis</i>: <a href="/lt/The_Urantia_Book/97#p7_6">UK 97:7.6</a>.  <i>Dievas, mūsų šaltinis ir likimas</i>: <a href="/lt/The_Urantia_Book/2#p1_2">UK 2:1.2</a>.  <i>Jis yra pradžia ir pabaiga</i>: <a href="/lt/The_Urantia_Book/2#p1_2">UK 2:1.2</a>.  <i>Pirmas, paskutinis ir vienintelis Dievas</i>: <a href="/lt/The_Urantia_Book/10#p7_1">UK 10:7.1</a>.  <i>Jis yra pradžia ir pabaiga</i>: <a href="/lt/The_Urantia_Book/2#p1_5">UK 2:1.5</a>. </li>
  <li id="fn2"><a href="#cite2">↑</a> 41:4,6 <i>Aš pirmas ir paskutinis</i>: <a href="/lt/The_Urantia_Book/128#p1_10">UK 128:1.10</a>. </li>
  <li id="fn3"><a href="#cite3">↑</a> 41:8-9 <i>Išrinkti žmonės</i>: <a href="/lt/The_Urantia_Book/96#p2_3">UK 96:2.3</a>.  <i>Išrinkti žmonės</i>: <a href="/lt/The_Urantia_Book/97#p4_2">UK 97:4.2</a>.  <i>Išrinktoji Dievo tauta</i>: <a href="/lt/The_Urantia_Book/96#p5_6">UK 96:5.6</a>.  <i>Išrinkti žmonės</i>: <a href="/lt/The_Urantia_Book/93#p5_1">UK 93:5.1</a>.  <i>Išrinkti žmonės</i>: <a href="/lt/The_Urantia_Book/97#p10_1">UK 97:10.1</a>.  <i>Išrinkti žmonės</i>: <a href="/lt/The_Urantia_Book/121#p2_8">UK 121:2.8</a>. </li>
  <li id="fn4"><a href="#cite4">↑</a> 41:10 <i>Nebijok, aš su tavimi</i>: <a href="/lt/The_Urantia_Book/131#p2_6">UK 131:2.6</a>.  <i>Nesijaudinkite dėl būsimų įvykių</i>: <a href="/lt/The_Urantia_Book/174#p0_2">UK 174:0.2</a>.  <i>Nebijok, aš su tavimi</i>: <a href="/lt/The_Urantia_Book/97#p7_6">UK 97:7.6</a>. </li>
  <li id="fn5"><a href="#cite5">↑</a> 41:10,13 <i>Dievas kaip laikytojas</i>: <a href="/lt/The_Urantia_Book/0#p2_9">UK 0:2.9</a>.  <i>Dievas kaip laikytojas</i>: <a href="/lt/The_Urantia_Book/128#p1_10">UK 128:1.10</a>.  <i>Skaitytas Raštas</i>: <a href="/lt/The_Urantia_Book/126#p4_6">UK 126:4.6</a>. </li>
  <li id="fn6"><a href="#cite6">↑</a> 41:10,13-14 <i>Išsigelbėjo nuo baimės</i>: <a href="/lt/The_Urantia_Book/95#p4_3">UK 95:4.3</a>. </li>
  <li id="fn7"><a href="#cite7">↑</a> 41:13 <i>Nebijok, aš padėsiu</i>: <a href="/lt/The_Urantia_Book/159#p5_5">UK 159:5.5</a>. </li>
  <li id="fn8"><a href="#cite8">↑</a> 41:17 <i>Išgirsti vargšų ir vargšų šauksmą</i>: <a href="/lt/The_Urantia_Book/190#p5_4">UK 190:5.4</a>.  <i>2 dalis: Dievas neapleistų</i>: <a href="/lt/The_Urantia_Book/97#p7_9">UK 97:7.9</a>. </li>
</ol>
</div>
