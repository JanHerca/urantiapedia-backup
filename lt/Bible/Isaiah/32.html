<!--
title: Izaijo knyga - Skyrius 32
description: 
published: true
date: 2023-11-8T21:52:7Z
tags: bible, bible—isaiah
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/lt/Bible/Isaiah/31">
          <span class="mdi mdi-arrow-left-drop-circle"></span><span class="pl-2">Izaijo knyga - Skyrius 31</span>
        </a>
        </td>
        <td>
        <a href="/lt/Bible/Isaiah/Index">
          <span class="mdi mdi-book-open-variant"></span><span class="pl-2">Indeksas</span>
        </a>
        </td>
        <td>
        <a href="/lt/Bible/Isaiah/33">
          <span class="pr-2">Izaijo knyga - Skyrius 33</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Štai karalius karaliaus teisume ir kunigaikščiai valdys teisingai. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Kiekvienas iš jų bus kaip prieglauda nuo vėjo ar apsauga audroje: kaip vandens upeliai dykumoje ir kaip didelės uolos šešėlis tyruose. <sup id="cite2"><a href="#fn2">[2]</a></sup></p>
<p id="v3"><sup><small>3</small></sup>  Reginčiųjų akys matys ir girdinčiųjų ausys atidžiai klausysis. </p>
<p id="v4"><sup><small>4</small></sup>  Lengvabūdžiai supras pažinimą ir mikčiojančiųjų kalba bus aiški. </p>
<p id="v5"><sup><small>5</small></sup>  Kvailio nebevadins kilniu, apgaviko­garbingu. </p>
<p id="v6"><sup><small>6</small></sup>  Kvailys kalba kvailystes, jo širdis siekia neteisybės. Jis veidmainiauja ir kalba neteisingai apie Viešpatį. Jis nepavalgydina alkano ir nepagirdo ištroškusio. </p>
<p id="v7"><sup><small>7</small></sup>  Apgaviko sumanymai yra pikti, jis galvoja pakenkti vargšui teisme savo melais, nors beturtis ir kalba teisybę. </p>
<p id="v8"><sup><small>8</small></sup>  Kilnus galvoja kilniai ir gina teisingumą. </p>
<p id="v9"><sup><small>9</small></sup>  Jūs, nerūpestingos moterys, klausykite mano balso; jūs, savimi pasitikinčios dukros, išgirskite mano kalbą. </p>
<p id="v10"><sup><small>10</small></sup>  Metams praėjus, jūs, savimi pasitikinčios, išsigąsite, nes niekas vynuogių neberinks ir sodų vaisių nebeskins. </p>
<p id="v11"><sup><small>11</small></sup>  Išsigąskite ir drebėkite. Nusirenkite ir apsisiauskite ašutinėmis. </p>
<p id="v12"><sup><small>12</small></sup>  Muškitės į krūtinę ir dejuokite, apgailėdamos gražius laukus ir derlingus vynuogynus. </p>
<p id="v13"><sup><small>13</small></sup>  Mano tautos derlingoje dirvoje ir gyvybės pilno miesto namų vietoje žels erškėčiai ir augs usnys. </p>
<p id="v14"><sup><small>14</small></sup>  Rūmai ištuštės, miesto triukšmas nutils, kalva ir stebėjimo bokštas virs lauku, kuriuo džiaugsis laukiniai asilai ir ganysis bandos. </p>
<p id="v15"><sup><small>15</small></sup>  Taip pasiliks, iki dvasia iš aukšto bus išlieta. Tada dykumos taps derlingais laukais ir miškais; <sup id="cite3"><a href="#fn3">[3]</a></sup></p>
<p id="v16"><sup><small>16</small></sup>  teisingumas gyvens dykumoje ir teisumas pasiliks derlinguose laukuose. </p>
<p id="v17"><sup><small>17</small></sup>  Teisumo darbas bus taika, jo pasekmė­ramybė ir pasitikėjimas. <sup id="cite4"><a href="#fn4">[4]</a></sup> <sup id="cite5"><a href="#fn5">[5]</a></sup></p>
<p id="v18"><sup><small>18</small></sup>  Mano tauta gyvens ramioje vietoje ir saugiuose namuose, </p>
<p id="v19"><sup><small>19</small></sup>  kai kruša kris ant miško ir miestas nusileis į žemumą. </p>
<p id="v20"><sup><small>20</small></sup>  Palaiminti jūs sėsite prie vandenų, laisvai ten ganysis asilai ir jaučiai. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/lt/Bible/Isaiah/31">
          <span class="mdi mdi-arrow-left-drop-circle"></span><span class="pl-2">Izaijo knyga - Skyrius 31</span>
        </a>
        </td>
        <td>
        <a href="/lt/Bible/Isaiah/Index">
          <span class="mdi mdi-book-open-variant"></span><span class="pl-2">Indeksas</span>
        </a>
        </td>
        <td>
        <a href="/lt/Bible/Isaiah/33">
          <span class="pr-2">Izaijo knyga - Skyrius 33</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 32:1 <i>Izaijas pasakė karalius-išvaduotojas</i>: <a href="/lt/The_Urantia_Book/97#p8_3">UK 97:8.3</a>. </li>
  <li id="fn2"><a href="#cite2">↑</a> 32:2 <i>Didžiosios uolos šešėlis</i>: <a href="/lt/The_Urantia_Book/190#p5_4">UK 190:5.4</a>. </li>
  <li id="fn3"><a href="#cite3">↑</a> 32:15-17 <i>Kai išsiliejo dvasia, ramybė</i>: <a href="/lt/The_Urantia_Book/142#p5_4">UK 142:5.4</a>. </li>
  <li id="fn4"><a href="#cite4">↑</a> 32:17 <i>Gilus patikinimas</i>: <a href="/lt/The_Urantia_Book/5#p4_2">UK 5:4.2</a>. </li>
  <li id="fn5"><a href="#cite5">↑</a> 32:17-18 <i>Tikėjimu pasiekite taiką</i>: <a href="/lt/The_Urantia_Book/131#p10_6">UK 131:10.6</a>. </li>
</ol>
</div>
