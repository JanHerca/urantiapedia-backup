<!--
title: Izaijo knyga - Skyrius 46
description: 
published: true
date: 2022-9-13T21:36:44Z
tags: 
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Isaiah/45">Izaijo knyga - Skyrius 45</a></td>
        <td><a href="/lt/Bible/Isaiah/Index">Indeksas</a></td>
        <td><a href="/lt/Bible/Isaiah/47">Izaijo knyga - Skyrius 47</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  “Belis sulaužytas, Nebojas guli sutrupintas. Stabai išgabenami pakrauti ant gyvulių. Jie sunki našta juos nešantiems. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Jie sulaužyti ir sutrupinti, negali išsigelbėti, bet patys nešami į nelaisvę. </p>
<p id="v3"><sup><small>3</small></sup>  Klausykite manęs, Jokūbo namai ir Izraelio likuti. Aš jus nešioju ir globoju nuo užgimimo. </p>
<p id="v4"><sup><small>4</small></sup>  Aš esu, kuris nešiosiu jus ir jūsų senatvėje. Tai dariau ir toliau darysiu: nešiosiu ir globosiu jus. </p>
<p id="v5"><sup><small>5</small></sup>  Su kuo mane palyginsite, į ką mane darysite panašų? </p>
<p id="v6"><sup><small>6</small></sup>  Jie auksą iškrato iš maišelių, sidabrą pasveria svarstyklėmis, pasamdo auksakalį, kad padarytų dievą, parpuolę prieš jį, meldžiasi, </p>
<p id="v7"><sup><small>7</small></sup>  užsideda stabą ant pečių, nuneša į prirengtą jam vietą ir pastato. Jis stovi ir nejuda. Kai jie šaukiasi jo, jis negirdi ir neišgelbsti jų iš nelaimės. </p>
<p id="v8"><sup><small>8</small></sup>  Apmąstykite ir supraskite! Imkite tai į širdį, jūs atskalūnai! </p>
<p id="v9"><sup><small>9</small></sup>  Atsiminkite praeitį, kad Aš esu Dievas ir kito dievo, panašaus į mane, nėra. <sup id="cite2"><a href="#fn2">[2]</a></sup></p>
<p id="v10"><sup><small>10</small></sup>  Aš skelbiu dalykus nuo pat pradžios ir pasakau, kas dar nėra įvykę. Mano nutarimas pasiliks ir Aš padarysiu, ką esu numatęs. <sup id="cite3"><a href="#fn3">[3]</a></sup></p>
<p id="v11"><sup><small>11</small></sup>  Aš šaukiu iš rytų plėšrų paukštį, tolimo krašto vyrą, mano paskirtą. Aš tai paskelbiau ir padarysiu, nusprendžiau ir įvykdysiu. </p>
<p id="v12"><sup><small>12</small></sup>  Klausykite manęs, sukietėjusios širdies žmonės, esantys toli nuo teisumo. </p>
<p id="v13"><sup><small>13</small></sup>  Aš priartinu savo teisumą, ir jis nebus toli. Mano išgelbėjimas neuždels. Aš duosiu išgelbėjimą Sione dėl savo šlovės­Izraelio”. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Isaiah/45">Izaijo knyga - Skyrius 45</a></td>
        <td><a href="/lt/Bible/Isaiah/Index">Indeksas</a></td>
        <td><a href="/lt/Bible/Isaiah/47">Izaijo knyga - Skyrius 47</a></td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 46:1 <i>Konkuruojantys „dievai“ Bel, Nabu</i>: <a href="/lt/The_Urantia_Book/95#p1_3">UK 95:1.3</a>. </li>
  <li id="fn2"><a href="#cite2">↑</a> 46:9-10 <i>Mato pabaigą nuo pradžios</i>: <a href="/lt/The_Urantia_Book/2#p1_4">UK 2:1.4</a>. </li>
  <li id="fn3"><a href="#cite3">↑</a> 46:10 <i>Mano patarėjas stovės</i>: <a href="/lt/The_Urantia_Book/2#p2_1">UK 2:2.1</a>.  <i>Skelbia pabaigą nuo pradžios</i>: <a href="/lt/The_Urantia_Book/2#p2_1">UK 2:2.1</a>. </li>
</ol>
</div>
