<!--
title: Izaijo knyga - Skyrius 48
description: 
published: true
date: 2022-9-13T21:36:44Z
tags: 
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Isaiah/47">Izaijo knyga - Skyrius 47</a></td>
        <td><a href="/lt/Bible/Isaiah/Index">Indeksas</a></td>
        <td><a href="/lt/Bible/Isaiah/49">Izaijo knyga - Skyrius 49</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  “Klausykite, Jokūbo namai, vadinami Izraelio vardu ir kilę iš Judo šaltinio, kurie prisiekiate Viešpaties vardu ir kalbate apie Izraelio Dievą, bet ne tiesoje ir teisume. </p>
<p id="v2"><sup><small>2</small></sup>  Jie vadinasi šventojo miesto vardu ir remiasi Izraelio Dievu. Jo vardas­kareivijų Viešpats. </p>
<p id="v3"><sup><small>3</small></sup>  Aš praeities įvykius paskelbiau seniai. Jie išėjo iš mano lūpų ir juos Aš atvėriau. Staiga Aš tai padariau, ir jie įpyko. </p>
<p id="v4"><sup><small>4</small></sup>  Kadangi Aš žinojau, kad tu kietasprandis, tavo sprandas geležinis ir tavo kakta varinė, </p>
<p id="v5"><sup><small>5</small></sup>  Aš pranešiau tai tau iš anksto, pirma, negu įvyko, kad nesakytum: ‘Mano stabas tai įvykdė, mano drožti ir lieti atvaizdai taip įsakė’. </p>
<p id="v6"><sup><small>6</small></sup>  Tu girdėjai ir matei visa tai, ar nenori to pripažinti? Dabar skelbiu tai, ko dar nežinai­tai nauji ir paslėpti dalykai. </p>
<p id="v7"><sup><small>7</small></sup>  Tai padaryta dabar, ne pradžioje. Pirmiau apie tai negirdėjai ir negali sakyti: ‘Aš žinojau’. </p>
<p id="v8"><sup><small>8</small></sup>  Tu to negirdėjai ir nežinojai, tai nepasiekė tavo ausų. Bet Aš žinojau, kad būsi neištikimas ir nusikalsi, ir vadinau tave neklaužada nuo pat gimimo dienos. </p>
<p id="v9"><sup><small>9</small></sup>  Dėl savo vardo Aš sulaikysiu savo rūstybę ir dėl savo šlovės susivaldysiu, kad tavęs nesunaikinčiau. </p>
<p id="v10"><sup><small>10</small></sup>  Aš apvaliau tave ugnimi, bet ne kaip sidabrą, Aš išbandžiau tave vargų krosnyje. </p>
<p id="v11"><sup><small>11</small></sup>  Dėl savęs, dėl savęs Aš tai darysiu, kad mano vardas nebūtų suterštas. Savo šlovės Aš neduosiu kitam. </p>
<p id="v12"><sup><small>12</small></sup>  Klausyk manęs, Jokūbai ir Izraeli, kurį pašaukiau. Aš, Aš esu pirmasis ir paskutinysis. <sup id="cite1"><a href="#fn1">[1]</a></sup></p>
<p id="v13"><sup><small>13</small></sup>  Aš sukūriau žemę ir ištiesiau dangus. Aš juos pašaukiau, ir jie stovi čia. </p>
<p id="v14"><sup><small>14</small></sup>  Susirinkite visi ir pasiklausykite. Kas iš jų tai paskelbė? Tas, kurį Viešpats myli, įvykdys Jo sprendimą Babilonui ir chaldėjams. </p>
<p id="v15"><sup><small>15</small></sup>  Aš, Aš tai kalbėjau, pašaukiau jį, atvedžiau ir jam seksis. </p>
<p id="v16"><sup><small>16</small></sup>  Priartėkite prie manęs ir išgirskite; nuo pat pradžios Aš nekalbėjau slaptai, Aš buvau anksčiau, negu tai įvyko. Dabar Viešpats Dievas ir Jo Dvasia siuntė mane”. </p>
<p id="v17"><sup><small>17</small></sup>  Taip sako Viešpats, tavo atpirkėjas, Izraelio Šventasis: “Aš, Viešpats, tavo Dievas, mokau tave, kas naudinga, ir vedu keliu, kuriuo turėtum eiti. </p>
<p id="v18"><sup><small>18</small></sup>  Jei būtum klausęs mano įsakymų, tai tavo ramybė būtų kaip upė ir tavo teisumas kaip jūros bangos. </p>
<p id="v19"><sup><small>19</small></sup>  Tavo palikuonys būtų buvę kaip smiltys ir tavo ainiai kaip smėlio grūdeliai. Jų vardas nebūtų išnykęs ir nebūtų žuvęs mano akyse”. </p>
<p id="v20"><sup><small>20</small></sup>  Išeikite iš Babilono, bėkite nuo chaldėjų! Džiūgaudami skelbkite tą žinią! Teskamba tai iki žemės pakraščių! Sakykite: “Viešpats atpirko savo tarną Jokūbą”. </p>
<p id="v21"><sup><small>21</small></sup>  Jie netroško dykumoje, kai Jis juos vedė; Jis perskėlė uolą, ir vanduo išsiveržė. </p>
<p id="v22"><sup><small>22</small></sup>  Viešpats sako: “Nedorėlis neturi ramybės”. <sup id="cite2"><a href="#fn2">[2]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Isaiah/47">Izaijo knyga - Skyrius 47</a></td>
        <td><a href="/lt/Bible/Isaiah/Index">Indeksas</a></td>
        <td><a href="/lt/Bible/Isaiah/49">Izaijo knyga - Skyrius 49</a></td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 48:12 <i>Aš pirmas ir paskutinis</i>: <a href="/lt/The_Urantia_Book/97#p7_6">UK 97:7.6</a>.  <i>Jis yra pradžia ir pabaiga</i>: <a href="/lt/The_Urantia_Book/2#p1_2">UK 2:1.2</a>.  <i>Jis yra pradžia ir pabaiga</i>: <a href="/lt/The_Urantia_Book/2#p1_5">UK 2:1.5</a>.  <i>Pirmas, paskutinis ir vienintelis Dievas</i>: <a href="/lt/The_Urantia_Book/10#p7_1">UK 10:7.1</a>.  <i>Aš pirmas ir paskutinis</i>: <a href="/lt/The_Urantia_Book/128#p1_10">UK 128:1.10</a>. </li>
  <li id="fn2"><a href="#cite2">↑</a> 48:22 <i>Nedorėliams ramybės nėra</i>: <a href="/lt/The_Urantia_Book/131#p2_10">UK 131:2.10</a>. </li>
</ol>
</div>
