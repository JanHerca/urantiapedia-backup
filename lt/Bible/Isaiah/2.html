<!--
title: Izaijo knyga - Skyrius 2
description: 
published: true
date: 2023-11-8T21:52:7Z
tags: bible, bible—isaiah
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/lt/Bible/Isaiah/1">
          <span class="mdi mdi-arrow-left-drop-circle"></span><span class="pl-2">Izaijo knyga - Skyrius 1</span>
        </a>
        </td>
        <td>
        <a href="/lt/Bible/Isaiah/Index">
          <span class="mdi mdi-book-open-variant"></span><span class="pl-2">Indeksas</span>
        </a>
        </td>
        <td>
        <a href="/lt/Bible/Isaiah/3">
          <span class="pr-2">Izaijo knyga - Skyrius 3</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Regėjimas, kurį matė Amoco sūnus Izaijas, apie Judą ir Jeruzalę. </p>
<p id="v2"><sup><small>2</small></sup>  Paskutinėmis dienomis Viešpaties namų kalnas iškils aukščiau už visus kalnus ir kalnelius. Į jį plūs visos tautos. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v3"><sup><small>3</small></sup>  Daug tautų ateis ir sakys: “Eikime prie Viešpaties kalno, į Jokūbo Dievo namus, kad Jis mokytų mus savo kelių ir mes vaikščiotume Jo takais”. Nes iš Siono išeis įstatymas, o iš Jeruzalės­Viešpaties žodis. <sup id="cite4"><a href="#fn4">[4]</a></sup></p>
<p id="v4"><sup><small>4</small></sup>  Jis teis tautas ir sudraus daugelį tautų. Jie perkals savo kardus į noragus ir ietis į pjautuvus. Tautos nebekariaus tarpusavyje ir nebesimokys kariauti. <sup id="cite5"><a href="#fn5">[5]</a></sup></p>
<p id="v5"><sup><small>5</small></sup>  Jokūbo namai, ateikite ir visi vaikščiokime Viešpaties šviesoje! </p>
<p id="v6"><sup><small>6</small></sup>  Todėl Tu atmetei savo tautą, Jokūbo namus, kad jie pasidarė kaip rytiečiai, jie turi burtininkų kaip filistinai. Jie susideda su svetimaisiais. </p>
<p id="v7"><sup><small>7</small></sup>  Jų kraštas yra pilnas sidabro ir aukso, ir nėra galo jų turtams. Jų šalis pilna žirgų ir kovos vežimų be skaičiaus. </p>
<p id="v8"><sup><small>8</small></sup>  Jų kraštas taip pat pilnas stabų; jie garbina savo rankų darbus, kuriuos pagamino jų pačių pirštai. </p>
<p id="v9"><sup><small>9</small></sup>  Ten lenkiasi žmogus, žeminasi vyras. Neatleisk jiems! </p>
<p id="v10"><sup><small>10</small></sup>  Eik į uolą ir slėpkis dulkėse nuo Viešpaties baimės ir Jo didingumo šlovės. </p>
<p id="v11"><sup><small>11</small></sup>  Išdidūs žmonių žvilgsniai bus pažeminti ir jų puikybė palaužta. Tik vienas Viešpats bus išaukštintas tą dieną. </p>
<p id="v12"><sup><small>12</small></sup>  Nes kareivijų Viešpaties diena užgrius kiekvieną, kuris išdidus ir pasipūtęs, tą kuris didžiuojasi, ir jie bus pažeminti: </p>
<p id="v13"><sup><small>13</small></sup>  visi Libano kedrai, aukšti ir išdidūs, ir visi Bašano ąžuolai; </p>
<p id="v14"><sup><small>14</small></sup>  visi aukšti kalnai ir visos aukštai iškilusios kalvos; </p>
<p id="v15"><sup><small>15</small></sup>  kiekvienas aukštas bokštas ir kiekviena sustiprinta siena; </p>
<p id="v16"><sup><small>16</small></sup>  visi Taršišo laivai ir visa, kas gražiai atrodo. </p>
<p id="v17"><sup><small>17</small></sup>  Žmogaus išdidumas bus pažemintas, žmonių puikybė bus palaužta. Tik vienas Viešpats bus išaukštintas tą dieną. </p>
<p id="v18"><sup><small>18</small></sup>  Stabus Jis visai sunaikins. </p>
<p id="v19"><sup><small>19</small></sup>  Jie slėpsis uolų plyšiuose ir žemės urvuose nuo Viešpaties baimės ir Jo didingumo šlovės, kai Jis pakils sudrebinti žemės. <sup id="cite6"><a href="#fn6">[6]</a></sup></p>
<p id="v20"><sup><small>20</small></sup>  Tą dieną žmogus išmes savo sidabrinius ir auksinius stabus, kuriuos pasidaręs garbino, kurmiams ir šikšnosparniams, </p>
<p id="v21"><sup><small>21</small></sup>  kad pasislėptų uolų urvuose ir akmenų plyšiuose nuo Viešpaties baimės ir Jo didingumo šlovės, kai Jis pakils sudrebinti žemės. </p>
<p id="v22"><sup><small>22</small></sup>  Atsitraukite nuo žmogaus, kurio kvėpavimas šnervėse; kokia yra jo vertė? </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/lt/Bible/Isaiah/1">
          <span class="mdi mdi-arrow-left-drop-circle"></span><span class="pl-2">Izaijo knyga - Skyrius 1</span>
        </a>
        </td>
        <td>
        <a href="/lt/Bible/Isaiah/Index">
          <span class="mdi mdi-book-open-variant"></span><span class="pl-2">Indeksas</span>
        </a>
        </td>
        <td>
        <a href="/lt/Bible/Isaiah/3">
          <span class="pr-2">Izaijo knyga - Skyrius 3</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 2:2 <i>Šventieji kalnai</i>: <a href="/lt/The_Urantia_Book/85#p1_5">UK 85:1.5</a>. </li>
  <li id="fn2"><a href="#cite2">↑</a> 2:2-4 <i>Žydų pažiūros: antgamtinė kilmė</i>: <a href="/lt/The_Urantia_Book/170#p1_5">UK 170:1.5</a>. </li>
  <li id="fn3"><a href="#cite3">↑</a> 2:2-5 <i>Žydai matė Dievą visų karaliumi</i>: <a href="/lt/The_Urantia_Book/141#p4_1">UK 141:4.1</a>. </li>
  <li id="fn4"><a href="#cite4">↑</a> 2:3 <i>Dvasios pamokytas</i>: <a href="/lt/The_Urantia_Book/156#p5_2">UK 156:5.2</a>. </li>
  <li id="fn5"><a href="#cite5">↑</a> 2:4 <i>Tautos nebemoka karo</i>: <a href="/lt/The_Urantia_Book/159#p5_6">UK 159:5.6</a>. </li>
  <li id="fn6"><a href="#cite6">↑</a> 2:19-21 <i>Švytinti didybe, šlove</i>: <a href="/lt/The_Urantia_Book/2#p1_2">UK 2:1.2</a>. </li>
</ol>
</div>
