<!--
title: Izaijo knyga - Skyrius 43
description: 
published: true
date: 2022-10-7T19:22:50Z
tags: bible, bible—isaiah
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Isaiah/42">Izaijo knyga - Skyrius 42</a></td>
        <td><a href="/lt/Bible/Isaiah/Index">Indeksas</a></td>
        <td><a href="/lt/Bible/Isaiah/44">Izaijo knyga - Skyrius 44</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Taip sako Viešpats, kuris sutvėrė tave, Jokūbai, ir padarė tave, Izraeli: “Nebijok! Aš atpirkau tave ir pašaukiau tave vardu; tu esi mano. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Kai eisi per vandenį, Aš būsiu su tavimi ir upės nepaskandins tavęs. Kai eisi per ugnį, nesudegsi ir liepsna nesunaikins tavęs. <sup id="cite2"><a href="#fn2">[2]</a></sup></p>
<p id="v3"><sup><small>3</small></sup>  Aš esu Viešpats, tavo Dievas, Izraelio Šventasis, tavo gelbėtojas. Už tave atidaviau Egiptą, Etiopiją ir Sebą kaip išpirką. </p>
<p id="v4"><sup><small>4</small></sup>  Kadangi tu esi brangus mano akyse, Aš vertinu ir myliu tave. Aš atiduosiu žmones už tave ir tautas už tavo gyvybę. <sup id="cite3"><a href="#fn3">[3]</a></sup></p>
<p id="v5"><sup><small>5</small></sup>  Nebijok, nes Aš esu su tavimi, Aš parvesiu tavo palikuonis iš rytų ir surinksiu tavuosius iš vakarų. </p>
<p id="v6"><sup><small>6</small></sup>  Aš įsakysiu šiaurei: ‘Atiduok’ ir pietums: ‘Nesulaikyk’. Atvesk mano sūnus iš tolimų šalių ir mano dukteris nuo žemės pakraščių. <sup id="cite4"><a href="#fn4">[4]</a></sup></p>
<p id="v7"><sup><small>7</small></sup>  Kiekvieną, kuris vadinasi mano vardu, Aš sukūriau savo šlovei, Aš sutvėriau ir padariau jį. <sup id="cite5"><a href="#fn5">[5]</a></sup></p>
<p id="v8"><sup><small>8</small></sup>  Išvesk aklą tautą, turinčią akis, ir kurčią tautą, turinčią ausis. </p>
<p id="v9"><sup><small>9</small></sup>  Tesusirenka visos tautos ir giminės. Kas iš jų gali pranešti ir paskelbti praeities įvykius? Tepastato liudytojus ir tepasiteisina, kad visi matytų ir girdėtų, jog tai tiesa”. </p>
<p id="v10"><sup><small>10</small></sup>  Viešpats sako: “Jūs esate mano liudytojai ir mano tarnas, kurį pasirinkau, kad žinotumėte, tikėtumėte ir suprastumėte, kad Aš Tas, kuris esu. Pirma manęs nebuvo jokio dievo ir po manęs nebus. <sup id="cite6"><a href="#fn6">[6]</a></sup></p>
<p id="v11"><sup><small>11</small></sup>  Aš esu Viešpats, ir be manęs nėra kito gelbėtojo. </p>
<p id="v12"><sup><small>12</small></sup>  Aš paskelbiau, išgelbėjau ir pranešiau, kai tarp jūsų nebuvo kito dievo. Jūs esate mano liudytojai,­ sako Viešpats,­kad Aš esu Dievas. </p>
<p id="v13"><sup><small>13</small></sup>  Aš esu nuo laikų pradžios; nėra nė vieno, kuris jus iš mano rankos išplėštų. Aš darau, kas tai sulaikys?” </p>
<p id="v14"><sup><small>14</small></sup>  Taip sako Viešpats, jūsų atpirkėjas, Izraelio Šventasis: “Dėl jūsų sulaužiau Babilono skląsčius, chaldėjų džiaugsmą paverčiau vaitojimu. </p>
<p id="v15"><sup><small>15</small></sup>  Aš esu Viešpats, jūsų Šventasis, Izraelio Kūrėjas, jūsų karalius”. </p>
<p id="v16"><sup><small>16</small></sup>  Taip sako Viešpats, kuris padarė kelią jūroje ir taką giliuose vandenyse, </p>
<p id="v17"><sup><small>17</small></sup>  kuris išvedė kovos vežimą ir žirgą, kariuomenę ir karžygį, ir jie nebeatsikėlė, užgeso kaip dagtis: </p>
<p id="v18"><sup><small>18</small></sup>  “Nebegalvokite apie buvusius dalykus, nekreipkite dėmesio į praeitį. </p>
<p id="v19"><sup><small>19</small></sup>  Štai Aš darau nauja­jau pasirodo, ar nepastebite? Aš padarysiu kelią tyruose, upės tekės dykumose. </p>
<p id="v20"><sup><small>20</small></sup>  Laukiniai žvėrys, šakalai ir stručiai gerbs mane. Aš duosiu vandens tyruose ir dykumose gerti mano išrinktajai tautai. <sup id="cite7"><a href="#fn7">[7]</a></sup></p>
<p id="v21"><sup><small>21</small></sup>  Tauta, kurią sutvėriau, skelbs mano šlovę. <sup id="cite8"><a href="#fn8">[8]</a></sup></p>
<p id="v22"><sup><small>22</small></sup>  Jokūbai, tu nesišaukei manęs, Aš nusibodau tau, Izraeli. <sup id="cite9"><a href="#fn9">[9]</a></sup></p>
<p id="v23"><sup><small>23</small></sup>  Tu neaukojai man avių, deginamosios aukos, ir nepagerbei manęs aukomis. Aš nereikalavau iš tavęs duonos aukų nė smilkalų. </p>
<p id="v24"><sup><small>24</small></sup>  Tu nepirkai man už sidabrą kvepiančių sakų ir nedžiuginai manęs aukų taukais. Bet tu varginai mane savo nuodėmėmis ir nusikaltimais. </p>
<p id="v25"><sup><small>25</small></sup>  Aš panaikinu tavo neteisybes dėl savęs ir neatsiminsiu tavo nusikaltimų. <sup id="cite10"><a href="#fn10">[10]</a></sup></p>
<p id="v26"><sup><small>26</small></sup>  Primink man, bylinėkimės drauge. Kalbėk, kad galėtum pasiteisinti. </p>
<p id="v27"><sup><small>27</small></sup>  Tavo protėvis nusidėjo, tavo mokytojai nusikalto, </p>
<p id="v28"><sup><small>28</small></sup>  todėl suteršiau tavo šventyklos kunigaikščius ir atidaviau Jokūbą prakeikimui, Izraelį­paniekai”. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Isaiah/42">Izaijo knyga - Skyrius 42</a></td>
        <td><a href="/lt/Bible/Isaiah/Index">Indeksas</a></td>
        <td><a href="/lt/Bible/Isaiah/44">Izaijo knyga - Skyrius 44</a></td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 43:1 <i>Viešpats sako: Aš sukūriau tave</i>: <a href="/lt/The_Urantia_Book/97#p7_7">UK 97:7.7</a>. </li>
  <li id="fn2"><a href="#cite2">↑</a> 43:2 <i>Dievas su mumis</i>: <a href="/lt/The_Urantia_Book/117#p6_27">UK 117:6.27</a>.  <i>Nelaimės vandenys, upės</i>: <a href="/lt/The_Urantia_Book/148#p5_5">UK 148:5.5</a>.  <i>1 dalis: Praplaukimas per vandenis</i>: <a href="/lt/The_Urantia_Book/97#p7_7">UK 97:7.7</a>. </li>
  <li id="fn3"><a href="#cite3">↑</a> 43:4 <i>2 dalis: Tu esi brangus</i>: <a href="/lt/The_Urantia_Book/97#p7_7">UK 97:7.7</a>. </li>
  <li id="fn4"><a href="#cite4">↑</a> 43:6-7 <i>Sukūriau juos savo šlovei</i>: <a href="/lt/The_Urantia_Book/148#p4_10">UK 148:4.10</a>. </li>
  <li id="fn5"><a href="#cite5">↑</a> 43:7 <i>1 dalis: Aš sukūriau žmogų savo šlovei</i>: <a href="/lt/The_Urantia_Book/97#p7_10">UK 97:7.10</a>. </li>
  <li id="fn6"><a href="#cite6">↑</a> 43:10-11 <i>Raštas skaito: Jūs esate mano liudytojai, sako Viešpats</i>: <a href="/lt/The_Urantia_Book/126#p4_7">UK 126:4.7</a>. </li>
  <li id="fn7"><a href="#cite7">↑</a> 43:20-21 <i>Išrinktoji Dievo tauta</i>: <a href="/lt/The_Urantia_Book/96#p5_6">UK 96:5.6</a>.  <i>Išrinkti žmonės</i>: <a href="/lt/The_Urantia_Book/97#p10_1">UK 97:10.1</a>.  <i>Išrinkti žmonės</i>: <a href="/lt/The_Urantia_Book/97#p4_2">UK 97:4.2</a>.  <i>Išrinkti žmonės</i>: <a href="/lt/The_Urantia_Book/93#p5_1">UK 93:5.1</a>.  <i>Išrinkti žmonės</i>: <a href="/lt/The_Urantia_Book/96#p2_3">UK 96:2.3</a>. </li>
  <li id="fn8"><a href="#cite8">↑</a> 43:21 <i>Išrinkti žmonės</i>: <a href="/lt/The_Urantia_Book/121#p2_8">UK 121:2.8</a>.  <i>2 dalis: parodyk mano pagyrimą</i>: <a href="/lt/The_Urantia_Book/97#p7_10">UK 97:7.10</a>. </li>
  <li id="fn9"><a href="#cite9">↑</a> 43:22-26 <i>Antrasis Izaijas: auka / atpirkimas</i>: <a href="/lt/The_Urantia_Book/97#p8_3">UK 97:8.3</a>. </li>
  <li id="fn10"><a href="#cite10">↑</a> 43:25 <i>3 dalis: Aš ištrinu nusižengimus</i>: <a href="/lt/The_Urantia_Book/97#p7_10">UK 97:7.10</a>.  <i>Dievas ištrina nuodėmes</i>: <a href="/lt/The_Urantia_Book/2#p5_4">UK 2:5.4</a>. </li>
</ol>
</div>
