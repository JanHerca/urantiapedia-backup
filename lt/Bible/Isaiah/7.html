<!--
title: Izaijo knyga - Skyrius 7
description: 
published: true
date: 2023-11-8T21:52:7Z
tags: bible, bible—isaiah
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/lt/Bible/Isaiah/6">
          <span class="mdi mdi-arrow-left-drop-circle"></span><span class="pl-2">Izaijo knyga - Skyrius 6</span>
        </a>
        </td>
        <td>
        <a href="/lt/Bible/Isaiah/Index">
          <span class="mdi mdi-book-open-variant"></span><span class="pl-2">Indeksas</span>
        </a>
        </td>
        <td>
        <a href="/lt/Bible/Isaiah/8">
          <span class="pr-2">Izaijo knyga - Skyrius 8</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Judo karaliaus Achazo, sūnaus Jotamo, sūnaus Uzijo, dienomis Sirijos karalius Recinas ir Izraelio karalius Pekachas, Remalijo sūnus, atžygiavo kovoti prieš Jeruzalę, bet neįstengė jos paimti. </p>
<p id="v2"><sup><small>2</small></sup>  Kai Dovydo namams pranešė: “Sirija susidėjo su Efraimu”, karaliaus ir jo tautos širdis taip drebėjo, kaip dreba nuo vėjo miško medžiai. </p>
<p id="v3"><sup><small>3</small></sup>  Viešpats tarė Izaijui: “Tu ir tavo sūnus Šear Jašubas eikite pasitikti Achazą prie aukštutinio tvenkinio vandentiekio keliu, kuris veda į vėlėjo lauką. </p>
<p id="v4"><sup><small>4</small></sup>  Tu jam sakyk: ‘Stebėk ir būk ramus; nebijok ir tavo širdis teneišsigąsta šitų dviejų smilkstančių nuodėgulių: nirštančio Sirijos karaliaus Recino ir Remalijo sūnaus. </p>
<p id="v5"><sup><small>5</small></sup>  Kadangi Sirija, Efraimas ir Remalijo sūnus surengė prieš tave sąmokslą, galvodami: </p>
<p id="v6"><sup><small>6</small></sup>  ‘Žygiuokime prieš Judą, išgąsdinkime jį, nugalėkime ir paskirkime karaliumi Tabeelio sūnų’, </p>
<p id="v7"><sup><small>7</small></sup>  Viešpats Dievas taip sako: ‘Taip nebus ir tai neįvyks! </p>
<p id="v8"><sup><small>8</small></sup>  Sirijos galva yra Damaskas, o Damasko galva yra Recinas. Dar šešiasdešimt penkeri metai, ir Efraimas bus sunaikintas­tautos nebebus. </p>
<p id="v9"><sup><small>9</small></sup>  Efraimo galva yra Samarija, o Samarijos galva­Remalijo sūnus. Jei jūs netikite, neišliksite!’ ” </p>
<p id="v10"><sup><small>10</small></sup>  Viešpats toliau kalbėjo Achazui: </p>
<p id="v11"><sup><small>11</small></sup>  “Prašyk Viešpatį, savo Dievą, ženklo iš požemio gilybių ar dangaus aukštybių”. </p>
<p id="v12"><sup><small>12</small></sup>  Achazas atsakė: “Aš neprašysiu ir negundysiu Viešpaties”. </p>
<p id="v13"><sup><small>13</small></sup>  Tuomet Izaijas sakė: “Klausykitės, Dovydo namai, ar jums neužtenka varginti žmonių, ar varginsite ir Dievą? </p>
<p id="v14"><sup><small>14</small></sup>  Pats Viešpats duos jums ženklą. Štai mergelė taps nėščia, pagimdys sūnų ir pavadins jį Emanueliu. </p>
<p id="v15"><sup><small>15</small></sup>  Jis maitinsis pienu ir medumi, kol išmoks atmesti, kas pikta, ir pasirinkti, kas gera. </p>
<p id="v16"><sup><small>16</small></sup>  Prieš berniukui išmokstant atmesti pikta ir pasirinkti gera, šalys, kurių karalių bijaisi, bus sunaikintos. </p>
<p id="v17"><sup><small>17</small></sup>  Viešpats leis tau, tavo tautai ir tavo tėvų namams patirti tokių dienų per Asirijos karalių, kokių nebuvo nuo Efraimo ir Judo atsiskyrimo laikų. </p>
<p id="v18"><sup><small>18</small></sup>  Tuomet Viešpats sušvilps musėms Egipto upės gale ir bitėms Asirijos krašte </p>
<p id="v19"><sup><small>19</small></sup>  ir jos atskris ir nusileis slėnių tarpekliuose, uolų plyšiuose, ant visų krūmokšnių ir ganyklose. </p>
<p id="v20"><sup><small>20</small></sup>  Tą dieną Viešpats iš anapus upės pasisamdytu skustuvu­Asirijos karaliumi­nuskus galvos ir kojų plaukus, taipogi ir barzdą pašalins. </p>
<p id="v21"><sup><small>21</small></sup>  Tuo pačiu metu atsitiks, jog žmogus laikys vieną karvę ir dvi avis </p>
<p id="v22"><sup><small>22</small></sup>  ir jos duos tiek pieno, kad jis valgys sviestą; ir kiekvienas, kuris bus išlikęs šalyje, valgys sviestą ir medų. </p>
<p id="v23"><sup><small>23</small></sup>  Tuo metu vieta, kur augo tūkstantis vynmedžių, verta tūkstančio šekelių sidabro, pavirs erškėtynu ir usnynu. </p>
<p id="v24"><sup><small>24</small></sup>  Žmogus ten eis su strėlėmis ir lanku, nes usnių ir erškėčių bus pilnas kraštas. </p>
<p id="v25"><sup><small>25</small></sup>  Visi kalnai, kurie dabar kapliu kasami, taps neįžengiami dėl usnių ir erškėčių, juose ganysis galvijai ir vaikštinės avys”. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/lt/Bible/Isaiah/6">
          <span class="mdi mdi-arrow-left-drop-circle"></span><span class="pl-2">Izaijo knyga - Skyrius 6</span>
        </a>
        </td>
        <td>
        <a href="/lt/Bible/Isaiah/Index">
          <span class="mdi mdi-book-open-variant"></span><span class="pl-2">Indeksas</span>
        </a>
        </td>
        <td>
        <a href="/lt/Bible/Isaiah/8">
          <span class="pr-2">Izaijo knyga - Skyrius 8</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
