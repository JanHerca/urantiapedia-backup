<!--
title: Izaijo knyga - Skyrius 57
description: 
published: true
date: 2023-11-8T21:52:7Z
tags: bible, bible—isaiah
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/lt/Bible/Isaiah/56">
          <span class="mdi mdi-arrow-left-drop-circle"></span><span class="pl-2">Izaijo knyga - Skyrius 56</span>
        </a>
        </td>
        <td>
        <a href="/lt/Bible/Isaiah/Index">
          <span class="mdi mdi-book-open-variant"></span><span class="pl-2">Indeksas</span>
        </a>
        </td>
        <td>
        <a href="/lt/Bible/Isaiah/58">
          <span class="pr-2">Izaijo knyga - Skyrius 58</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Teisusis žūva, ir nė vienas į tai nekreipia dėmesio; gailestingasis miršta, ir niekas nepastebi, kad teisusis paimamas iš vargo </p>
<p id="v2"><sup><small>2</small></sup>  ir eina ramybėn. Kas elgiasi dorai, ilsėsis savo guoliuose. </p>
<p id="v3"><sup><small>3</small></sup>  “Jūs, kerėtojos sūnūs, svetimautojo ir paleistuvės palikuonys, ateikite ir klausykite! </p>
<p id="v4"><sup><small>4</small></sup>  Iš ko jūs tyčiojatės? Kam rodote liežuvį? Argi jūs ne nusikaltėlių vaikai, melagių palikuonys? </p>
<p id="v5"><sup><small>5</small></sup>  Jūs degate aistra stabams po lapuotais medžiais; žudote kūdikius paupiuose, uolų plyšiuose. </p>
<p id="v6"><sup><small>6</small></sup>  Jūsų dalis tarp glotnių upelio akmenėlių; toks jūsų likimas; stabams jūs aukojate gėrimus ir duonos auką. Argi Aš turėčiau tai pakęsti? </p>
<p id="v7"><sup><small>7</small></sup>  Kalnuose patiesęs savo guolį, tu eini aukoti aukų. </p>
<p id="v8"><sup><small>8</small></sup>  Ant durų staktų tu pasidarei sau ženklą. Nudengusi ir praplatinusi lovą, tu palikai mane; susitarus su jais, pamėgai jų lovą. </p>
<p id="v9"><sup><small>9</small></sup>  Tu pasitepusi išėjai pas karalių; savo pasiuntinius pasiuntei toli, kritai iki pragaro. </p>
<p id="v10"><sup><small>10</small></sup>  Tu pavargai besiblaškydama, bet nesakei: ‘Nėra vilties’. Tu pamėgai tokį gyvenimą ir taip toliau darei. </p>
<p id="v11"><sup><small>11</small></sup>  Ko tu bijojai, kad melavai ir neprisiminei manęs, ir neėmei į širdį? Ar ne dėl to, kad taip ilgai tylėjau, tu lioveisi manęs bijoti? </p>
<p id="v12"><sup><small>12</small></sup>  Aš paskelbsiu tavo teisumą ir tavo darbus; jie tau nebus naudingi. </p>
<p id="v13"><sup><small>13</small></sup>  Kai tu šauksi, tegelbsti tave tavo surinktieji. Vėjo dvelkimas juos visus nuneš. O kas pasitiki manimi, tas gaus žemę ir paveldės mano šventąjį kalną”. </p>
<p id="v14"><sup><small>14</small></sup>  Ir sakys: “Nutieskite kelią, nutieskite kelią mano tautai ir pašalinkite kliūtis”. </p>
<p id="v15"><sup><small>15</small></sup>  Taip sako Aukščiausiasis ir Prakilnusis, kuris gyvena amžinybėje, kurio vardas šventas: “Aš gyvenu aukštybėje ir šventoje vietoje su tais, kurie turi atgailaujančią ir nuolankią dvasią, kad atgaivinčiau nuolankiųjų dvasią ir atgailaujančiųjų širdį. <sup id="cite1"><a href="#fn1">[1]</a></sup></p>
<p id="v16"><sup><small>16</small></sup>  Aš neamžinai bylinėsiuos ir nevisada rūstausiu, nes tada gyvybės dvasia, kurią Aš įkvėpiau, sunyktų. </p>
<p id="v17"><sup><small>17</small></sup>  Aš užsirūstinau dėl nuodėmingo tautos godumo, smogiau jai ir savo veidą paslėpiau, bet ji ėjo toliau klaidingu savo širdies keliu. </p>
<p id="v18"><sup><small>18</small></sup>  Aš mačiau jos kelius ir Aš gydysiu bei vedžiosiu ją, suteiksiu jai ramybės ir paguodos. <sup id="cite2"><a href="#fn2">[2]</a></sup></p>
<p id="v19"><sup><small>19</small></sup>  Ramybė ir taika arti ir toli esantiems,­sako Viešpats.­Aš ją pagydysiu. </p>
<p id="v20"><sup><small>20</small></sup>  Nedorėliai yra lyg sujudinta jūra, kuri negali nurimti, jos vanduo išmeta purvą ir dumblą. <sup id="cite3"><a href="#fn3">[3]</a></sup></p>
<p id="v21"><sup><small>21</small></sup>  Nėra ramybės nedorėliui”,­sako mano Dievas. <sup id="cite4"><a href="#fn4">[4]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/lt/Bible/Isaiah/56">
          <span class="mdi mdi-arrow-left-drop-circle"></span><span class="pl-2">Izaijo knyga - Skyrius 56</span>
        </a>
        </td>
        <td>
        <a href="/lt/Bible/Isaiah/Index">
          <span class="mdi mdi-book-open-variant"></span><span class="pl-2">Indeksas</span>
        </a>
        </td>
        <td>
        <a href="/lt/Bible/Isaiah/58">
          <span class="pr-2">Izaijo knyga - Skyrius 58</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 57:15 <i>Aš gyvenu aukštoje ir šventoje vietoje</i>: <a href="/lt/The_Urantia_Book/97#p7_12">UK 97:7.12</a>.  <i>Gyvenk aukštoje, šventoje vietoje</i>: <a href="/lt/The_Urantia_Book/131#p2_4">UK 131:2.4</a>.  <i>Atgailaujantis protas ir nuolanki dvasia</i>: <a href="/lt/The_Urantia_Book/149#p6_11">UK 149:6.11</a>.  <i>Gyvena amžinybėje</i>: <a href="/lt/The_Urantia_Book/1#p1_6">UK 1:1.6</a>.  <i>Aš esu aukštas ir kilnus</i>: <a href="/lt/The_Urantia_Book/97#p7_9">UK 97:7.9</a>.  <i>Dievas gyvena amžinybėje</i>: <a href="/lt/The_Urantia_Book/3#p4_5">UK 3:4.5</a>.  <i>Jis gyvena amžinybėje</i>: <a href="/lt/The_Urantia_Book/2#p1_5">UK 2:1.5</a>.  <i>Aukšta ir šventa vieta</i>: <a href="/lt/The_Urantia_Book/11#p1_2">UK 11:1.2</a>.  <i>Dievas gyvena amžinybėje</i>: <a href="/lt/The_Urantia_Book/1#p0_3">UK 1:0.3</a>. </li>
  <li id="fn2"><a href="#cite2">↑</a> 57:18 <i>Jis paguos gedinčiuosius</i>: <a href="/lt/The_Urantia_Book/190#p5_4">UK 190:5.4</a>. </li>
  <li id="fn3"><a href="#cite3">↑</a> 57:20-21 <i>Piktas kaip nerami jūra</i>: <a href="/lt/The_Urantia_Book/149#p5_3">UK 149:5.3</a>. </li>
  <li id="fn4"><a href="#cite4">↑</a> 57:21 <i>Nedorėliams ramybės nėra</i>: <a href="/lt/The_Urantia_Book/131#p2_10">UK 131:2.10</a>. </li>
</ol>
</div>
