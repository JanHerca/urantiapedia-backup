<!--
title: Izaijo knyga - Skyrius 24
description: 
published: true
date: 2022-9-13T21:36:44Z
tags: 
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Isaiah/23">Izaijo knyga - Skyrius 23</a></td>
        <td><a href="/lt/Bible/Isaiah/Index">Indeksas</a></td>
        <td><a href="/lt/Bible/Isaiah/25">Izaijo knyga - Skyrius 25</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Štai Viešpats daro žemę tuščią lyg dykumą, pakeičia jos paviršių, išsklaido jos gyventojus. </p>
<p id="v2"><sup><small>2</small></sup>  Taip bus ir tautai, ir kunigui; ir vergui, ir šeimininkui; ir tarnaitei, ir jos šeimininkei; ir perkančiam, ir parduodančiam; ir skolininkui, ir skolintojui. </p>
<p id="v3"><sup><small>3</small></sup>  Kraštas bus nušluotas ir nualintas, nes taip Viešpats patvarkė. </p>
<p id="v4"><sup><small>4</small></sup>  Žemė liūdi ir nyksta, pasaulis visiškai sumenkėjo ir nyksta; žemės išdidieji nusilpsta. </p>
<p id="v5"><sup><small>5</small></sup>  Žemė suteršta jos gyventojų, nes jie nesilaikė įstatymų, iškreipė teisingumą ir sulaužė amžinąją sandorą. </p>
<p id="v6"><sup><small>6</small></sup>  Todėl prakeikimas ryja žemę ir naikina jos gyventojus, todėl žemės gyventojai sudeginti ir žmonių mažai belikę. </p>
<p id="v7"><sup><small>7</small></sup>  Vynas gedi, vynuogės nyksta, visi, kieno buvo linksmos širdys, dūsauja. </p>
<p id="v8"><sup><small>8</small></sup>  Linksmybės su būgneliais liovėsi, linksmųjų triukšmas pasibaigė, švelnūs arfos garsai nutilo. </p>
<p id="v9"><sup><small>9</small></sup>  Nebeskamba vyną geriančiųjų dainos, stiprus gėrimas apkarto jo gėrėjams. </p>
<p id="v10"><sup><small>10</small></sup>  Tuštybės miestas bus sugriautas, namai užrakinti, niekas durų nebevarstys. </p>
<p id="v11"><sup><small>11</small></sup>  Verkia dėl vyno gatvėse; išnyko įvairios linksmybės, džiaugsmas žemėje dingo. </p>
<p id="v12"><sup><small>12</small></sup>  Miestas ištuštėjo, vartai guli griuvėsiuose. </p>
<p id="v13"><sup><small>13</small></sup>  Visas kraštas bus kaip alyvmedis po vaisių nurinkimo, kaip vynuogynas po vynuogių nurinkimo. </p>
<p id="v14"><sup><small>14</small></sup>  Jie pakels balsus, giedos apie Viešpaties didybę vakaruose, </p>
<p id="v15"><sup><small>15</small></sup>  šlovins Viešpatį rytuose ir jūros pakraščiuose Izraelio Dievo vardą. </p>
<p id="v16"><sup><small>16</small></sup>  Nuo žemės pakraščių girdime giedant: “Šlovė Teisiajam”. Bet aš sakau: “Vargas man, aš nebepakelsiu! Išdavikai be sąžinės­apgaudinėja, suvedžioja”. </p>
<p id="v17"><sup><small>17</small></sup>  Siaubas, duobė ir žabangai tau, žemės gyventojau! </p>
<p id="v18"><sup><small>18</small></sup>  Kas bėgs nuo siaubo garso, įkris į duobę; išlipęs iš duobės, pateks į žabangus; debesys atsivėrę, žemės pamatai dreba. </p>
<p id="v19"><sup><small>19</small></sup>  Žemė draskyte draskoma, trinte trinama, kratyte kratoma. </p>
<p id="v20"><sup><small>20</small></sup>  Žemė svyruote svyruos kaip girtas, siūbuos kaip palapinė. Ją slėgs jos nusikaltimas, ji grius ir nebeatsikels. </p>
<p id="v21"><sup><small>21</small></sup>  Tą dieną Viešpats baus dangaus kareiviją aukštybėse ir žemės karalius žemėje. </p>
<p id="v22"><sup><small>22</small></sup>  Jie bus surinkti kaip belaisviai į duobę ir užrakinti; po daugelio dienų jie bus aplankyti. </p>
<p id="v23"><sup><small>23</small></sup>  Mėnulis paraus ir saulė susigės, nes kareivijų Viešpats šlovingai viešpataus Siono kalne, Jeruzalėje ir savo vyresniųjų akivaizdoje. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Isaiah/23">Izaijo knyga - Skyrius 23</a></td>
        <td><a href="/lt/Bible/Isaiah/Index">Indeksas</a></td>
        <td><a href="/lt/Bible/Isaiah/25">Izaijo knyga - Skyrius 25</a></td>
      </tr>
    </tbody>
  </table>
</figure>
