<!--
title: Izaijo knyga - Skyrius 30
description: 
published: true
date: 2023-11-8T21:52:7Z
tags: bible, bible—isaiah
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/lt/Bible/Isaiah/29">
          <span class="mdi mdi-arrow-left-drop-circle"></span><span class="pl-2">Izaijo knyga - Skyrius 29</span>
        </a>
        </td>
        <td>
        <a href="/lt/Bible/Isaiah/Index">
          <span class="mdi mdi-book-open-variant"></span><span class="pl-2">Indeksas</span>
        </a>
        </td>
        <td>
        <a href="/lt/Bible/Isaiah/31">
          <span class="pr-2">Izaijo knyga - Skyrius 31</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Viešpats sako: “Vargas maištaujantiems vaikams, kurie priimate patarimą, bet ne mano duotą, sudarote sąjungą, bet be mano dvasios. Taip kaupiate nuodėmes. </p>
<p id="v2"><sup><small>2</small></sup>  Einate į Egiptą, manęs nepasiklausę, ieškote faraono pagalbos ir pasitikite Egipto šešėliu. </p>
<p id="v3"><sup><small>3</small></sup>  Faraono pagalba taps jums gėda ir pasitikėjimas Egipto šešėliu­ negarbe. </p>
<p id="v4"><sup><small>4</small></sup>  Nors tavo kunigaikščiai yra Coane ir jų pasiuntiniai pasiekė Hanesą, </p>
<p id="v5"><sup><small>5</small></sup>  sulauksite gėdos ir pajuokos dėl tautos, kuri jūsų negali nei išgelbėti, nei suteikti pagalbos, nei naudos”. </p>
<p id="v6"><sup><small>6</small></sup>  Regėjimas apie žvėris pietų krašto, kuriame yra vargas ir priespauda; kur liūtai, gyvatės ir skrendanti angis gyvena. Žmonės gabena savo turtus ant asilų ir savo lobius ant kupranugarių pas tautą, kuri negali padėti. </p>
<p id="v7"><sup><small>7</small></sup>  Egipto pagalba yra bevertė ir betikslė. Todėl šaukiau: “Jų jėga ramiai sėdėti”. </p>
<p id="v8"><sup><small>8</small></sup>  Tad eik, užrašyk lentoje ir įrašyk knygoje, kad vėlesniam laikui išliktų įspėjimas. </p>
<p id="v9"><sup><small>9</small></sup>  Ši tauta yra maištinga, melagiai vaikai, kurie neklauso Viešpaties įstatymo. </p>
<p id="v10"><sup><small>10</small></sup>  Jie sako regėtojams: “Neregėkite!”, ir pranašams: “Nepranašaukite, kas tiesa; kalbėkite, kas mums patinka, pranašaukite mums apgaules. </p>
<p id="v11"><sup><small>11</small></sup>  Pasitraukite iš kelio, šalinkitės nuo mūsų tako, tepasitraukia mums iš akių Izraelio Šventasis”. </p>
<p id="v12"><sup><small>12</small></sup>  Štai ką sako Izraelio Šventasis: “Kadangi jūs niekinate žodį, viliatės priespauda ir remiatės skriauda, </p>
<p id="v13"><sup><small>13</small></sup>  jums šis nusikaltimas bus pavojingas, kaip aukštoje sienoje didėjantis plyšys: siena ūmai ir nelauktai sugrius; </p>
<p id="v14"><sup><small>14</small></sup>  ji subyrės, kaip puodžiaus indas, kuris taip sutrupinamas, kad nebelieka šukės ugniai paimti iš židinio ar pasisemti truputį vandens iš duobės”. </p>
<p id="v15"><sup><small>15</small></sup>  Taip sako Viešpats, Izraelio Šventasis: “Jei atsigręšite ir nusiraminsite, būsite išgelbėti. Ramume ir pasitikėjime yra jūsų stiprybė”. Bet jūs nenorite. <sup id="cite1"><a href="#fn1">[1]</a></sup></p>
<p id="v16"><sup><small>16</small></sup>  Jūs sakote: “Ne, mes bėgsime ant žirgų”. Todėl jūs bėgsite. “Mes josime ant eikliųjų”. Ir jūsų persekiotojai bus eiklūs. </p>
<p id="v17"><sup><small>17</small></sup>  Tūkstantis bėgsite, išsigandę vieno, o, gąsdinant penkiems, bėgsite, kol liksite kaip pušies stuobrys kalno viršūnėje, kaip vėliava kalvoje. </p>
<p id="v18"><sup><small>18</small></sup>  Viešpats nori jūsų pasigailėti ir suteikti jums malonę. Viešpats yra teisingumo Dievas; palaiminti, kurie Jo laukia. </p>
<p id="v19"><sup><small>19</small></sup>  Siono tauta, gyvenanti Jeruzalėje, tu daugiau nebeverksi! Jis tikrai pasigailės tavęs. Tavo šauksmą Jis išgirs ir į jį atsakys. </p>
<p id="v20"><sup><small>20</small></sup>  Viešpats maitino jus vargo duona ir girdė priespaudos vandeniu. Dabar tavo mokytojai nebesislėps, tavo akys visada juos matys. </p>
<p id="v21"><sup><small>21</small></sup>  Tavo ausys girdės žodžius, sakomus tau už nugaros: “Tas yra kelias, eikite juo”, jei būsite nukrypę į dešinę ar į kairę. <sup id="cite2"><a href="#fn2">[2]</a></sup></p>
<p id="v22"><sup><small>22</small></sup>  Tu pašalinsi sidabrinius atvaizdus ir auksinius stabus, kaip šiukšles juos išmesi, sakydamas: “Lauk iš čia!” </p>
<p id="v23"><sup><small>23</small></sup>  Jis duos lietaus tavo sėklai, kuria apsėsi dirvą. Javai gausiai užderės derlingoje žemėje. Tada tavo banda ganysis plačioje ganykloje. </p>
<p id="v24"><sup><small>24</small></sup>  Tavo jaučiai ir asilai, kuriais įdirbama žemė, ės sūdytą pašarą, šakėmis sukratytą. </p>
<p id="v25"><sup><small>25</small></sup>  Nuo kiekvieno aukštesnio kalno ir iškilusios kalvos tekės vandens upeliai žudymo dienoje, kai bokštai grius. </p>
<p id="v26"><sup><small>26</small></sup>  Mėnulis švies kaip saulė; saulė bus septynis kartus šviesesnė, kaip septynių dienų šviesa, kai Viešpats perriš savo tautos žaizdą ir pagydys kirčių padarytas žaizdas. </p>
<p id="v27"><sup><small>27</small></sup>  Viešpaties vardas ateina iš tolo. Jo rūstybė deganti ir sunki, Jo lūpos pilnos įtūžio, liežuvis­ryjanti ugnis. <sup id="cite3"><a href="#fn3">[3]</a></sup></p>
<p id="v28"><sup><small>28</small></sup>  Jo kvapas kaip patvinusios upės srovė, kuri siekia iki kaklo ir naikina tautas. Jis pažaboja tautas ir paklaidina jas. </p>
<p id="v29"><sup><small>29</small></sup>  Tada jūs giedosite kaip šventų iškilmių naktį ir nuoširdžiai džiaugsitės, lyg eidami į Viešpaties kalną, pas Izraelio Galingąjį, palydint fleitai. </p>
<p id="v30"><sup><small>30</small></sup>  Viešpats leis išgirsti savo šlovingą balsą ir pajusti nusileidžiančios rankos smūgį, užsidegusios rūstybės liepsnojančią ir ryjančią ugnį, smarkų lietų ir krušą. </p>
<p id="v31"><sup><small>31</small></sup>  Viešpaties balsas išgąsdins asirus, kai Jis jiems smogs lazda. </p>
<p id="v32"><sup><small>32</small></sup>  Kiekvienas lazdos smūgis, kuriuo Viešpats smogs jiems, bus palydimas būgneliais ir arfomis. Jis kovos su jais grasindamas. </p>
<p id="v33"><sup><small>33</small></sup>  Jau seniai yra paruoštas Tofetas; taip, karaliui jis paruoštas, gilus ir platus, jame bus gausu ugnies ir malkų; Viešpaties kvapas kaip sieros srovė uždegs jį. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/lt/Bible/Isaiah/29">
          <span class="mdi mdi-arrow-left-drop-circle"></span><span class="pl-2">Izaijo knyga - Skyrius 29</span>
        </a>
        </td>
        <td>
        <a href="/lt/Bible/Isaiah/Index">
          <span class="mdi mdi-book-open-variant"></span><span class="pl-2">Indeksas</span>
        </a>
        </td>
        <td>
        <a href="/lt/Bible/Isaiah/31">
          <span class="pr-2">Izaijo knyga - Skyrius 31</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 30:15 <i>Dvasinis poilsis, ramybė</i>: <a href="/lt/The_Urantia_Book/131#p2_6">UK 131:2.6</a>. </li>
  <li id="fn2"><a href="#cite2">↑</a> 30:21 <i>Jūsų ausys girdi: tai yra būdas</i>: <a href="/lt/The_Urantia_Book/97#p5_2">UK 97:5.2</a>.  <i>Tai kelias</i>: <a href="/lt/The_Urantia_Book/34#p7_8">UK 34:7.8</a>.  <i>Tai kelias</i>: <a href="/lt/The_Urantia_Book/148#p6_10">UK 148:6.10</a>.  <i>Tai kelias</i>: <a href="/lt/The_Urantia_Book/117#p5_9">UK 117:5.9</a>. </li>
  <li id="fn3"><a href="#cite3">↑</a> 30:27,30 <i>Praryjanti ugnis</i>: <a href="/lt/The_Urantia_Book/96#p4_5">UK 96:4.5</a>. </li>
</ol>
</div>
