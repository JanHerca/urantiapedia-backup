<!--
title: Izaijo knyga - Skyrius 33
description: 
published: true
date: 2022-9-13T21:36:44Z
tags: 
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Isaiah/32">Izaijo knyga - Skyrius 32</a></td>
        <td><a href="/lt/Bible/Isaiah/Index">Indeksas</a></td>
        <td><a href="/lt/Bible/Isaiah/34">Izaijo knyga - Skyrius 34</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Vargas tau, naikintojau, kurio niekas nenaikina. Tu apgaulingai elgiesi, o tavęs niekas neapgaudinėja. Kai baigsi naikinti, pats būsi sunaikintas, ir kai baigsi apgaudinėti, tave apgaus. </p>
<p id="v2"><sup><small>2</small></sup>  Viešpatie, būk mums maloningas, mes laukiame Tavęs. Būk mūsų ranka kas rytą, išgelbėk nelaimės metu. </p>
<p id="v3"><sup><small>3</small></sup>  Tautos bėga nuo triukšmo; kai Tu pakyli­išsisklaido giminės. </p>
<p id="v4"><sup><small>4</small></sup>  Jų grobis sunyks lyg skėrių sunaikintas derlius. </p>
<p id="v5"><sup><small>5</small></sup>  Viešpats yra išaukštintas, nes Jis gyvena aukštybėje. Jis pripildė Sioną teisingumu ir teisumu. </p>
<p id="v6"><sup><small>6</small></sup>  Jis duos laikus, saugius išgelbėjimo jėga, išmintimi, pažinimu. Viešpaties baimė bus jų turtas. </p>
<p id="v7"><sup><small>7</small></sup>  Štai karžygiai rauda lauke, taikos pasiuntiniai graudžiai verkia. </p>
<p id="v8"><sup><small>8</small></sup>  Keliai ištuštėjo, keliautojai išnyko. Jis sulaužė sandorą, miestus sunaikino, žmonėmis nesirūpina. </p>
<p id="v9"><sup><small>9</small></sup>  Kraštas liūdi ir nyksta: Libanas apleistas ir sunykęs, Saronas pavirto dykuma, Bašano ir Karmelio lapai nukrito. </p>
<p id="v10"><sup><small>10</small></sup>  Viešpats sako: “Dabar Aš kelsiuos ir būsiu išaukštintas. </p>
<p id="v11"><sup><small>11</small></sup>  Jūs pastojote šienu ir pagimdysite šiaudus. Jūsų kvapas sunaikins jus kaip ugnis. </p>
<p id="v12"><sup><small>12</small></sup>  Tautos bus kaip išdegtos kalkės, kaip nupjauti erškėčiai bus sudegintos ugnimi. </p>
<p id="v13"><sup><small>13</small></sup>  Išgirskite toli esantys, ką Aš padariau, arti esantys supraskite mano galią”. </p>
<p id="v14"><sup><small>14</small></sup>  Siono nusidėjėliai išsigandę, veidmainiai dreba: “Kas gali gyventi prie viską ryjančios ugnies? Kas gali gyventi prie amžino karščio?” </p>
<p id="v15"><sup><small>15</small></sup>  Kas vaikšto teisiai ir kalba tiesą, kas paniekina priespaudos pelną, kas neima kyšių, kas užsikemša ausis ir nesiklauso kraują praliejančių, kas užmerkia akis ir nesigėri piktybėmis, </p>
<p id="v16"><sup><small>16</small></sup>  tas gyvens aukštumose; jo apsaugos pilis bus aukštose uolose, jis turės duonos ir jo vanduo neišseks. </p>
<p id="v17"><sup><small>17</small></sup>  Tavo akys matys karalių jo grožybėje, jos matys tolimą šalį. </p>
<p id="v18"><sup><small>18</small></sup>  Tu prisiminsi siaubo laikus: “Kur dingo mokesčių skaičiuotojas ir svėrėjas? Kur yra skaičiavęs bokštus?” </p>
<p id="v19"><sup><small>19</small></sup>  Tu nebematysi žiaurios tautos, tautos, kurios kalbos nesupranti, mikčiojančio liežuvio, kuris tau svetimas. </p>
<p id="v20"><sup><small>20</small></sup>  Žvelk į Sioną, mūsų iškilmių miestą. Tavo akys tesidžiaugia Jeruzale: tvirtais pastatais, nesugriaunama palapine, kurios stulpai nepašalinami ir virvės nesutraukomos. </p>
<p id="v21"><sup><small>21</small></sup>  Šlovingas Viešpats yra mūsų gyrius ir plačių srovių versmė. Čia nepasirodys irkluotojų valtis ir neplauks išdidus laivas. </p>
<p id="v22"><sup><small>22</small></sup>  Viešpats yra mūsų teisėjas, Viešpats­mūsų valdovas, Viešpats­ mūsų karalius; Jis išgelbės mus. <sup id="cite1"><a href="#fn1">[1]</a></sup></p>
<p id="v23"><sup><small>23</small></sup>  Tavo virvės atsileidusios; jos tvirtai nebelaiko stiebo savo vietoje nei išpūstų burių. Tada bus dalinamas didelis grobis, net raišieji gaus dalį. </p>
<p id="v24"><sup><small>24</small></sup>  Nė vienas iš gyventojų nesakys: “Aš sergu”. Žmonėms, kurie čia gyvens, bus atleistos kaltės. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Isaiah/32">Izaijo knyga - Skyrius 32</a></td>
        <td><a href="/lt/Bible/Isaiah/Index">Indeksas</a></td>
        <td><a href="/lt/Bible/Isaiah/34">Izaijo knyga - Skyrius 34</a></td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 33:22 <i>2 dalis: Jahvė yra teisėjas ir kt.</i>: <a href="/lt/The_Urantia_Book/137#p8_4">UK 137:8.4</a>. </li>
</ol>
</div>
