<!--
title: Izaijo knyga - Skyrius 38
description: 
published: true
date: 2022-9-13T21:36:44Z
tags: 
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Isaiah/37">Izaijo knyga - Skyrius 37</a></td>
        <td><a href="/lt/Bible/Isaiah/Index">Indeksas</a></td>
        <td><a href="/lt/Bible/Isaiah/39">Izaijo knyga - Skyrius 39</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Tomis dienomis Ezekijas mirtinai susirgo. Pas jį atėjo pranašas Izaijas, Amoco sūnus, ir jam tarė: “Taip sako Viešpats: ‘Sutvarkyk savo namus, nes tu nebepasveiksi, bet mirsi’ ”. </p>
<p id="v2"><sup><small>2</small></sup>  Ezekijas nusigręžė į sieną ir meldėsi: </p>
<p id="v3"><sup><small>3</small></sup>  “Viešpatie, meldžiu Tave, atsimink, kad aš teisingai ir tobula širdimi vaikščiojau prieš Tave ir dariau gera Tavo akyse”. Ir Ezekijas graudžiai verkė. </p>
<p id="v4"><sup><small>4</small></sup>  Viešpaties žodis buvo suteiktas Izaijui: </p>
<p id="v5"><sup><small>5</small></sup>  “Eik ir sakyk Ezekijui: ‘Taip sako Viešpats, tavo tėvo Dovydo Dievas: ‘Aš girdėjau tavo maldą ir mačiau tavo ašaras. Aš pridėsiu tau dar penkiolika metų </p>
<p id="v6"><sup><small>6</small></sup>  ir išgelbėsiu tave ir šitą miestą iš Asirijos karaliaus rankų. </p>
<p id="v7"><sup><small>7</small></sup>  Tau bus šis Viešpaties ženklas, kad Viešpats įvykdys, ką pažadėjo. </p>
<p id="v8"><sup><small>8</small></sup>  Aš pastumsiu Ahazo saulės laikrodžio šešėlį atgal dešimčia laipsnių’ ”. Saulė sugrįžo dešimčia laipsnių atgal, kuriuos buvo nuėjusi. </p>
<p id="v9"><sup><small>9</small></sup>  Ezekijas, Judo karalius, pagijęs iš savo ligos, parašė: </p>
<p id="v10"><sup><small>10</small></sup>  “Aš maniau, jog, įpusėjus mano amžiui, turėsiu eiti į mirusiųjų buveinę. Aš pasigendu savo likusių metų. </p>
<p id="v11"><sup><small>11</small></sup>  Aš tariau: ‘Nebematysiu Viešpaties gyvųjų žemėje, nebepamatysiu daugiau pasaulio gyventojų’. </p>
<p id="v12"><sup><small>12</small></sup>  Mano metai praėjo ir pašalinti nuo manęs kaip piemenų palapinė; mano gyvenimas kaip audėjo rietimas suriestas ir iš staklių išimtas. Dieną ir naktį Tu vedi mane į pabaigą. </p>
<p id="v13"><sup><small>13</small></sup>  Aš laukiau iki ryto. Jis kaip liūtas sutrupino visus mano kaulus pirmiau, negu diena pasibaigė ir atėjo naktis. </p>
<p id="v14"><sup><small>14</small></sup>  Aš čirškiu kaip kregždė, burkuoju kaip balandis. Mano akys nusilpo, bežiūrėdamos aukštyn. Viešpatie, aš prislėgtas, padėk man. </p>
<p id="v15"><sup><small>15</small></sup>  Ką aš galiu bekalbėti ir besakyti? Jis davė man pažadą ir jį įvykdė. Aš tyliai gyvensiu visus likusius savo metus savo sielos apkartime. </p>
<p id="v16"><sup><small>16</small></sup>  Viešpatie, tuo žmogus yra gyvas ir tai yra mano dvasios gyvybė. Tu išgydysi mane ir suteiksi man gyvenimą. </p>
<p id="v17"><sup><small>17</small></sup>  Štai apkartimas man pavirto ramybe. Tu išgelbėjai mano gyvybę nuo duobės ir sunaikinimo, visas mano nuodėmes numetei sau už nugaros. <sup id="cite1"><a href="#fn1">[1]</a></sup></p>
<p id="v18"><sup><small>18</small></sup>  Mirusiųjų pasaulis Tau nedėkoja ir mirtis nešlovina Tavęs. Kurie žengia į duobę, nebesitiki Tavo ištikimybės. </p>
<p id="v19"><sup><small>19</small></sup>  Gyvieji giria Tave, kaip ir aš šiandien. Tėvas pasakoja vaikams apie Tavo ištikimybę. </p>
<p id="v20"><sup><small>20</small></sup>  Viešpatie, gelbėk mane, tuomet aš visą savo gyvenimą Viešpaties šventykloje giedosiu ir skambinsiu”. </p>
<p id="v21"><sup><small>21</small></sup>  Izaijas liepė uždėti gabalėlį figos ant voties, kad karalius pasveiktų. </p>
<p id="v22"><sup><small>22</small></sup>  Ezekijas klausė: “Koks yra ženklas, kad įeisiu į Viešpaties namus?” </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Isaiah/37">Izaijo knyga - Skyrius 37</a></td>
        <td><a href="/lt/Bible/Isaiah/Index">Indeksas</a></td>
        <td><a href="/lt/Bible/Isaiah/39">Izaijo knyga - Skyrius 39</a></td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 38:17 <i>Pakeistas į meilės dėsnį</i>: <a href="/lt/The_Urantia_Book/142#p3_22">UK 142:3.22</a>. </li>
</ol>
</div>
