<!--
title: Joelio knyga - Skyrius 1
description: 
published: true
date: 2022-9-13T21:36:44Z
tags: 
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td> </td>
        <td><a href="/lt/Bible/Joel/Index">Indeksas</a></td>
        <td><a href="/lt/Bible/Joel/2">Joelio knyga - Skyrius 2</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Viešpaties žodis buvo suteiktas Joeliui, Petuelio sūnui. </p>
<p id="v2"><sup><small>2</small></sup>  Pasiklausykite, vyresnieji, išgirskite savo ausimis, visi krašto gyventojai! Ar taip buvo jūsų ar jūsų tėvų dienomis? </p>
<p id="v3"><sup><small>3</small></sup>  Pasakykite tai savo vaikams, jie tepapasakoja savo vaikams, o anie­kitai kartai. </p>
<p id="v4"><sup><small>4</small></sup>  Ką paliko vikšrai, nuėdė skėriai; kas paliko nuo skėrių, suėdė vabalai; kas liko nuo vabalų, sunaikino amaras. </p>
<p id="v5"><sup><small>5</small></sup>  Girtuokliai, pabuskite. Verkite ir dejuokite visi, kurie geriate vyną, nes jo nebebus jums. </p>
<p id="v6"><sup><small>6</small></sup>  Tauta užpuolė mano kraštą, galinga ir gausi tauta. Jos dantys yra kaip liūto, krūminiai kaip galingo liūto. </p>
<p id="v7"><sup><small>7</small></sup>  Ji nusiaubė mano vynuogyną, sunaikino figmedžius, nuėdė jų lapus bei nugraužė žievę; jų šakos liko baltos. </p>
<p id="v8"><sup><small>8</small></sup>  Raudok apsisiautusi ašutine kaip mergaitė dėl savo jaunystės vyro. </p>
<p id="v9"><sup><small>9</small></sup>  Duonos aukos ir geriamosios aukos dingo iš Viešpaties namų, gedi kunigai, Viešpaties tarnai. </p>
<p id="v10"><sup><small>10</small></sup>  Laukai sunaikinti, dirvos liūdi. Sunaikinti javai, vyno nebėra, aliejus išseko. </p>
<p id="v11"><sup><small>11</small></sup>  Vynininkai, susigėskite, žemdirbiai, dejuokite netekę kviečių ir miežių, nes laukų derlius žuvo. </p>
<p id="v12"><sup><small>12</small></sup>  Vynmedis nudžiūvo, figmedis nuvyto. Granatmedis, palmė, obelis ir visi laukų medžiai nudžiūvo. Todėl ir džiaugsmas dingo tarp žmonių. </p>
<p id="v13"><sup><small>13</small></sup>  Kunigai, apsisiauskite ašutine ir liūdėkite! Aukuro tarnai, verkite ir raudokite! Mano Dievo tarnai, apsisiautę ašutine, gulėkite per naktį ir raudokite, nes nebėra duonos aukų ir geriamųjų aukų jūsų Dievo namuose. </p>
<p id="v14"><sup><small>14</small></sup>  Paskelbkite pasninką, sušaukite iškilmingą susirinkimą, sukvieskite vyresniuosius ir visus krašto gyventojus į Viešpaties, jūsų Dievo, namus ir šaukitės Viešpaties. </p>
<p id="v15"><sup><small>15</small></sup>  Viešpaties diena arti! Kaip sunaikinimas ji ateis nuo Visagalio. </p>
<p id="v16"><sup><small>16</small></sup>  Maistas atimtas, mums matant, džiaugsmas bei džiūgavimas išnyko iš Dievo namų. </p>
<p id="v17"><sup><small>17</small></sup>  Pasėti grūdai žemėje sudžiūvo, sandėliai tušti, klojimai nenaudojami, nes javų nėra. </p>
<p id="v18"><sup><small>18</small></sup>  Vargsta gyvuliai! Nerimsta galvijų bandos, nes nebėra joms ganyklų, kenčia ir avys. </p>
<p id="v19"><sup><small>19</small></sup>  Tavęs, Viešpatie, šauksiuosi, nes ugnis sunaikino pievas ir ganyklas, liepsna nusvilino visus laukų medžius. </p>
<p id="v20"><sup><small>20</small></sup>  Net laukiniai žvėrys šaukiasi Tavęs, nes išdžiūvo visi upeliai ir ugnis nuėdė pievas bei ganyklas. </p>
<br/>
<figure class="table chapter-navigator">
  <table>
    <tbody>
      <tr>
        <td> </td>
        <td><a href="/lt/Bible/Joel/Index">Indeksas</a></td>
        <td><a href="/lt/Bible/Joel/2">Joelio knyga - Skyrius 2</a></td>
      </tr>
    </tbody>
  </table>
</figure>
