<!--
title: Joelio knyga - Skyrius 3
description: 
published: true
date: 2022-9-13T21:36:44Z
tags: 
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Joel/2">Joelio knyga - Skyrius 2</a></td>
        <td><a href="/lt/Bible/Joel/Index">Indeksas</a></td>
        <td> </td>
      </tr>
    </tbody>
  </table>
</figure>
<p id="v1"><sup><small>1</small></sup>  “Tuo metu, kai parvesiu Judo ir Jeruzalės ištremtuosius, </p>
<p id="v2"><sup><small>2</small></sup>  Aš surinksiu visas tautas ir atvesiu jas į Juozapato slėnį. Ten juos teisiu dėl mano tautos ir mano paveldo Izraelio, kurį jos buvo išsklaidžiusios ir pasidalinusios mano žemę. </p>
<p id="v3"><sup><small>3</small></sup>  Jie metė burtus dėl mano tautos, už paleistuvę atidavė berniuką, už vyną pardavė mergaitę ir girtuokliavo. </p>
<p id="v4"><sup><small>4</small></sup>  Ką jūs turite bendro su manimi, Tyre, Sidone ir visi filistinų kraštai? Ar jūs norite man atlyginti už mano darbus ir man atkeršyti? Aš greitai ir lengvai sugrąžinsiu jūsų kerštą ant jūsų pačių galvų. </p>
<p id="v5"><sup><small>5</small></sup>  Jūs paėmėte mano sidabrą bei auksą ir mano brangenybes nugabenote į savo šventyklas. </p>
<p id="v6"><sup><small>6</small></sup>  Jūs pardavėte Judo ir Jeruzalės gyventojus graikams, išvarėte juos toli iš jų krašto. </p>
<p id="v7"><sup><small>7</small></sup>  Aš pakelsiu juos toje vietoje, kurion jūs juos pardavėte, ir sugrąžinsiu jūsų kerštą ant jūsų pačių galvų. </p>
<p id="v8"><sup><small>8</small></sup>  Aš atiduosiu jūsų sūnus ir dukteris Judo vaikams, o jie parduos juos šebiečiams, toli gyvenančiai tautai, nes taip pasakė Viešpats”. </p>
<p id="v9"><sup><small>9</small></sup>  Paskelbkite tai tautoms, pasiruoškite karui, žadinkite karžygius! Kariai tegul ateina artyn. </p>
<p id="v10"><sup><small>10</small></sup>  Perkaldinkite savo žagres į kardus ir pjautuvus į ietis. Silpnasis tesako: “Aš stiprus”. </p>
<p id="v11"><sup><small>11</small></sup>  Skubiai susirinkusios, ateikite, aplinkinės tautos! Viešpatie, ten atvesk savo karžygius! </p>
<p id="v12"><sup><small>12</small></sup>  “Tepakyla ir tesusirenka tautos į Juozapato slėnį: ten Aš teisiu jas. </p>
<p id="v13"><sup><small>13</small></sup>  Imkite pjautuvą, nes atėjo pjūties metas. Spaustuvas pilnas, ateikite ir minkite. Indai bus sklidini, nes jų nedorybė didelė”. </p>
<p id="v14"><sup><small>14</small></sup>  Minių minios sprendimo slėnyje! Viešpaties diena priartėjo. </p>
<p id="v15"><sup><small>15</small></sup>  Saulė ir mėnulis aptems, žvaigždės neteks spindesio. </p>
<p id="v16"><sup><small>16</small></sup>  Viešpats suriaumos iš Siono, Jo balsas pasigirs iš Jeruzalės, dangus ir žemė sudrebės. Viešpats yra savo tautos viltis ir Izraelio vaikų stiprybė. </p>
<p id="v17"><sup><small>17</small></sup>  “Tada jūs žinosite, kad Aš esu Viešpats, jūsų Dievas, kuris gyvena Sione, savo šventame kalne. Jeruzalė bus šventa, svetimieji nebemindžios jos. </p>
<p id="v18"><sup><small>18</small></sup>  Tą dieną iš kalnų lašės saldus vynas, iš kalvų tekės pienas. Judo upės bus pilnos vandens, iš Viešpaties namų tekės šaltinis ir drėkins Šitimo slėnį. </p>
<p id="v19"><sup><small>19</small></sup>  Egiptas taps dykyne, Edomas virs tuščia dykuma, nes jie žiauriai praliejo nekaltą Judo vaikų kraują. </p>
<p id="v20"><sup><small>20</small></sup>  Judas gyvens per amžius ir Jeruzalė per kartų kartas. </p>
<p id="v21"><sup><small>21</small></sup>  Aš apvalysiu jų kraują, kurio dar neapvaliau, nes Viešpats gyvena Sione!” </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Joel/2">Joelio knyga - Skyrius 2</a></td>
        <td><a href="/lt/Bible/Joel/Index">Indeksas</a></td>
        <td> </td>
      </tr>
    </tbody>
  </table>
</figure>
