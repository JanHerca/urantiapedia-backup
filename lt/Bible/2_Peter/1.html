<!--
title: Antrasis Petro laiškas - Skyrius 1
description: 
published: true
date: 2022-10-7T19:22:50Z
tags: bible, bible—2 peter
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td> </td>
        <td><a href="/lt/Bible/2_Peter/Index">Indeksas</a></td>
        <td><a href="/lt/Bible/2_Peter/2">Antrasis Petro laiškas - Skyrius 2</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Simonas Petras, Jėzaus Kristaus tarnas ir apaštalas, gavusiems su mumis lygiai brangų tikėjimą mūsų Dievo ir Gelbėtojo Jėzaus Kristaus teisumu. </p>
<p id="v2"><sup><small>2</small></sup>  Malonė ir ramybė tepadaugėja jums Dievo ir mūsų Viešpaties Jėzaus pažinimu. </p>
<p id="v3"><sup><small>3</small></sup>  Jo dieviška jėga padovanojo mums viską, ko reikia gyvenimui ir dievotumui, per pažinimą To, kuris pašaukė mus šlove ir dorybe. <sup id="cite1"><a href="#fn1">[1]</a></sup></p>
<p id="v4"><sup><small>4</small></sup>  Drauge Jis davė mums be galo didžius bei brangius pažadus, kad per juos taptume dieviškosios prigimties dalininkais, ištrūkę iš sugedimo, kuris sklinda pasaulyje geiduliais. <sup id="cite2"><a href="#fn2">[2]</a></sup></p>
<p id="v5"><sup><small>5</small></sup>  Todėl, parodydami visą stropumą, praturtinkite savo tikėjimą dorybe, dorybę—pažinimu, </p>
<p id="v6"><sup><small>6</small></sup>  pažinimą­susivaldymu, susivaldymą­ištverme, ištvermę­maldingumu, </p>
<p id="v7"><sup><small>7</small></sup>  maldingumą­brolybe, brolybę­ meile. </p>
<p id="v8"><sup><small>8</small></sup>  Jei šie dalykai jumyse gyvuoja ir tarpsta, jie neduoda jums apsileisti ir likti bevaisiams mūsų Viešpaties Jėzaus Kristaus pažinime. <sup id="cite3"><a href="#fn3">[3]</a></sup></p>
<p id="v9"><sup><small>9</small></sup>  O kam jų trūksta, tas aklas ir trumparegis, užmiršęs, kad yra apvalytas nuo savo senųjų nuodėmių. </p>
<p id="v10"><sup><small>10</small></sup>  Todėl, broliai, dar uoliau stenkitės sutvirtinti savąjį pašaukimą ir išrinkimą. Tai darydami, jūs niekada nesuklupsite. </p>
<p id="v11"><sup><small>11</small></sup>  Šitaip dar plačiau atsivers jums įėjimas į amžinąją mūsų Viešpaties ir Gelbėtojo Jėzaus Kristaus karalystę. <sup id="cite4"><a href="#fn4">[4]</a></sup></p>
<p id="v12"><sup><small>12</small></sup>  Todėl aš niekad nesiliausiu jums priminęs šiuos dalykus, nors jūs ir žinote juos ir esate sutvirtinti turimoje tiesoje. </p>
<p id="v13"><sup><small>13</small></sup>  Manau, kad teisinga, kol esu šioje palapinėje, žadinti jus paraginimais. </p>
<p id="v14"><sup><small>14</small></sup>  Žinau, kad greitai ateis mano palapinės nugriovimo metas, kaip ir mūsų Viešpats Jėzus Kristus man apreiškė. </p>
<p id="v15"><sup><small>15</small></sup>  Bet aš pasistengsiu, kad ir man iškeliavus, jūs kiekvienu metu galėtumėte tai prisiminti. </p>
<p id="v16"><sup><small>16</small></sup>  Juk mes skelbėme jums mūsų Viešpaties Jėzaus Kristaus galybę ir atėjimą, ne mėgdžiodami gudriai išgalvotas pasakas, bet kaip savo akimis matę Jo didybę liudytojai. </p>
<p id="v17"><sup><small>17</small></sup>  Jis gavo iš Dievo Tėvo garbę ir šlovę, kai iš tobulybės šlovės nuskambėjo Jam balsas: “Šitas yra mano mylimasis Sūnus, kuriuo Aš gėriuosi”. <sup id="cite5"><a href="#fn5">[5]</a></sup></p>
<p id="v18"><sup><small>18</small></sup>  Tą balsą mes girdėjome aidint iš dangaus, kai buvome su Juo ant šventojo kalno. </p>
<p id="v19"><sup><small>19</small></sup>  Taip pat mes turime dar tvirtesnį pranašų žodį. Jūs gerai darote, laikydamiesi jo tarsi žiburio, šviečiančio tamsioje vietoje, kol išauš diena ir jūsų širdyse užtekės aušrinė žvaigždė. </p>
<p id="v20"><sup><small>20</small></sup>  Pirmiausia žinokite, kad jokia Rašto pranašystė negali būti savavališkai aiškinama, </p>
<p id="v21"><sup><small>21</small></sup>  nes pranašystė niekada nėra atėjusi žmogaus valia, bet kalbėjo Šventosios Dvasios įkvėpti šventi Dievo žmonės. </p>
<br/>
<figure class="table chapter-navigator">
  <table>
    <tbody>
      <tr>
        <td> </td>
        <td><a href="/lt/Bible/2_Peter/Index">Indeksas</a></td>
        <td><a href="/lt/Bible/2_Peter/2">Antrasis Petro laiškas - Skyrius 2</a></td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 1:3-4 <i>Dievas yra dieviškas</i>: <a href="/lt/The_Urantia_Book/2#p1_2">UK 2:1.2</a>. </li>
  <li id="fn2"><a href="#cite2">↑</a> 1:4 <i>Tikėjimas pažadais</i>: <a href="/lt/The_Urantia_Book/143#p2_4">UK 143:2.4</a>. </li>
  <li id="fn3"><a href="#cite3">↑</a> 1:8 <i>Pažink Viešpatį Jėzų Kristų</i>: <a href="/lt/The_Urantia_Book/5#p4_8">UK 5:4.8</a>. </li>
  <li id="fn4"><a href="#cite4">↑</a> 1:11 <i>Karalystės amžinasis domenas</i>: <a href="/lt/The_Urantia_Book/137#p8_16">UK 137:8.16</a>. </li>
  <li id="fn5"><a href="#cite5">↑</a> 1:17 <i>Tai mylimas sūnus</i>: <a href="/lt/The_Urantia_Book/47#p8_4">UK 47:8.4</a>. </li>
</ol>
</div>
