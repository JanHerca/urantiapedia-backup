<!--
title: Antrasis Petro laiškas - Skyrius 2
description: 
published: true
date: 2023-11-8T21:52:8Z
tags: bible, bible—2 peter
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/lt/Bible/2_Peter/1">
          <span class="mdi mdi-arrow-left-drop-circle"></span><span class="pl-2">Antrasis Petro laiškas - Skyrius 1</span>
        </a>
        </td>
        <td>
        <a href="/lt/Bible/2_Peter/Index">
          <span class="mdi mdi-book-open-variant"></span><span class="pl-2">Indeksas</span>
        </a>
        </td>
        <td>
        <a href="/lt/Bible/2_Peter/3">
          <span class="pr-2">Antrasis Petro laiškas - Skyrius 3</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Buvo tautoje ir netikrų pranašų, kaip ir tarp jūsų bus netikrų mokytojų, kurie paslapčia įves pražūtingų erezijų, išsigindami net juos atpirkusio Viešpaties, ir užsitrauks greitą žlugimą. </p>
<p id="v2"><sup><small>2</small></sup>  Daugelis paseks jų pražūtingais keliais, ir dėl jų bus piktžodžiaujama tiesos keliui. </p>
<p id="v3"><sup><small>3</small></sup>  Iš godumo jie išnaudos jus suktais žodžiais. Bet nuo seno pasmerkimas jų laukia ir žuvimas nesnaudžia. </p>
<p id="v4"><sup><small>4</small></sup>  Dievas nepagailėjo nusidėjusių angelų, bet surišo juos tamsos raiščiais giliausiose pragaro gelmėse, kur laiko juos teismui. <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  Jis nepagailėjo senojo pasaulio, tik išsaugojo teisumo šauklį Nojų ir dar septynetą, kai siuntė bedievių pasauliui tvaną. </p>
<p id="v6"><sup><small>6</small></sup>  Paversdamas pelenais Sodomos ir Gomoros miestus, pasmerkė juos žlugti ir taip davė pavyzdį ateities bedieviams. </p>
<p id="v7"><sup><small>7</small></sup>  Išgelbėjo teisųjį Lotą, varginamą nedorėlių palaido elgesio, </p>
<p id="v8"><sup><small>8</small></sup>  nes tarp jų gyvenantis šis teisusis diena iš dienos vargino savo teisią sielą, matydamas ir girdėdamas nedorus darbus. </p>
<p id="v9"><sup><small>9</small></sup>  Viešpats žino, kaip išgelbėti pamaldžiuosius nuo išbandymo ir kaip išlaikyti nedoruosius teismo dienai ir bausmei, </p>
<p id="v10"><sup><small>10</small></sup>  o ypač tuos, kurie pasiduoda nešvariems kūno geismams ir niekina viešpatystę. Įžūlūs ir savavaliai! Jie nesudreba, piktžodžiaudami šlovingiesiems, </p>
<p id="v11"><sup><small>11</small></sup>  tuo tarpu angelai, aukštesni jėga ir galia, Viešpaties akivaizdoje neištaria jiems piktžodiško kaltinimo. <sup id="cite2"><a href="#fn2">[2]</a></sup></p>
<p id="v12"><sup><small>12</small></sup>  Bet jie, kaip neprotingi gyvuliai, gimę sugavimui ir užmušimui, piktžodžiauja tam, ko nesupranta, ir pražus savo sugedime, </p>
<p id="v13"><sup><small>13</small></sup>  gaudami atpildą už nusikaltimus. Jie laiko pramoga lėbauti dienos metu. Jie susitepę ir iškrypę, smarkaudami savo apgaulėmis vaišinasi su jumis. </p>
<p id="v14"><sup><small>14</small></sup>  Jų akys kupinos svetimavimo, nepasotinamos nuodėmės. Jie suvedžioja svyruojančias sielas. Jų širdis išlavinta godumo. Jie prakeikimo vaikai. </p>
<p id="v15"><sup><small>15</small></sup>  Palikę teisingą kelią, jie nuklydo ir pasuko Bosoro sūnaus Balaamo keliu, kuris pamėgo neteisumo atlygį, </p>
<p id="v16"><sup><small>16</small></sup>  tačiau buvo subartas dėl savo nedorybės: nebylus asilas prabilo žmogaus balsu ir sutrukdė pranašo beprotystę. </p>
<p id="v17"><sup><small>17</small></sup>  Jie yra šaltiniai be vandens, audros genami debesys; jiems skirta juodžiausia tamsybė per amžius. </p>
<p id="v18"><sup><small>18</small></sup>  Skelbdami išpūstas ir tuščias kalbas, kūno geismais ir pasileidimu jie suvilioja tuos, kurie yra vos pasprukę nuo gyvenančių paklydime. </p>
<p id="v19"><sup><small>19</small></sup>  Jie žada šiems laisvę, patys būdami sugedimo vergai: juk nugalėtasis tampa nugalėjusiojo vergu. </p>
<p id="v20"><sup><small>20</small></sup>  Bet jeigu, ištrūkę iš pasaulio purvyno Viešpaties ir Gelbėtojo Jėzaus Kristaus pažinimu, jie ir vėl jame įklimpę pralaimi, tai jiems paskui darosi blogiau negu pirma. </p>
<p id="v21"><sup><small>21</small></sup>  Jiems būtų buvę geriau iš viso nepažinti teisumo kelio, negu, jį pažinus, nusigręžti nuo jiems duoto švento įsakymo. </p>
<p id="v22"><sup><small>22</small></sup>  Jiems nutiko, kaip sako teisinga patarlė: “Šuo sugrįžta prie savo vėmalo”, ir: “Išmaudyta kiaulė vėl voliojasi purvyne”. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/lt/Bible/2_Peter/1">
          <span class="mdi mdi-arrow-left-drop-circle"></span><span class="pl-2">Antrasis Petro laiškas - Skyrius 1</span>
        </a>
        </td>
        <td>
        <a href="/lt/Bible/2_Peter/Index">
          <span class="mdi mdi-book-open-variant"></span><span class="pl-2">Indeksas</span>
        </a>
        </td>
        <td>
        <a href="/lt/Bible/2_Peter/3">
          <span class="pr-2">Antrasis Petro laiškas - Skyrius 3</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 2:4 <i>Nutraukti maištą</i>: <a href="/lt/The_Urantia_Book/120#p2_2">UK 120:2.2</a>. </li>
  <li id="fn2"><a href="#cite2">↑</a> 2:11 <i>Angelai tavęs nekaltina</i>: <a href="/lt/The_Urantia_Book/38#p2_4">UK 38:2.4</a>. </li>
</ol>
</div>
