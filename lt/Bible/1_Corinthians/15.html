<!--
title: Pirmasis laiškas korintiečiams - Skyrius 15
description: 
published: true
date: 2022-10-7T19:22:49Z
tags: bible, bible—1 corinthians
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/1_Corinthians/14">Pirmasis laiškas korintiečiams - Skyrius 14</a></td>
        <td><a href="/lt/Bible/1_Corinthians/Index">Indeksas</a></td>
        <td><a href="/lt/Bible/1_Corinthians/16">Pirmasis laiškas korintiečiams - Skyrius 16</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Broliai, aiškinu jums Evangeliją, kurią jums paskelbiau, kurią jūs ir priėmėte ir kurioje stovite, </p>
<p id="v2"><sup><small>2</small></sup>  ir kuria esate išgelbėti,­jeigu jūs laikotės to žodžio, kurį jums paskelbiau; kitaip jūs įtikėjote veltui. </p>
<p id="v3"><sup><small>3</small></sup>  Pirmiausia jums perdaviau tai, ką pats gavau: kad Kristus numirė už mūsų nuodėmes pagal Raštus; <sup id="cite1"><a href="#fn1">[1]</a></sup></p>
<p id="v4"><sup><small>4</small></sup>  ir kad Jis buvo palaidotas, ir kad prisikėlė trečią dieną pagal Raštus; </p>
<p id="v5"><sup><small>5</small></sup>  ir kad Jis pasirodė Kefui, po to dvylikai. <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v6"><sup><small>6</small></sup>  Po to Jis pasirodė iš karto daugiau nei penkiems šimtams brolių, kurių daugumas tebegyvena iki šiol, o kai kurie yra užmigę. <sup id="cite4"><a href="#fn4">[4]</a></sup></p>
<p id="v7"><sup><small>7</small></sup>  Po to Jis pasirodė Jokūbui, paskui visiems apaštalams. <sup id="cite5"><a href="#fn5">[5]</a></sup> <sup id="cite6"><a href="#fn6">[6]</a></sup></p>
<p id="v8"><sup><small>8</small></sup>  O visų paskiausiai, lyg ne laiku gimusiam, Jis pasirodė ir man. </p>
<p id="v9"><sup><small>9</small></sup>  Juk aš esu mažiausias iš apaštalų, nevertas vadintis apaštalu, nes persekiojau Dievo bažnyčią. <sup id="cite7"><a href="#fn7">[7]</a></sup></p>
<p id="v10"><sup><small>10</small></sup>  Bet Dievo malone esu, kas esu, ir Jo malonė man neliko bergždžia, bet aš darbavausi daug daugiau už juos visus, nors ne aš, bet Dievo malonė, esanti su manimi. </p>
<p id="v11"><sup><small>11</small></sup>  Taigi ar aš, ar jie,­taip mes skelbiame, ir taip jūs įtikėjote. <sup id="cite8"><a href="#fn8">[8]</a></sup></p>
<p id="v12"><sup><small>12</small></sup>  Jeigu apie Kristų skelbiama, kad Jis buvo prikeltas iš numirusių, tad kaip kai kurie iš jūsų sako, kad nėra mirusiųjų prisikėlimo?! <sup id="cite9"><a href="#fn9">[9]</a></sup></p>
<p id="v13"><sup><small>13</small></sup>  Jeigu nėra mirusiųjų prisikėlimo, tai Kristus nebuvo prikeltas. </p>
<p id="v14"><sup><small>14</small></sup>  O jei Kristus nebuvo prikeltas, tai tuščias mūsų skelbimas ir tuščias jūsų tikėjimas. </p>
<p id="v15"><sup><small>15</small></sup>  Ir mes tada liekame melagingi Dievo liudytojai, nes liudijome apie Dievą, kad Jis prikėlė Kristų, kurio Jis nėra prikėlęs, jeigu mirusieji neprisikelia. </p>
<p id="v16"><sup><small>16</small></sup>  Nes jei mirusieji neprisikelia, tada ir Kristus nebuvo prikeltas. </p>
<p id="v17"><sup><small>17</small></sup>  O jei Kristus nebuvo prikeltas, tai jūsų tikėjimas tuščias; jūs dar tebesate savo nuodėmėse. </p>
<p id="v18"><sup><small>18</small></sup>  Tuomet ir užmigusieji Kristuje yra žuvę. </p>
<p id="v19"><sup><small>19</small></sup>  Ir jei vien tik šiame gyvenime mes viliamės Kristumi, tai mes esame labiausiai apgailėtini iš visų žmonių. </p>
<p id="v20"><sup><small>20</small></sup>  Bet dabar Kristus yra prikeltas iš numirusių­pirmasis iš užmigusiųjų. </p>
<p id="v21"><sup><small>21</small></sup>  Kaip per žmogų­mirtis, taip per žmogų ir mirusiųjų prisikėlimas. </p>
<p id="v22"><sup><small>22</small></sup>  Kaip Adome visi miršta, taip Kristuje visi bus atgaivinti, </p>
<p id="v23"><sup><small>23</small></sup>  tačiau kiekvienas pagal savo eilę: Kristus­pirmasis, vėliau­priklausantys Kristui Jo atėjimo metu. </p>
<p id="v24"><sup><small>24</small></sup>  Po to bus galas, kai Jis perduos karalystę Dievui Tėvui, sunaikinęs visas kunigaikštystes, visas valdžias ir jėgas. </p>
<p id="v25"><sup><small>25</small></sup>  Nes Jis turi valdyti, kol paguldys visus priešus po savo kojomis. </p>
<p id="v26"><sup><small>26</small></sup>  Kaip paskutinis priešas bus sunaikinta mirtis. </p>
<p id="v27"><sup><small>27</small></sup>  Nes “Jis visa paklojo Jam po kojų”. Bet kai Jis sako, kad visa paklota, tai savaime suprantama, kad išskyrus Tą, kuris Jam visa paklojo. </p>
<p id="v28"><sup><small>28</small></sup>  Kai Jam bus visa pajungta, tada ir pats Sūnus nusilenks Tam, kuris viską Jam pajungė, kad Dievas būtų viskas visame kame. <sup id="cite10"><a href="#fn10">[10]</a></sup></p>
<p id="v29"><sup><small>29</small></sup>  Kita vertus, ką darys tie, kuriuos krikštija už mirusiuosius? Jei iš viso mirusieji neprisikels, tai kam gi jie krikštijami už mirusiuosius? </p>
<p id="v30"><sup><small>30</small></sup>  Ir kodėl ir mes kas valandą esame pavojuje? </p>
<p id="v31"><sup><small>31</small></sup>  Prisiekiu savo pasididžiavimu­ jumis, broliai, mūsų Viešpatyje Jėzuje Kristuje, jog aš kasdien mirštu! </p>
<p id="v32"><sup><small>32</small></sup>  Jei grynai kaip žmogus kovojau Efeze su laukiniais žvėrimis, tai kokia man iš to nauda? Jeigu mirusieji neprisikels, tai “valgykime ir gerkime, nes rytoj mirsime”. </p>
<p id="v33"><sup><small>33</small></sup>  Neapsirikite: “Blogos draugijos gadina gerus papročius!” </p>
<p id="v34"><sup><small>34</small></sup>  Pabuskite teisumui ir nenuodėmiaukite, nes kai kurie iš jūsų nepažįsta Dievo. Tai sakau jūsų gėdai. </p>
<p id="v35"><sup><small>35</small></sup>  Bet gal kas paklaus: “Kaip bus prikelti mirusieji? Su kokiu kūnu jie pasirodys?” <sup id="cite11"><a href="#fn11">[11]</a></sup></p>
<p id="v36"><sup><small>36</small></sup>  Kvaily! Ką tu pasėji, neatgyja, jei prieš tai nenumiršta. </p>
<p id="v37"><sup><small>37</small></sup>  Ir ką besėtum, tu sėji ne būsimąjį kūną, bet pliką grūdą, sakysime, kviečių ar kitokių javų. </p>
<p id="v38"><sup><small>38</small></sup>  Tuo tarpu Dievas duoda jam kūną tokį, koks Jam patinka, ir kiekvienai sėklai jos kūną. </p>
<p id="v39"><sup><small>39</small></sup>  Ne visi kūnai yra vienodi. Vienoks žmonių kūnas, kitoks gyvulių, kitoks žuvų ir kitoks paukščių. </p>
<p id="v40"><sup><small>40</small></sup>  Taip pat yra dangaus kūnai ir žemės kūnai, bet vienokia dangaus kūnų šlovė ir kitokia žemės kūnų. </p>
<p id="v41"><sup><small>41</small></sup>  Vienokia yra saulės šlovė, kitokia šlovė mėnulio ir dar kitokia šlovė žvaigždžių. Ir žvaigždė nuo žvaigždės skiriasi šlove. </p>
<p id="v42"><sup><small>42</small></sup>  Taip ir su mirusiųjų prisikėlimu. Sėjamas gendantis kūnas, prikeliamas negendantis. <sup id="cite12"><a href="#fn12">[12]</a></sup> <sup id="cite13"><a href="#fn13">[13]</a></sup></p>
<p id="v43"><sup><small>43</small></sup>  Sėjamas negarbingas, prikeliamas šlovingas. Sėjamas silpnas, prikeliamas galingas. </p>
<p id="v44"><sup><small>44</small></sup>  Sėjamas sielinis kūnas, prikeliamas dvasinis kūnas. Yra sielinis kūnas ir yra dvasinis kūnas. <sup id="cite14"><a href="#fn14">[14]</a></sup></p>
<p id="v45"><sup><small>45</small></sup>  Taip ir parašyta: “Pirmasis žmogus Adomas tapo gyva siela”; paskutinysis Adomas­gyvybę teikiančia dvasia. <sup id="cite15"><a href="#fn15">[15]</a></sup> <sup id="cite16"><a href="#fn16">[16]</a></sup></p>
<p id="v46"><sup><small>46</small></sup>  Bet ne dvasinis pirmiau, o sielinis, ir tik po to dvasinis. </p>
<p id="v47"><sup><small>47</small></sup>  Pirmasis žmogus­iš žemės, žemiškas; antrasis žmogus­Viešpats iš dangaus. </p>
<p id="v48"><sup><small>48</small></sup>  Koks buvo žemiškasis, tokie yra ir žemiškieji, o koks yra dangiškasis, tokie yra ir dangiškieji. </p>
<p id="v49"><sup><small>49</small></sup>  Ir kaip nešiojame žemiškojo atvaizdą, taip nešiosime ir dangiškojo atvaizdą. </p>
<p id="v50"><sup><small>50</small></sup>  Bet aš jums, broliai, sakau, kad kūnas ir kraujas nepaveldės Dievo karalystės, ir kas genda, nepaveldės to, kas negenda. </p>
<p id="v51"><sup><small>51</small></sup>  Aš jums atskleidžiu paslaptį: ne visi užmigsime, bet visi būsime pakeisti,­ </p>
<p id="v52"><sup><small>52</small></sup>  staiga, viena akimirka, skambant paskutiniam trimitui. Trimitas nuskambės, ir mirusieji bus prikelti negendantys, o mes būsime pakeisti. </p>
<p id="v53"><sup><small>53</small></sup>  Nes šis gendantis turi apsivilkti negendamybe, ir šis marus apsivilkti nemarybe. </p>
<p id="v54"><sup><small>54</small></sup>  Kada šis gendantis apsivilks negendamybe ir šis marusis apsivilks nemarybe, tada išsipildys užrašytas žodis: “Pergalė prarijo mirtį! </p>
<p id="v55"><sup><small>55</small></sup>  Kurgi, mirtie, tavo geluonis? Kurgi, mirtie, tavo pergalė?” </p>
<p id="v56"><sup><small>56</small></sup>  Mirties geluonis yra nuodėmė, o nuodėmės jėga­įstatymas. </p>
<p id="v57"><sup><small>57</small></sup>  Bet dėkui Dievui, kuris duoda mums pergalę per mūsų Viešpatį Jėzų Kristų! </p>
<p id="v58"><sup><small>58</small></sup>  Todėl, mano mylimieji broliai, būkite tvirti, nepajudinami, visada gausūs Viešpaties darbais, žinodami, kad jūsų triūsas ne veltui Viešpatyje. <sup id="cite17"><a href="#fn17">[17]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/1_Corinthians/14">Pirmasis laiškas korintiečiams - Skyrius 14</a></td>
        <td><a href="/lt/Bible/1_Corinthians/Index">Indeksas</a></td>
        <td><a href="/lt/Bible/1_Corinthians/16">Pirmasis laiškas korintiečiams - Skyrius 16</a></td>
      </tr>
    </tbody>
  </table>
</figure>
<h2>Nuorodos</h2>
<div style="column-width: 30em;">
<ol>
  <li id="fn1"><a href="#cite1">↑</a> 15:3 <i>Jokio „atpirkimo už nuodėmę“ Contra:</i>: <a href="/lt/The_Urantia_Book/186#p5_7">UK 186:5.7</a>. </li>
  <li id="fn2"><a href="#cite2">↑</a> 15:5a <i>Jėzus pasirodo Petrui</i>: <a href="/lt/The_Urantia_Book/191#p1_1">UK 191:1.1</a>. </li>
  <li id="fn3"><a href="#cite3">↑</a> 15:5b <i>First appearance to apostles</i>: <a href="/lt/The_Urantia_Book/191#p2_1">UK 191:2.1</a>. </li>
  <li id="fn4"><a href="#cite4">↑</a> 15:6a <i>Jėzus pasirodo 500</i>: <a href="/lt/The_Urantia_Book/192#p4_3">UK 192:4.3</a>.  <i>Susitinka per 500 tikinčiųjų</i>: <a href="/lt/The_Urantia_Book/192#p4_2">UK 192:4.2</a>. </li>
  <li id="fn5"><a href="#cite5">↑</a> 15:7a <i>Išvaizda Jamesui</i>: <a href="/lt/The_Urantia_Book/190#p2_3">UK 190:2.3</a>. </li>
  <li id="fn6"><a href="#cite6">↑</a> 15:7b <i>Jėzų mato visi apaštalai</i>: <a href="/lt/The_Urantia_Book/191#p5_2">UK 191:5.2</a>. </li>
  <li id="fn7"><a href="#cite7">↑</a> 15:9 <i>Krikštas, priėmimas į visuomeninę santvarką</i>: <a href="/lt/The_Urantia_Book/170#p5_13">UK 170:5.13</a>.  <i>Mažiausias iš apaštalų</i>: <a href="/lt/The_Urantia_Book/139#p10_5">UK 139:10.5</a>. </li>
  <li id="fn8"><a href="#cite8">↑</a> 15:11-22 <i>Prisikėlusio Kristaus išaukštinimas</i>: <a href="/lt/The_Urantia_Book/196#p2_5">UK 196:2.5</a>. </li>
  <li id="fn9"><a href="#cite9">↑</a> 15:12-20 <i>Tikėjimas prisikėlimu</i>: <a href="/lt/The_Urantia_Book/190#p0_4">UK 190:0.4</a>. </li>
  <li id="fn10"><a href="#cite10">↑</a> 15:28 <i>Dievo santykis su viskuo</i>: <a href="/lt/The_Urantia_Book/174#p3_2">UK 174:3.2</a>.  <i>Dievas yra viskas ir visuose</i>: <a href="/lt/The_Urantia_Book/3#p1_2">UK 3:1.2</a>.  <i>Dievas yra viskas ir visame kame</i>: <a href="/lt/The_Urantia_Book/56#p9_14">UK 56:9.14</a>. </li>
  <li id="fn11"><a href="#cite11">↑</a> 15:35-38 <i>Dvasinės pamokos</i>: <a href="/lt/The_Urantia_Book/85#p2_2">UK 85:2.2</a>. </li>
  <li id="fn12"><a href="#cite12">↑</a> 15:42-54 <i>Metamorfozė</i>: <a href="/lt/The_Urantia_Book/108#p6_5">UK 108:6.5</a>. </li>
  <li id="fn13"><a href="#cite13">↑</a> 15:42-55 <i>Prisikėlimo pokyčiai</i>: <a href="/lt/The_Urantia_Book/47#p3_3">UK 47:3.3</a>. </li>
  <li id="fn14"><a href="#cite14">↑</a> 15:44 <i>Sėkite mirtingąjį, pjaukite morontiją</i>: <a href="/lt/The_Urantia_Book/39#p2_13">UK 39:2.13</a>. </li>
  <li id="fn15"><a href="#cite15">↑</a> 15:45-47 <i>Antrasis Adomas</i>: <a href="/lt/The_Urantia_Book/93#p10_7">UK 93:10.7</a>. </li>
  <li id="fn16"><a href="#cite16">↑</a> 15:45-49 <i>Kristus kaip antrasis Adomas</i>: <a href="/lt/The_Urantia_Book/140#p8_24">UK 140:8.24</a>. </li>
  <li id="fn17"><a href="#cite17">↑</a> 15:58 <i>Būk tvirtas</i>: <a href="/lt/The_Urantia_Book/174#p0_2">UK 174:0.2</a>. </li>
</ol>
</div>
