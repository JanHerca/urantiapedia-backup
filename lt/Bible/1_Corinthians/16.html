<!--
title: Pirmasis laiškas korintiečiams - Skyrius 16
description: 
published: true
date: 2022-9-13T21:36:44Z
tags: 
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/1_Corinthians/15">Pirmasis laiškas korintiečiams - Skyrius 15</a></td>
        <td><a href="/lt/Bible/1_Corinthians/Index">Indeksas</a></td>
        <td> </td>
      </tr>
    </tbody>
  </table>
</figure>
<p id="v1"><sup><small>1</small></sup>  Su rinkliava šventiesiems darykite taip, kaip nurodžiau Galatijos bažnyčioms. </p>
<p id="v2"><sup><small>2</small></sup>  Pirmąją savaitės dieną kiekvienas iš jūsų teatideda pagal tai, kiek turi, kad rinkliavos neprasidėtų man atvykus. </p>
<p id="v3"><sup><small>3</small></sup>  Atvykęs pasiųsiu į Jeruzalę žmones, kuriuos jūs nutarsite esant tinkamus, kad jie su palydimaisiais laiškais nugabentų jūsų dovaną. </p>
<p id="v4"><sup><small>4</small></sup>  Jei pasirodytų tinkama ir man keliauti, tai jie vyks kartu su manimi. </p>
<p id="v5"><sup><small>5</small></sup>  Atvyksiu pas jus, perėjęs Makedoniją. Mat per Makedoniją eisiu, </p>
<p id="v6"><sup><small>6</small></sup>  o pas jus, galimas daiktas, pabūsiu arba ir peržiemosiu, kad jūs mane palydėtumėte, kai vyksiu toliau. </p>
<p id="v7"><sup><small>7</small></sup>  Nenoriu dabar su jumis susitikti prabėgomis. Tikiuosi, jei Viešpats leis, kurį laiką pasilikti pas jus. </p>
<p id="v8"><sup><small>8</small></sup>  Bet Efeze išbūsiu iki Sekminių. </p>
<p id="v9"><sup><small>9</small></sup>  Mat man yra atvertos plačios durys našiam darbui, ir priešininkų daug. </p>
<p id="v10"><sup><small>10</small></sup>  Ir jeigu atvyks Timotiejus, žiūrėkite, kad jis gyventų pas jus be baimės, nes jis dirba Viešpaties darbą kaip ir aš. </p>
<p id="v11"><sup><small>11</small></sup>  Taigi tegul niekas jo neniekina. Išlydėkite jį su ramybe, kad atvyktų pas mane, nes laukiu jo su broliais. </p>
<p id="v12"><sup><small>12</small></sup>  O dėl brolio Apolo, tai aš didžiai troškau, kad jis su broliais keliautų pas jus, bet jis niekaip nenori šiuo metu. Bet atvyks, radęs tinkamą laiką. <sup id="cite1"><a href="#fn1">[1]</a></sup></p>
<p id="v13"><sup><small>13</small></sup>  Budėkite, tvirtai stovėkite tikėjime, elkitės vyriškai, būkite stiprūs! </p>
<p id="v14"><sup><small>14</small></sup>  Viską, ką darote, darykite su meile. </p>
<p id="v15"><sup><small>15</small></sup>  Prašau jūsų, broliai (jūs pažįstate Stepono namus: jie yra Achajos pirmatikiai ir atsidavę tarnauti šventiesiems), </p>
<p id="v16"><sup><small>16</small></sup>  kad jūs taip pat paklustumėt tokiems žmonėms ir visiems, kurie mums padeda ir su mumis dirba. </p>
<p id="v17"><sup><small>17</small></sup>  Aš džiaugiuosi Stepono, Fortunato ir Achaiko apsilankymu. Jie man atstojo jus, </p>
<p id="v18"><sup><small>18</small></sup>  atgaivino mano ir jūsų dvasią. Todėl pripažinkite tokius žmones! </p>
<p id="v19"><sup><small>19</small></sup>  Jus sveikina Azijos bažnyčios. Karštai sveikina Viešpatyje Akvilas ir Priscilė kartu su bažnyčia, kuri jų namuose. <sup id="cite2"><a href="#fn2">[2]</a></sup></p>
<p id="v20"><sup><small>20</small></sup>  Jus sveikina visi broliai. Pasveikinkite vienas kitą šventu pabučiavimu. <sup id="cite3"><a href="#fn3">[3]</a></sup></p>
<p id="v21"><sup><small>21</small></sup>  Sveikinu jus savo, Pauliaus, ranka. </p>
<p id="v22"><sup><small>22</small></sup>  Jei kas nemyli Viešpaties Jėzaus Kristaus, tebūna prakeiktas! Mūsų Viešpatie, ateik! </p>
<p id="v23"><sup><small>23</small></sup>  Viešpaties Jėzaus Kristaus malonė tebūna su jumis. </p>
<p id="v24"><sup><small>24</small></sup>  Mano meilė jums visiems Kristuje Jėzuje. Amen. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/1_Corinthians/15">Pirmasis laiškas korintiečiams - Skyrius 15</a></td>
        <td><a href="/lt/Bible/1_Corinthians/Index">Indeksas</a></td>
        <td> </td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 16:12 <i>Vadinamas „broliu“ ir „seserimi“</i>: <a href="/lt/The_Urantia_Book/194#p4_7">UK 194:4.7</a>. </li>
  <li id="fn2"><a href="#cite2">↑</a> 16:19 <i>Akvilė ir Priscilla</i>: <a href="/lt/The_Urantia_Book/133#p3_12">UK 133:3.12</a>. </li>
  <li id="fn3"><a href="#cite3">↑</a> 16:20 <i>Sutiktas šventu bučiniu</i>: <a href="/lt/The_Urantia_Book/194#p4_7">UK 194:4.7</a>. </li>
</ol>
</div>
