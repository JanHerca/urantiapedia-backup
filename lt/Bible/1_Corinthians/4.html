<!--
title: Pirmasis laiškas korintiečiams - Skyrius 4
description: 
published: true
date: 2022-9-13T21:36:44Z
tags: 
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/1_Corinthians/3">Pirmasis laiškas korintiečiams - Skyrius 3</a></td>
        <td><a href="/lt/Bible/1_Corinthians/Index">Indeksas</a></td>
        <td><a href="/lt/Bible/1_Corinthians/5">Pirmasis laiškas korintiečiams - Skyrius 5</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Tegul kiekvienas laiko mus Kristaus tarnais ir Dievo paslapčių tvarkytojais. </p>
<p id="v2"><sup><small>2</small></sup>  O iš tvarkytojų reikalaujama, kad būtų ištikimi. </p>
<p id="v3"><sup><small>3</small></sup>  Man mažai rūpi, ką jūs ar žmonių teismas spręstų apie mane. Ir aš pats savęs neteisiu. </p>
<p id="v4"><sup><small>4</small></sup>  Nors nematau nieko netinkamo savyje, bet tuo dar nesu išteisintas. Mano teisėjas yra Viešpats. </p>
<p id="v5"><sup><small>5</small></sup>  Todėl neteiskite nieko prieš laiką, iki ateis Viešpats, kuris nušvies, kas tamsoje paslėpta, ir atskleis širdžių sumanymus. Tada kiekvienam teks pagyrimas iš Dievo. </p>
<p id="v6"><sup><small>6</small></sup>  Visa tai, broliai, jūsų labui pritaikiau sau ir Apolui, kad iš mūsų pasimokytumėte negalvoti daugiau negu parašyta ir kad nepasipūstumėte vienas prieš kitą. </p>
<p id="v7"><sup><small>7</small></sup>  Kas gi tave išskiria iš kitų? Ir ką gi turi, ko nebūtum gavęs? O jei esi gavęs, tai ko didžiuojies, lyg nebūtum gavęs? </p>
<p id="v8"><sup><small>8</small></sup>  Jūs jau esate sotūs, jau turtingi, jau pradėjote be mūsų karaliauti! O, kad jūs iš tikrųjų karaliautumėte, kad ir mes galėtume kartu karaliauti! </p>
<p id="v9"><sup><small>9</small></sup>  Man atrodo, kad Dievas mums, apaštalams, paskyrė paskutiniąją vietą, tarsi mirčiai pasmerktiems. Mes tapome reginys pasauliui, angelams ir žmonėms. </p>
<p id="v10"><sup><small>10</small></sup>  Mes kvaili dėl Kristaus, o jūs išmintingi Kristuje. Mes silpni, o jūs stiprūs; jūs gerbiami, o mes niekinami. </p>
<p id="v11"><sup><small>11</small></sup>  Iki šios valandos alkstame ir trokštame, esame nuogi ir mušami, be pastogės </p>
<p id="v12"><sup><small>12</small></sup>  ir vargstame, darbuodamiesi savo rankomis. Keikiami­laiminame, persekiojami­kenčiame, </p>
<p id="v13"><sup><small>13</small></sup>  piktžodžiaujami­maloniai atsakome. Iki šiol esame laikomi pasaulio sąšlavomis, visų atmatomis. </p>
<p id="v14"><sup><small>14</small></sup>  Tai rašau, ne norėdamas jus gėdinti, bet įspėdamas kaip mylimus vaikus. </p>
<p id="v15"><sup><small>15</small></sup>  Nors turėtumėte tūkstančius auklėtojų Kristuje, bet neturėsite daug tėvų, nes Evangelija aš pagimdžiau jus Kristuje Jėzuje. </p>
<p id="v16"><sup><small>16</small></sup>  Todėl raginu jus: būkite mano sekėjai! </p>
<p id="v17"><sup><small>17</small></sup>  Tuo tikslu ir pasiunčiau pas jus Timotiejų, kuris yra mano mylimas sūnus ir ištikimas Viešpatyje. Jis jums primins mano kelius Kristuje, kaip aš mokau visur, kiekvienoje bažnyčioje. </p>
<p id="v18"><sup><small>18</small></sup>  Kai kurie pasipūtė, tartum neketinčiau pas jus atvykti. </p>
<p id="v19"><sup><small>19</small></sup>  Jei Viešpats panorės, veikiai atvyksiu pas jus ir patikrinsiu ne pasipūtusių kalbas, bet jėgą. </p>
<p id="v20"><sup><small>20</small></sup>  Nes Dievo karalystė yra ne kalboje, bet jėgoje. <sup id="cite1"><a href="#fn1">[1]</a></sup></p>
<p id="v21"><sup><small>21</small></sup>  Ko norite? Ar kad ateičiau pas jus su lazda, ar su meile ir romumo dvasia? </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/1_Corinthians/3">Pirmasis laiškas korintiečiams - Skyrius 3</a></td>
        <td><a href="/lt/Bible/1_Corinthians/Index">Indeksas</a></td>
        <td><a href="/lt/Bible/1_Corinthians/5">Pirmasis laiškas korintiečiams - Skyrius 5</a></td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 4:20 <i>karalystės Evangelija</i>: <a href="/lt/The_Urantia_Book/190#p5_4">UK 190:5.4</a>.  <i>karalystės Evangelija</i>: <a href="/lt/The_Urantia_Book/143#p1_5">UK 143:1.5</a>.  <i>Dievo karalystė</i>: <a href="/lt/The_Urantia_Book/153#p2_4">UK 153:2.4</a>.  <i>Dievo karalystė</i>: <a href="/lt/The_Urantia_Book/34#p6_13">UK 34:6.13</a>.  <i>Paskelbti apie karalystės įkūrimą</i>: <a href="/lt/The_Urantia_Book/137#p8_6">UK 137:8.6</a>.  <i>karalystės Evangelija</i>: <a href="/lt/The_Urantia_Book/193#p0_4">UK 193:0.4</a>.  <i>Dievo karalystė</i>: <a href="/lt/The_Urantia_Book/169#p4_6">UK 169:4.6</a>. </li>
</ol>
</div>
