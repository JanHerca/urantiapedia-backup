<!--
title: Pirmasis laiškas korintiečiams - Skyrius 7
description: 
published: true
date: 2022-9-13T21:36:44Z
tags: 
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/1_Corinthians/6">Pirmasis laiškas korintiečiams - Skyrius 6</a></td>
        <td><a href="/lt/Bible/1_Corinthians/Index">Indeksas</a></td>
        <td><a href="/lt/Bible/1_Corinthians/8">Pirmasis laiškas korintiečiams - Skyrius 8</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Atsakau į jūsų laišką. Gerai daro vyras, neliesdamas moters. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Tačiau ištvirkavimui išvengti kiekvienas teturi sau žmoną ir kiekviena sau vyrą. <sup id="cite2"><a href="#fn2">[2]</a></sup></p>
<p id="v3"><sup><small>3</small></sup>  Vyras teatlieka pareigą žmonai, o žmona vyrui. </p>
<p id="v4"><sup><small>4</small></sup>  Žmona neturi valios savo kūnui, bet vyras. Panašiai ir vyras neturi valios savo kūnui, bet žmona. </p>
<p id="v5"><sup><small>5</small></sup>  Nesitraukite vienas nuo kito, nebent abiems susitarus kuriam laikui, kad atsidėtumėte pasninkui ir maldai, paskui vėl būkite drauge, kad šėtonas negundytų jūsų nesusilaikymu. </p>
<p id="v6"><sup><small>6</small></sup>  Tai sakau leisdamas, o ne įsakydamas. <sup id="cite3"><a href="#fn3">[3]</a></sup></p>
<p id="v7"><sup><small>7</small></sup>  Norėčiau, kad visi žmonės būtų tokie kaip aš. Bet kiekvienas turi iš Dievo savo dovaną, vienas tokią, kitas kitokią. <sup id="cite4"><a href="#fn4">[4]</a></sup></p>
<p id="v8"><sup><small>8</small></sup>  Nesusituokusiems ir našlėms sakau: jie gerai darys, pasilikdami tokie kaip aš. <sup id="cite5"><a href="#fn5">[5]</a></sup></p>
<p id="v9"><sup><small>9</small></sup>  Bet, jei negali susilaikyti, tegul tuokiasi. Geriau tuoktis negu degti. </p>
<p id="v10"><sup><small>10</small></sup>  Susituokusiems įsakau ne aš, bet Viešpats, kad žmona nesiskirtų nuo vyro, </p>
<p id="v11"><sup><small>11</small></sup>  o jei atsiskirtų, kad liktų netekėjusi arba susitaikytų su vyru;­ taip pat ir vyras tenepalieka žmonos. </p>
<p id="v12"><sup><small>12</small></sup>  Kitiems sakau aš, ne Viešpats: jei kuris brolis turi netikinčią žmoną ir ji sutinka gyventi su juo, tenesiskiria su ja. </p>
<p id="v13"><sup><small>13</small></sup>  Taip pat ir moteris, turinti netikintį vyrą, kuris sutinka su ja gyventi, tenesiskiria su juo. </p>
<p id="v14"><sup><small>14</small></sup>  Mat netikintis vyras pašventinamas žmona, o netikinti žmona pašventinama vyru. Kitaip jūsų vaikai būtų netyri, o dabar jie šventi. </p>
<p id="v15"><sup><small>15</small></sup>  Bet, jei netikintis nori skirtis, tesiskiria. Tokiais atvejais brolis ar sesuo nėra surišti, nes Dievas mus pašaukė ramybei. </p>
<p id="v16"><sup><small>16</small></sup>  Iš kur žinai, žmona, kad išgelbėsi vyrą? Arba iš kur tau žinoma, vyre, kad išgelbėsi žmoną? </p>
<p id="v17"><sup><small>17</small></sup>  Todėl, kaip Viešpats kuriam paskyrė, kokį Dievas kurį pašaukė, to jis ir toliau tesilaiko. Taip aš mokau visose bažnyčiose. </p>
<p id="v18"><sup><small>18</small></sup>  Jei kas buvo pašauktas apipjaustytas, tenesistengia nuslėpti apipjaustymo. Jei buvo pašauktas neapipjaustytas, tenedaro apipjaustymo. </p>
<p id="v19"><sup><small>19</small></sup>  Apipjaustymas yra niekas ir neapipjaustymas yra niekas, tik Dievo įsakymų laikymasis yra viskas. </p>
<p id="v20"><sup><small>20</small></sup>  Kiekvienas tepasilieka toks, koks buvo pašauktas. </p>
<p id="v21"><sup><small>21</small></sup>  Jei buvai pašauktas, būdamas vergas, nesijaudink dėl to, bet jei gali tapti laisvas, pasinaudok proga. </p>
<p id="v22"><sup><small>22</small></sup>  Viešpatyje pašauktas vergas yra Jo išlaisvintas. Panašiai ir pašauktas laisvasis yra Kristaus vergas. </p>
<p id="v23"><sup><small>23</small></sup>  Jūs esate nupirkti už didelę kainą, todėl nepasidarykite žmonių vergais. </p>
<p id="v24"><sup><small>24</small></sup>  Kiekvienas, broliai, kokie buvote pašaukti, tokie ir pasilikite prieš Dievą. </p>
<p id="v25"><sup><small>25</small></sup>  Dėl nesusituokusių neturiu Viešpaties įsakymo, bet duodu savo patarimą kaip tas, kuris iš Viešpaties gailestingumo vertas pasitikėjimo. </p>
<p id="v26"><sup><small>26</small></sup>  Taigi manau, jog yra gerai, atsižvelgiant į šių laikų suspaudimus­gerai žmogui būti tokiam. </p>
<p id="v27"><sup><small>27</small></sup>  Jei esi susietas su žmona, neieškok skyrybų. Likai be žmonos­ neieškok žmonos. </p>
<p id="v28"><sup><small>28</small></sup>  Jei vedi, nenusidedi, ir jei mergina išteka, nenusideda. Tačiau šitokie žmonės turės kūno vargų, o aš norėčiau jus apsaugoti nuo jų. </p>
<p id="v29"><sup><small>29</small></sup>  Sakau jums, broliai: laikas trumpas! Belieka tiems, kurie turi žmonas, gyventi, tarsi jų neturėtų, </p>
<p id="v30"><sup><small>30</small></sup>  ir kurie verkia, tarsi neverktų, ir kurie džiaugiasi, tarsi nesidžiaugtų, ir kurie perka, tarsi neįsigytų, </p>
<p id="v31"><sup><small>31</small></sup>  ir kurie naudojasi šiuo pasauliu,­tarsi nesinaudotų. Nes šio pasaulio pavidalas praeina. </p>
<p id="v32"><sup><small>32</small></sup>  Norėčiau, kad jūs gyventumėte be rūpesčių. Nesusituokęs rūpinasi Viešpaties reikalais­stengiasi patikti Viešpačiui. </p>
<p id="v33"><sup><small>33</small></sup>  O susituokęs rūpinasi pasaulio reikalais­stengiasi patikti žmonai. </p>
<p id="v34"><sup><small>34</small></sup>  Yra skirtumas tarp žmonos ir mergaitės. Netekėjusi moteris rūpinasi Viešpaties reikalais, kad būtų šventa kūnu ir dvasia, o ištekėjusi rūpinasi pasaulio reikalais­kaip patikti vyrui. </p>
<p id="v35"><sup><small>35</small></sup>  Tai kalbu jūsų pačių labui, ne norėdamas užnerti jums kilpą, bet dėl to, kad tai yra tinkama ir kad jūs neblaškomi galėtumėte atsiduoti Viešpačiui. </p>
<p id="v36"><sup><small>36</small></sup>  Jei kas mano būsiant jam negarbinga, kad jo mergaitė liks senmergė, ir jei taip reikia, tedaro kaip nori,­nenusidės,­tegul jie susituokia. </p>
<p id="v37"><sup><small>37</small></sup>  Bet jei kas savo širdyje yra tvirtai apsisprendęs, ne iš prievartos, bet būdamas savo valios šeimininkas, ir savo širdyje nutaręs išsaugoti savo mergaitę, tas gerai padarys. </p>
<p id="v38"><sup><small>38</small></sup>  Taigi, kas išleidžia savo mergaitę, gerai daro, o kas neišleidžia savo mergaitės, geriau daro. </p>
<p id="v39"><sup><small>39</small></sup>  Žmona surišta įstatymu, kol jos vyras gyvas. Vyrui mirus, ji laisva ir gali tekėti už ko nori, tik Viešpatyje. </p>
<p id="v40"><sup><small>40</small></sup>  Bet, mano nuomone, ji bus laimingesnė netekėdama. Manau, kad ir aš turiu Dievo Dvasią. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/1_Corinthians/6">Pirmasis laiškas korintiečiams - Skyrius 6</a></td>
        <td><a href="/lt/Bible/1_Corinthians/Index">Indeksas</a></td>
        <td><a href="/lt/Bible/1_Corinthians/8">Pirmasis laiškas korintiečiams - Skyrius 8</a></td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 7:1 <i>Vyras neliečia moters</i>: <a href="/lt/The_Urantia_Book/89#p3_6">UK 89:3.6</a>. </li>
  <li id="fn2"><a href="#cite2">↑</a> 7:2,9 <i>Santuoka, mažesnis blogis</i>: <a href="/lt/The_Urantia_Book/89#p3_6">UK 89:3.6</a>. </li>
  <li id="fn3"><a href="#cite3">↑</a> 7:6 <i>Paulius kalba leidimu</i>: <a href="/lt/The_Urantia_Book/89#p3_6">UK 89:3.6</a>. </li>
  <li id="fn4"><a href="#cite4">↑</a> 7:7 <i>Paulius visi žmonės būtų tokie, kaip jis</i>: <a href="/lt/The_Urantia_Book/89#p3_6">UK 89:3.6</a>. </li>
  <li id="fn5"><a href="#cite5">↑</a> 7:8 <i>Tinka vienišiams ir našlėms</i>: <a href="/lt/The_Urantia_Book/89#p3_6">UK 89:3.6</a>. </li>
</ol>
</div>
