<!--
title: Pirmasis laiškas korintiečiams - Skyrius 1
description: 
published: true
date: 2022-10-7T19:22:49Z
tags: bible, bible—1 corinthians
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td> </td>
        <td><a href="/lt/Bible/1_Corinthians/Index">Indeksas</a></td>
        <td><a href="/lt/Bible/1_Corinthians/2">Pirmasis laiškas korintiečiams - Skyrius 2</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Paulius, Dievo valia pašauktas Kristaus Jėzaus apaštalas, ir brolis Sostenas­ <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Dievo bažnyčiai Korinte, pašventintiems Kristuje Jėzuje, pašauktiesiems šventiesiems su visais, kurie šaukiasi mūsų Viešpaties Jėzaus Kristaus vardo kiekvienoje vietoje pas jus ir pas mus. </p>
<p id="v3"><sup><small>3</small></sup>  Malonė ir ramybė jums nuo Dievo, mūsų Tėvo, ir Viešpaties Jėzaus Kristaus! <sup id="cite2"><a href="#fn2">[2]</a></sup></p>
<p id="v4"><sup><small>4</small></sup>  Aš nuolat dėkoju dėl jūsų Dievui už Dievo malonę, suteiktą jums per Jėzų Kristų, </p>
<p id="v5"><sup><small>5</small></sup>  kad per Jį praturtėjote viskuo­ visokiu žodžiu ir visokiu pažinimu,­ </p>
<p id="v6"><sup><small>6</small></sup>  ir Kristaus liudijimas jumyse tapo tvirtas. </p>
<p id="v7"><sup><small>7</small></sup>  Todėl jums nestinga jokios dovanos laukiant, kada apsireikš mūsų Viešpats Jėzus Kristus, </p>
<p id="v8"><sup><small>8</small></sup>  kuris ir sutvirtins jus iki galo, kad būtumėte nekalti mūsų Viešpaties Jėzaus Kristaus dieną. </p>
<p id="v9"><sup><small>9</small></sup>  Ištikimas yra Dievas, kuris jus pašaukė į savo Sūnaus, mūsų Viešpaties Jėzaus Kristaus, bendravimą. <sup id="cite3"><a href="#fn3">[3]</a></sup> <sup id="cite4"><a href="#fn4">[4]</a></sup></p>
<p id="v10"><sup><small>10</small></sup>  Broliai, Viešpaties Jėzaus Kristaus vardu maldauju jus, kad visi vienaip kalbėtumėte ir nebūtų tarp jūsų susiskaldymų, bet kad būtumėte tobulai suvienyti vienos minties ir vieno sprendimo. <sup id="cite5"><a href="#fn5">[5]</a></sup></p>
<p id="v11"><sup><small>11</small></sup>  Mat Chlojės namiškiai pranešė man apie jus, mano broliai, kad tarp jūsų esama kivirčų. </p>
<p id="v12"><sup><small>12</small></sup>  Turiu omenyje tai, kad iš jūsų yra tokių, kurie sako: “Aš esu Pauliaus”, “aš­Apolo”, “aš­Kefo”, “o aš­Kristaus”. </p>
<p id="v13"><sup><small>13</small></sup>  Argi Kristus padalytas? Argi Paulius buvo už jus nukryžiuotas? Argi vardan Pauliaus buvote pakrikštyti? </p>
<p id="v14"><sup><small>14</small></sup>  Ačiū Dievui, kad pas jus nieko daugiau nekrikštijau, išskyrus Krispą ir Gajų, <sup id="cite6"><a href="#fn6">[6]</a></sup></p>
<p id="v15"><sup><small>15</small></sup>  kad niekas nesakytų, jog aš krikštiju savo paties vardu. </p>
<p id="v16"><sup><small>16</small></sup>  Tiesa, pakrikštijau taip pat Stepono namus, o daugiau nežinau, ar ką pakrikštijau. </p>
<p id="v17"><sup><small>17</small></sup>  Kristus nesiuntė manęs krikštyti, bet Evangelijos skelbti,­ne žodžių išmintimi, kad Kristaus kryžius netaptų bereikšmis. </p>
<p id="v18"><sup><small>18</small></sup>  Mat žodis apie kryžių tiems, kurie žūsta, yra kvailystė, bet mums, išgelbėtiems, jis yra Dievo jėga. </p>
<p id="v19"><sup><small>19</small></sup>  Nes parašyta: “Sunaikinsiu išmintingųjų išmintį, niekais paversiu protingųjų išmanymą”. </p>
<p id="v20"><sup><small>20</small></sup>  Kur išminčius? Kur Rašto žinovas? Kur šio amžiaus tyrinėtojas? Argi Dievas nepavertė šio pasaulio išminties kvailyste? </p>
<p id="v21"><sup><small>21</small></sup>  Kadangi pasaulis išmintimi nepažino Dievo pagal Jo išmintį, tai Dievui patiko skelbimo kvailumu išgelbėti tuos, kurie tiki. </p>
<p id="v22"><sup><small>22</small></sup>  Žydai reikalauja ženklų, graikai ieško išminties, </p>
<p id="v23"><sup><small>23</small></sup>  bet mes skelbiame Kristų nukryžiuotąjį, kuris žydams yra papiktinimas, o pagonims­kvailystė. <sup id="cite7"><a href="#fn7">[7]</a></sup></p>
<p id="v24"><sup><small>24</small></sup>  Bet pašauktiesiems­tiek žydams, tiek graikams­skelbiame Kristų­Dievo jėgą ir Dievo išmintį. </p>
<p id="v25"><sup><small>25</small></sup>  Dievo kvailystė išmintingesnė už žmones ir Dievo silpnybė stipresnė už žmones. </p>
<p id="v26"><sup><small>26</small></sup>  Juk jūs matote savo pašaukimą, broliai,­nedaug tarp jūsų kūno atžvilgiu išmintingų, nedaug galingų, nedaug kilmingų. </p>
<p id="v27"><sup><small>27</small></sup>  Bet Dievas išsirinko, kas pasaulyje kvaila, kad sugėdintų išminčius. Dievas išsirinko, kas pasaulyje silpna, kad sugėdintų, kas galinga. </p>
<p id="v28"><sup><small>28</small></sup>  Ir kas pasaulyje žemos kilmės, kas paniekinta, kas yra niekas, Dievas išsirinko, kad niekais paverstų tai, kas laikoma kažkuo,­ </p>
<p id="v29"><sup><small>29</small></sup>  kad joks kūnas nesigirtų prieš Dievą. </p>
<p id="v30"><sup><small>30</small></sup>  Jo dėka jūs esate Kristuje Jėzuje, kuris mums tapo išmintimi iš Dievo, teisumu, pašventinimu ir atpirkimu, </p>
<p id="v31"><sup><small>31</small></sup>  kad, kaip parašyta: “Kas giriasi, tesigiria Viešpačiu”. </p>
<br/>
<figure class="table chapter-navigator">
  <table>
    <tbody>
      <tr>
        <td> </td>
        <td><a href="/lt/Bible/1_Corinthians/Index">Indeksas</a></td>
        <td><a href="/lt/Bible/1_Corinthians/2">Pirmasis laiškas korintiečiams - Skyrius 2</a></td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 1:1 <i>Vadinamas „broliu“ ir „seserimi“</i>: <a href="/lt/The_Urantia_Book/194#p4_7">UK 194:4.7</a>. </li>
  <li id="fn2"><a href="#cite2">↑</a> 1:3 <i>Dievas yra mūsų Tėvas</i>: <a href="/lt/The_Urantia_Book/141#p4_2">UK 141:4.2</a>.  <i>Dievas: mylintis visų žmonių Tėvas</i>: <a href="/lt/The_Urantia_Book/194#p4_6">UK 194:4.6</a>.  <i>Tėvo ir vaiko santykiai</i>: <a href="/lt/The_Urantia_Book/131#p10_8">UK 131:10.8</a>.  <i>Tėvo ir vaiko santykiai</i>: <a href="/lt/The_Urantia_Book/131#p10_6">UK 131:10.6</a>.  <i>Dievas yra mūsų Tėvas</i>: <a href="/lt/The_Urantia_Book/149#p6_8">UK 149:6.8</a>.  <i>Dievas yra MANO TĖVE</i>: <a href="/lt/The_Urantia_Book/131#p10_5">UK 131:10.5</a>. </li>
  <li id="fn3"><a href="#cite3">↑</a> 1:9 <i># 1 Dievas ištikimas</i>: <a href="/lt/The_Urantia_Book/4#p1_3">UK 4:1.3</a>.  <i>Draugystė su Dievu</i>: <a href="/lt/The_Urantia_Book/140#p10_1">UK 140:10.1</a>. </li>
  <li id="fn4"><a href="#cite4">↑</a> 1:9-10 <i>Draugystė, brolija</i>: <a href="/lt/The_Urantia_Book/190#p4_1">UK 190:4.1</a>. </li>
  <li id="fn5"><a href="#cite5">↑</a> 1:10 <i>Vienybė, o ne vienodumas</i>: <a href="/lt/The_Urantia_Book/134#p4_6">UK 134:4.6</a>.  <i>Giminingi protai</i>: <a href="/lt/The_Urantia_Book/16#p6_3">UK 16:6.3</a>. </li>
  <li id="fn6"><a href="#cite6">↑</a> 1:14 <i>Gajus</i>: <a href="/lt/The_Urantia_Book/133#p3_11">UK 133:3.11</a>.  <i>Crispus</i>: <a href="/lt/The_Urantia_Book/133#p3_1">UK 133:3.1</a>. </li>
  <li id="fn7"><a href="#cite7">↑</a> 1:23 <i>Paskelbta „evangelija“</i>: <a href="/lt/The_Urantia_Book/195#p0_2">UK 195:0.2</a>. </li>
</ol>
</div>
