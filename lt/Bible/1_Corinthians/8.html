<!--
title: Pirmasis laiškas korintiečiams - Skyrius 8
description: 
published: true
date: 2022-9-13T21:36:44Z
tags: 
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/1_Corinthians/7">Pirmasis laiškas korintiečiams - Skyrius 7</a></td>
        <td><a href="/lt/Bible/1_Corinthians/Index">Indeksas</a></td>
        <td><a href="/lt/Bible/1_Corinthians/9">Pirmasis laiškas korintiečiams - Skyrius 9</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Dėl aukų stabams mums aišku: mes visi turime pažinimą. Pažinimas išpučia, bet meilė ugdo. </p>
<p id="v2"><sup><small>2</small></sup>  Jei kas mano ką nors žinąs, tai jis dar nieko nežino, kaip turi žinoti. </p>
<p id="v3"><sup><small>3</small></sup>  Bet kas myli Dievą, tas yra Jo pažintas. </p>
<p id="v4"><sup><small>4</small></sup>  Taigi dėl stabams paaukotų dalykų valgymo mes žinome, kad stabas pasaulyje yra niekas ir kad nėra jokių kitų dievų, kaip tik vienas Dievas. <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  Ir nors yra vadinamųjų dievų danguje ar žemėje,­daug tų dievų ir daug viešpačių,­ </p>
<p id="v6"><sup><small>6</small></sup>  tai mes turime tik vieną Dievą, Tėvą, iš kurio yra visa ir Jam esame mes, ir vieną Viešpatį, Jėzų Kristų, per kurį yra visa ir mes per Jį. <sup id="cite2"><a href="#fn2">[2]</a></sup></p>
<p id="v7"><sup><small>7</small></sup>  Bet ne visi turi tokį pažinimą. Kai kurie su sąžine, pripažįstančia stabus, iki šiol valgo maistą, kaip stabams paaukotą, ir jų silpna sąžinė susitepa. </p>
<p id="v8"><sup><small>8</small></sup>  Maistas nepriartina mūsų prie Dievo. Kai valgome, nieko nelaimime, ir kai nevalgome, nieko neprarandame. </p>
<p id="v9"><sup><small>9</small></sup>  Bet žiūrėkite, kad ši jūsų laisvė netaptų papiktinimu silpniesiems. </p>
<p id="v10"><sup><small>10</small></sup>  Antai, jei kas pamatytų tave, turintį pažinimą ir valgantį stabų šventykloje, argi silpno žmogaus sąžinė nebus paskatinta valgyti stabams paaukoto maisto? </p>
<p id="v11"><sup><small>11</small></sup>  Ar dėl tavo pažinimo nežus silpnas brolis, už kurį mirė Kristus? </p>
<p id="v12"><sup><small>12</small></sup>  Šitaip nusidėdami broliams ir sužeisdami jų silpnas sąžines, nusidedate Kristui. </p>
<p id="v13"><sup><small>13</small></sup>  Todėl jei valgis piktina mano brolį, aš nevalgysiu mėsos per amžius, kad nepapiktinčiau savo brolio. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/1_Corinthians/7">Pirmasis laiškas korintiečiams - Skyrius 7</a></td>
        <td><a href="/lt/Bible/1_Corinthians/Index">Indeksas</a></td>
        <td><a href="/lt/Bible/1_Corinthians/9">Pirmasis laiškas korintiečiams - Skyrius 9</a></td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 8:4-6 <i>Šalia tavęs nėra Dievo</i>: <a href="/lt/The_Urantia_Book/1#p0_1">UK 1:0.1</a>.  <i>Viešpats Dievas yra vienas</i>: <a href="/lt/The_Urantia_Book/1#p7_6">UK 1:7.6</a>.  <i>Vienas Dievas</i>: <a href="/lt/The_Urantia_Book/45#p4_8">UK 45:4.8</a>.  <i>Dievas yra vienas</i>: <a href="/lt/The_Urantia_Book/56#p4_4">UK 56:4.4</a>.  <i>Vienas Dievas</i>: <a href="/lt/The_Urantia_Book/92#p6_6">UK 92:6.6</a>.  <i>Vienas Dievas</i>: <a href="/lt/The_Urantia_Book/131#p10_2">UK 131:10.2</a>.  <i>Viešpats yra vienas Dievas</i>: <a href="/lt/The_Urantia_Book/96#p5_5">UK 96:5.5</a>.  <i>Vienas Dievas</i>: <a href="/lt/The_Urantia_Book/92#p5_8">UK 92:5.8</a>.  <i>Vienas Dievas ir netikri dievai</i>: <a href="/lt/The_Urantia_Book/160#p5_9">UK 160:5.9</a>.  <i>Viešpats, mūsų Dievas, yra vienas Dievas</i>: <a href="/lt/The_Urantia_Book/10#p7_1">UK 10:7.1</a>. </li>
  <li id="fn2"><a href="#cite2">↑</a> 8:6 <i>1 dalis: Vienas Dievas, Tėvas</i>: <a href="/lt/The_Urantia_Book/2#p1_2">UK 2:1.2</a>.  <i>Dievas yra viskas</i>: <a href="/lt/The_Urantia_Book/11#p8_1">UK 11:8.1</a>.  <i>Dieve viskas susideda</i>: <a href="/lt/The_Urantia_Book/11#p8_1">UK 11:8.1</a>.  <i>Dievas yra viskas ir visuose</i>: <a href="/lt/The_Urantia_Book/3#p1_2">UK 3:1.2</a>.  <i>Dievas yra viskas ir visame kame</i>: <a href="/lt/The_Urantia_Book/56#p9_14">UK 56:9.14</a>.  <i>Dievo santykis su viskuo</i>: <a href="/lt/The_Urantia_Book/174#p3_2">UK 174:3.2</a>. </li>
  <li id="fn3"><a href="#cite3">↑</a> 8:19 <i>Karalystė tavyje</i>: <a href="/lt/The_Urantia_Book/170#p1_8">UK 170:1.8</a>. </li>
</ol>
</div>
