<!--
title: Koheleto knyga - Skyrius 5
description: 
published: true
date: 2022-10-7T19:22:48Z
tags: bible, bible—ecclesiastes
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Ecclesiastes/4">Koheleto knyga - Skyrius 4</a></td>
        <td><a href="/lt/Bible/Ecclesiastes/Index">Indeksas</a></td>
        <td><a href="/lt/Bible/Ecclesiastes/6">Koheleto knyga - Skyrius 6</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Neskubėk savo burna, ir tegu neskuba tavo širdis kalbėti Dievo akivaizdoje, nes Dievas yra danguje, o tu žemėje. Todėl tenebūna daug tavo žodžių. </p>
<p id="v2"><sup><small>2</small></sup>  Kaip nuo daugybės rūpesčių kyla sapnai, taip kvailio balsą pažinsi iš žodžių gausos. <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  Kai padarai įžadą Dievui, įvykdyk jį nedelsdamas, nes Jam nepatinka kvailiai. </p>
<p id="v4"><sup><small>4</small></sup>  Geriau nežadėti negu pažadėjus neįvykdyti. </p>
<p id="v5"><sup><small>5</small></sup>  Nevesk savo burna kūno į nuodėmę. Nesakyk angelo akivaizdoje, kad suklydai. Kodėl Dievas, supykęs dėl tavo žodžių, turėtų sunaikinti tavo darbą? </p>
<p id="v6"><sup><small>6</small></sup>  Sapnų gausybė, kaip ir žodžių gausybė, yra tuštybė. Tu bijok Dievo. </p>
<p id="v7"><sup><small>7</small></sup>  Jei matai spaudžiamą vargšą ir teisingumo bei tiesos iškraipymą krašte, nesistebėk, nes aukštą stebi aukštesnis už jį, o virš jų yra dar aukštesnis. </p>
<p id="v8"><sup><small>8</small></sup>  Nauda iš žemės yra visiems, ir karalius aprūpinamas iš laukų. </p>
<p id="v9"><sup><small>9</small></sup>  Kas myli sidabrą, niekad nepasitenkins sidabru; kas myli turtus, nepasitenkins tuo, ką turi; tai taip pat tuštybė. </p>
<p id="v10"><sup><small>10</small></sup>  Kur daug gėrybių, ten daug ir valgančių. Tad kokia nauda yra savininkui iš turtų? Nebent ta, kad jis mato juos savo akimis. </p>
<p id="v11"><sup><small>11</small></sup>  Darbininkas, daugiau ar mažiau pavalgęs, saldžiai miega, o turtuoliui jo turtai neleidžia užmigti. </p>
<p id="v12"><sup><small>12</small></sup>  Didelę blogybę pastebėjau pasaulyje: turtų savininkas kaupia juos, kad sau pakenktų. </p>
<p id="v13"><sup><small>13</small></sup>  Pražūna turtai atsitikus nelaimei, ir kai jam gimsta sūnus, jis nieko neturi. </p>
<p id="v14"><sup><small>14</small></sup>  Kaip jis gimė nuogas, taip nuogas ir išeis­nieko nepasiims savo rankoje, ką užsidirbo. </p>
<p id="v15"><sup><small>15</small></sup>  Tai yra didelė blogybė: kaip jis atėjo, taip ir išeis. Kokia jam nauda iš to, kad jis dirbo vėjams? </p>
<p id="v16"><sup><small>16</small></sup>  Visą savo gyvenimą jis vargo, krimtosi, sirgo ir buvo tamsoje. </p>
<p id="v17"><sup><small>17</small></sup>  Štai ką mačiau: gera ir malonu žmogui yra valgyti, gerti ir džiaugtis savo darbu, kurį jam Dievas paskyrė dirbti per visas jo dienas. Tai yra jo dalia. </p>
<p id="v18"><sup><small>18</small></sup>  Kiekvienam žmogui, kuriam Dievas suteikė turto ir lobių ir leido jam valgyti, imti savo dalį ir džiaugtis savo darbu, tai yra Dievo dovana. </p>
<p id="v19"><sup><small>19</small></sup>  Nes jis nedaug atsimins savo gyvenimo dienų, kadangi Dievas džiugina jo širdį. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Ecclesiastes/4">Koheleto knyga - Skyrius 4</a></td>
        <td><a href="/lt/Bible/Ecclesiastes/Index">Indeksas</a></td>
        <td><a href="/lt/Bible/Ecclesiastes/6">Koheleto knyga - Skyrius 6</a></td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 5:2 <i>Vienas Dievas danguje</i>: <a href="/lt/The_Urantia_Book/79#p1_9">UK 79:1.9</a>. </li>
</ol>
</div>
