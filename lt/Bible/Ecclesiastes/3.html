<!--
title: Koheleto knyga - Skyrius 3
description: 
published: true
date: 2023-11-8T21:52:7Z
tags: bible, bible—ecclesiastes
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/lt/Bible/Ecclesiastes/2">
          <span class="mdi mdi-arrow-left-drop-circle"></span><span class="pl-2">Koheleto knyga - Skyrius 2</span>
        </a>
        </td>
        <td>
        <a href="/lt/Bible/Ecclesiastes/Index">
          <span class="mdi mdi-book-open-variant"></span><span class="pl-2">Indeksas</span>
        </a>
        </td>
        <td>
        <a href="/lt/Bible/Ecclesiastes/4">
          <span class="pr-2">Koheleto knyga - Skyrius 4</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Viskam yra laikas, metas kiekvienam įvykiui po dangumi. </p>
<p id="v2"><sup><small>2</small></sup>  Yra laikas gimti ir mirti; laikas sodinti ir rauti, kas pasodinta. </p>
<p id="v3"><sup><small>3</small></sup>  Yra laikas žudyti ir gydyti; laikas griauti ir statyti. </p>
<p id="v4"><sup><small>4</small></sup>  Yra laikas verkti ir juoktis; laikas gedėti ir šokti. </p>
<p id="v5"><sup><small>5</small></sup>  Yra laikas mėtyti akmenis ir juos vėl surinkti; laikas apkabinti ir susilaikyti nuo apkabinimo. </p>
<p id="v6"><sup><small>6</small></sup>  Yra laikas įgyti ir prarasti; laikas laikyti ir išmesti. </p>
<p id="v7"><sup><small>7</small></sup>  Yra laikas perplėšti ir susiūti; laikas tylėti ir kalbėti. </p>
<p id="v8"><sup><small>8</small></sup>  Yra laikas mylėti ir nekęsti; laikas karui ir taikai. </p>
<p id="v9"><sup><small>9</small></sup>  Kokią naudą turi tas, kuris dirba, iš savo triūso? </p>
<p id="v10"><sup><small>10</small></sup>  Aš regėjau užduotį, kurią Dievas davė žmonių vaikams. </p>
<p id="v11"><sup><small>11</small></sup>  Jis skirtu laiku viską puikiai padarė. Jis įdėjo amžinybę žmogui į širdį, kad nė vienas žmogus nesuvoktų Dievo darbų nuo pradžios iki galo. </p>
<p id="v12"><sup><small>12</small></sup>  Aš supratau, kad žmonėms nėra nieko geresnio, kaip linksmintis ir daryti gera savo gyvenime. </p>
<p id="v13"><sup><small>13</small></sup>  Tai yra Dievo dovana, kad žmogus valgo, geria ir džiaugiasi savo darbo gėrybėmis. </p>
<p id="v14"><sup><small>14</small></sup>  Aš žinau, kad visa, ką Dievas daro, yra amžina,­nieko negalima nei pridėti, nei atimti. Dievas daro tai, kad žmonės Jo bijotų. <sup id="cite1"><a href="#fn1">[1]</a></sup></p>
<p id="v15"><sup><small>15</small></sup>  Kas buvo, tas ir yra, o kas bus, jau yra buvę. Dievas pašaukia praeitį. </p>
<p id="v16"><sup><small>16</small></sup>  Aš mačiau po saule: teismo vietoje­nedorybė, teisingumo vietoje­neteisybė. </p>
<p id="v17"><sup><small>17</small></sup>  Tariau savo širdyje: “Dievas teis teisųjį ir nedorėlį, nes Jis paskyrė laiką kiekvienam įvykiui ir darbui”. </p>
<p id="v18"><sup><small>18</small></sup>  Aš galvojau savo širdyje apie žmones: “Dievas bando juos ir leidžia jiems suprasti, kad jie patys iš savęs tėra gyvuliai”. </p>
<p id="v19"><sup><small>19</small></sup>  Žmonėms atsitinka kaip ir gyvuliams: kaip vieni miršta, taip ir kiti, ir visi vienodai kvėpuoja. Žmogus nėra pranašesnis už gyvulius; viskas yra tuštybė. </p>
<p id="v20"><sup><small>20</small></sup>  Visi eina į vieną vietą; visi yra iš dulkių ir vėl pavirs dulkėmis. <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v21"><sup><small>21</small></sup>  Kas žino žmogaus dvasią, kuri kyla aukštyn, ir gyvulių kvapą, kuris eina žemyn, į žemę? <sup id="cite4"><a href="#fn4">[4]</a></sup></p>
<p id="v22"><sup><small>22</small></sup>  Aš supratau, kad žmogui nėra nieko geresnio, kaip džiaugtis savo darbais, nes tai yra jo dalia. Nes kas gi jam parodys, kas bus po jo? </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/lt/Bible/Ecclesiastes/2">
          <span class="mdi mdi-arrow-left-drop-circle"></span><span class="pl-2">Koheleto knyga - Skyrius 2</span>
        </a>
        </td>
        <td>
        <a href="/lt/Bible/Ecclesiastes/Index">
          <span class="mdi mdi-book-open-variant"></span><span class="pl-2">Indeksas</span>
        </a>
        </td>
        <td>
        <a href="/lt/Bible/Ecclesiastes/4">
          <span class="pr-2">Koheleto knyga - Skyrius 4</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 3:14 <i>Dievas veikia visiškai ir amžinai</i>: <a href="/lt/The_Urantia_Book/2#p2_2">UK 2:2.2</a>. </li>
  <li id="fn2"><a href="#cite2">↑</a> 3:20 <i>Dulkės į dulkes</i>: <a href="/lt/The_Urantia_Book/112#p3_5">UK 112:3.5</a>.  <i>Dulkės tu esi, kad dulkės sugrįžtų</i>: <a href="/lt/The_Urantia_Book/68#p6_1">UK 68:6.1</a>.  <i># 2 Dulkės į dulkes</i>: <a href="/lt/The_Urantia_Book/89#p6_7">UK 89:6.7</a>.  <i>Mūsų rėmas yra dulkės</i>: <a href="/lt/The_Urantia_Book/112#p7_19">UK 112:7.19</a>. </li>
  <li id="fn3"><a href="#cite3">↑</a> 3:20-21 <i>Kūnas grįžta į žemę</i>: <a href="/lt/The_Urantia_Book/1#p4_3">UK 1:4.3</a>. </li>
  <li id="fn4"><a href="#cite4">↑</a> 3:21 <i>Dvasios sugrįžimas</i>: <a href="/lt/The_Urantia_Book/34#p6_4">UK 34:6.4</a>.  <i>Dvasia grįžta pas Dievą</i>: <a href="/lt/The_Urantia_Book/1#p4_3">UK 1:4.3</a>. </li>
</ol>
</div>
