<!--
title: Koheleto knyga - Skyrius 8
description: 
published: true
date: 2022-10-7T19:22:48Z
tags: bible, bible—ecclesiastes
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Ecclesiastes/7">Koheleto knyga - Skyrius 7</a></td>
        <td><a href="/lt/Bible/Ecclesiastes/Index">Indeksas</a></td>
        <td><a href="/lt/Bible/Ecclesiastes/9">Koheleto knyga - Skyrius 9</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Kas yra toks išmintingas, kad galėtų viską išaiškinti? Išmintis nušviečia žmogaus veidą ir sušvelnina jo bruožus. </p>
<p id="v2"><sup><small>2</small></sup>  Klausyk karaliaus įsakymų dėl Dievui duotos priesaikos. </p>
<p id="v3"><sup><small>3</small></sup>  Neskubėk išeiti iš jo akivaizdos. Nedalyvauk nedorame darbe, nes jis gali daryti, ką nori. </p>
<p id="v4"><sup><small>4</small></sup>  Karaliaus žodis yra galingas; kas gali jam sakyti: “Ką tu darai?” </p>
<p id="v5"><sup><small>5</small></sup>  Klausydamas jo įsakymų, nepatirsi pikta. Išmintingas žmogus žino, kada ir kaip elgtis. </p>
<p id="v6"><sup><small>6</small></sup>  Kiekvienam dalykui yra laikas ir sprendimas, tačiau žmogui tai didelis vargas, </p>
<p id="v7"><sup><small>7</small></sup>  nes nė vienas nežino, kas bus ir kada tai įvyks? </p>
<p id="v8"><sup><small>8</small></sup>  Nė vienas žmogus neturi galios sulaikyti dvasią nei pakeisti mirties laiko. Negali būti atleistas nuo šitos kovos, ir nedorybė neišgelbės to, kuris jai atsidavęs. </p>
<p id="v9"><sup><small>9</small></sup>  Aš viską stebėjau, kreipiau dėmesį į kiekvieną dalyką pasaulyje. Kartais žmogus gali valdyti kitą žmogų ir pats sau kenkti. </p>
<p id="v10"><sup><small>10</small></sup>  Aš mačiau nedorėlius laidojant; jie eidavo į šventyklą, tačiau buvo pamiršti mieste, kuriame taip elgėsi. Tai irgi yra tuštybė. </p>
<p id="v11"><sup><small>11</small></sup>  Kadangi nuosprendis už piktus darbus ne tuojau įvykdomas, todėl žmonių širdys yra visiškai atsidavę daryti pikta. </p>
<p id="v12"><sup><small>12</small></sup>  Nors nusidėjėlis ir šimtą kartų nusikaltęs ilgai gyventų, tačiau aš žinau, kad tie, kurie bijo Dievo, tikrai patirs gera. <sup id="cite1"><a href="#fn1">[1]</a></sup></p>
<p id="v13"><sup><small>13</small></sup>  Bet nedorėliui nebus gerai ir netruks ilgai jo dienos, kurios tėra šešėlis, nes jis nebijo Dievo. </p>
<p id="v14"><sup><small>14</small></sup>  Žemėje kartais teisusis gauna, ką nedorėlis yra nusipelnęs, o nedorėlis gauna, ką yra nusipelnęs teisusis. Aš sakiau, kad tai taip pat tuštybė. </p>
<p id="v15"><sup><small>15</small></sup>  Tada aš gyriau linksmybę, nes žmogui nėra nieko geresnio po saule, kaip valgyti, gerti ir būti patenkintam. Tai pasiliks su juo jo darbuose per visas dienas, kurias Dievas jam davė po saule. </p>
<p id="v16"><sup><small>16</small></sup>  Kai aš stengiausi suprasti išmintį ir tai, kas vyksta žemėje, kodėl žmonės nei dieną, nei naktį nesudeda akių, </p>
<p id="v17"><sup><small>17</small></sup>  aš pamačiau visus Dievo darbus ir supratau, kad žmogus negali suvokti, kas vyksta po saule. Kaip žmogus besistengtų tyrinėdamas, jis nesuvoks to; net išmintingasis, kuris tariasi žinąs, to nesupras. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Ecclesiastes/7">Koheleto knyga - Skyrius 7</a></td>
        <td><a href="/lt/Bible/Ecclesiastes/Index">Indeksas</a></td>
        <td><a href="/lt/Bible/Ecclesiastes/9">Koheleto knyga - Skyrius 9</a></td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 8:12-13 <i>Turtai Dievo dovana teisiesiems</i>: <a href="/lt/The_Urantia_Book/95#p4_2">UK 95:4.2</a>. </li>
</ol>
</div>
