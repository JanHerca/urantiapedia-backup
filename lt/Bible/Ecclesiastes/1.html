<!--
title: Koheleto knyga - Skyrius 1
description: 
published: true
date: 2022-10-7T19:22:48Z
tags: bible, bible—ecclesiastes
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td> </td>
        <td><a href="/lt/Bible/Ecclesiastes/Index">Indeksas</a></td>
        <td><a href="/lt/Bible/Ecclesiastes/2">Koheleto knyga - Skyrius 2</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Dovydo sūnaus, pamokslininko, kuris buvo Jeruzalės karalius, žodžiai. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v2"><sup><small>2</small></sup>  Tuštybių tuštybė,­sako pamokslininkas.­Tuštybių tuštybė, viskas tuštybė. </p>
<p id="v3"><sup><small>3</small></sup>  Kokia nauda žmogui iš viso jo triūso, kurį jis turi po saule. </p>
<p id="v4"><sup><small>4</small></sup>  Viena karta praeina, kita­ateina, o žemė lieka per amžius. </p>
<p id="v5"><sup><small>5</small></sup>  Saulė teka, leidžiasi ir skuba į vietą, iš kur ji užtekėjo. </p>
<p id="v6"><sup><small>6</small></sup>  Vėjas pučia į pietus ir pasisuka į šiaurę; pučia šen ir ten, sukasi aplinkui ir vėl grįžta į vietą, iš kur pakilo. </p>
<p id="v7"><sup><small>7</small></sup>  Visos upės teka į jūrą, bet jūra vis nepilna. Upės grįžta atgal, iš kur ištekėjo. </p>
<p id="v8"><sup><small>8</small></sup>  Akys nepasisotins stebėdamos ir ausys neprisipildys girdėdamos. </p>
<p id="v9"><sup><small>9</small></sup>  Kas buvo, tas vėl bus; kas padaryta, tas vėl bus daroma. Nieko naujo nėra po saule. </p>
<p id="v10"><sup><small>10</small></sup>  Jei yra kas, apie ką būtų galima sakyti: “Žiūrėk, tai nauja!”, tai jau buvo senais laikais prieš mus. </p>
<p id="v11"><sup><small>11</small></sup>  Praeities įvykiai užmirštami, o ir vėliau būsiančių nebeatsimins tie, kurie gyvens po jų. </p>
<p id="v12"><sup><small>12</small></sup>  Aš, pamokslininkas, buvau Izraelio karalius Jeruzalėje. </p>
<p id="v13"><sup><small>13</small></sup>  Aš nusprendžiau savo širdyje stebėti ir tyrinėti išmintimi visa, kas darosi šiame pasaulyje. Šią varginančią užduotį Dievas davė žmonių sūnums, kad ją vykdytų. </p>
<p id="v14"><sup><small>14</small></sup>  Aš mačiau viską, kas darosi po saule, ir supratau, kad tai tuštybė ir vėjo gaudymas. </p>
<p id="v15"><sup><small>15</small></sup>  Kas kreiva, negalima ištiesinti, ir ko nėra, negalima suskaičiuoti. </p>
<p id="v16"><sup><small>16</small></sup>  Aš galvojau savo širdyje, kad esu įsigijęs daugiau išminties už visus, prieš mane buvusius Jeruzalėje. Mano širdis įgavo daug išminties ir pažinimo. </p>
<p id="v17"><sup><small>17</small></sup>  Aš nusprendžiau savo širdyje suprasti, kas yra išmintis ir kas beprotybė bei kvailystė, bet patyriau, kad tai taip pat vėjo gaudymas. </p>
<p id="v18"><sup><small>18</small></sup>  Kur yra daug išminties, ten yra ir daug sielvarto; kuo daugiau išminties, tuo daugiau kančių. </p>
<br/>
<figure class="table chapter-navigator">
  <table>
    <tbody>
      <tr>
        <td> </td>
        <td><a href="/lt/Bible/Ecclesiastes/Index">Indeksas</a></td>
        <td><a href="/lt/Bible/Ecclesiastes/2">Koheleto knyga - Skyrius 2</a></td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 1:1-8 <i>Mirtis neišvengiama, nenusiminkite</i>: <a href="/lt/The_Urantia_Book/102#p0_1">UK 102:0.1</a>. </li>
  <li id="fn2"><a href="#cite2">↑</a> 1:1-18 <i>Ekleziastas yra pesimistas</i>: <a href="/lt/The_Urantia_Book/97#p8_2">UK 97:8.2</a>. </li>
</ol>
</div>
