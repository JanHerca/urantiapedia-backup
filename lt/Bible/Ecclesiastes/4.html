<!--
title: Koheleto knyga - Skyrius 4
description: 
published: true
date: 2022-10-7T19:22:48Z
tags: bible, bible—ecclesiastes
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Ecclesiastes/3">Koheleto knyga - Skyrius 3</a></td>
        <td><a href="/lt/Bible/Ecclesiastes/Index">Indeksas</a></td>
        <td><a href="/lt/Bible/Ecclesiastes/5">Koheleto knyga - Skyrius 5</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Aš mačiau visą priespaudą, kuri yra šiame pasaulyje. Štai ašaros prispaustųjų ir niekas jų nepaguodžia. Skriaudėjai galingi, bet nėra kam paguosti. </p>
<p id="v2"><sup><small>2</small></sup>  Aš nusprendžiau, kad mirusieji laimingesni už gyvuosius. </p>
<p id="v3"><sup><small>3</small></sup>  Dar laimingesnis už juos tas, kuris dar negimęs, nes jis dar nematė piktadarysčių, kurios vyksta pasaulyje. </p>
<p id="v4"><sup><small>4</small></sup>  Toliau stebėjau žmonių darbą ir jų pastangas, dėl kurių žmogui pavydi jo kaimynas. Tai irgi tuštybė ir vėjo gaudymas. </p>
<p id="v5"><sup><small>5</small></sup>  Kvailys sėdi sudėjęs rankas ir valgo savo kūną. </p>
<p id="v6"><sup><small>6</small></sup>  Geriau turėti saują su ramybe negu pilnas rieškučias vargstant ir gaudant vėjus. <sup id="cite1"><a href="#fn1">[1]</a></sup></p>
<p id="v7"><sup><small>7</small></sup>  Pastebėjau dar vieną tuštybę po saule. </p>
<p id="v8"><sup><small>8</small></sup>  Vienišas žmogus, neturįs nei sūnaus, nei brolio, triūsia be galo, ir jo akys nepasisotina turtais. Jis nepagalvoja: “Kodėl aš triūsiu ir užginu gėrybių savo sielai?” Tai taip pat tuštybė ir nereikalingas vargas! </p>
<p id="v9"><sup><small>9</small></sup>  Du yra geriau negu vienas, nes jie turi gerą atlygį už savo triūsą. </p>
<p id="v10"><sup><small>10</small></sup>  Jei vienas kristų, kitas jį pakeltų. Bet vargas vienam, jei jis krinta, nes nėra kam padėti. </p>
<p id="v11"><sup><small>11</small></sup>  Jei dviese miega, vienas kitą šildo. Bet kaip sušilti vienam? </p>
<p id="v12"><sup><small>12</small></sup>  Jei vienas užpuolamas, dviese pasipriešina. Trigubą virvę sunku pertraukti. </p>
<p id="v13"><sup><small>13</small></sup>  Geriau neturtingas, bet išmintingas jaunuolis, negu senas kvailas karalius, kuris nepriima patarimų. </p>
<p id="v14"><sup><small>14</small></sup>  Nes jis, išėjęs iš kalėjimo, tapo karaliumi, o kitas, gimęs karaliumi, nuskursta. </p>
<p id="v15"><sup><small>15</small></sup>  Aš galvojau apie žmones, gyvenančius pasaulyje, ir kitą jaunuolį, kuris užims ano vietą. </p>
<p id="v16"><sup><small>16</small></sup>  Daugybė žmonių buvo prieš jį, ir vėliau atėjusieji nesidžiaugs juo. Ir tai yra tuštybė ir vėjo gaudymas. </p>
<p id="v17"><sup><small>17</small></sup>  Būk atsargus, kai eini į Dievo namus, ir būk pasiruošęs klausyti. Tai bus geriau negu kvailių auka, kurie net nežino, kad daro pikta. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Ecclesiastes/3">Koheleto knyga - Skyrius 3</a></td>
        <td><a href="/lt/Bible/Ecclesiastes/Index">Indeksas</a></td>
        <td><a href="/lt/Bible/Ecclesiastes/5">Koheleto knyga - Skyrius 5</a></td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 4:6 <i>Geriau kai kurie su ramybe</i>: <a href="/lt/The_Urantia_Book/149#p5_2">UK 149:5.2</a>. </li>
</ol>
</div>
