<!--
title: Ozėjo knyga - Skyrius 2
description: 
published: true
date: 2022-10-7T19:22:49Z
tags: bible, bible—hosea
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Hosea/1">Ozėjo knyga - Skyrius 1</a></td>
        <td><a href="/lt/Bible/Hosea/Index">Indeksas</a></td>
        <td><a href="/lt/Bible/Hosea/3">Ozėjo knyga - Skyrius 3</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  “Vadinkite savo brolius ‘Mano tauta’ ir savo seseris ‘Ta, kurios pagailėjo’. </p>
<p id="v2"><sup><small>2</small></sup>  Darykite teismą savo motinai, teiskite ją, nes ji ne mano žmona ir Aš ne jos vyras! Teatsisako ji paleistuvystės ir svetimavimo, </p>
<p id="v3"><sup><small>3</small></sup>  kad nenurengčiau jos nuogai ir nepastatyčiau tokios, kokia ji buvo tą dieną, kai gimė, kad nepadaryčiau jos panašios į dykumą, į išdžiūvusią žemę, ir nenumarinčiau jos troškuliu. </p>
<p id="v4"><sup><small>4</small></sup>  Nepasigailėsiu ir jos vaikų, nes jie paleistuvystės vaikai. </p>
<p id="v5"><sup><small>5</small></sup>  Jų motina elgėsi begėdiškai. Ji sakė: ‘Aš seksiu savo meilužius, duodančius man duonos, vandens, vilnų, linų, aliejaus ir gėrimų’. </p>
<p id="v6"><sup><small>6</small></sup>  Aš užtversiu jos kelią erškėčiais, pastatysiu sieną, kad ji neberastų savo takų. </p>
<p id="v7"><sup><small>7</small></sup>  Ji bėgs paskui savo meilužius, bet jų nepavys, ji ieškos jų, bet nesuras. Tada ji sakys: ‘Grįšiu pas savo pirmąjį vyrą, nes pas Jį man buvo geriau negu dabar’. </p>
<p id="v8"><sup><small>8</small></sup>  Ji nesuprato, kad Aš jai daviau javų, vyno, aliejaus ir parūpinau daug sidabro bei aukso, kurį ji panaudojo Baalui! </p>
<p id="v9"><sup><small>9</small></sup>  Todėl Aš sugrįšiu ir atimsiu iš jos javus jų metu, vyną jo metu ir vilnas bei linus, kuriais ji dengė savo kūną. </p>
<p id="v10"><sup><small>10</small></sup>  Dabar Aš atidengsiu jos gėdą meilužių akyse, ir niekas jos neišgelbės iš mano rankos. </p>
<p id="v11"><sup><small>11</small></sup>  Padarysiu galą jos džiaugsmui, puotoms, sabatams, jauno mėnulio ir metinėms šventėms. </p>
<p id="v12"><sup><small>12</small></sup>  Aš sunaikinsiu jos vynmedžius ir figmedžius, apie kuriuos ji kalbėjo: ‘Tai mano meilužių duotas užmokestis’. Aš tuos sodus paversiu mišku, juose ganysis laukiniai žvėrys. </p>
<p id="v13"><sup><small>13</small></sup>  Bausiu ją dėl švenčių Baalams, nes ji smilkydavo jiems, dabindavosi auskarais ir papuošalais, sekdavo paskui meilužius, o mane pamiršdavo”,­sako Viešpats. </p>
<p id="v14"><sup><small>14</small></sup>  “Aš ją viliosiu, išvesiu į dykumą ir paguosiu ją. </p>
<p id="v15"><sup><small>15</small></sup>  Aš ten jai duosiu vynuogynus ir Achoro slėnį­vilties vartus. Ji giedos ten kaip jaunystėje, kaip išėjusi iš Egipto krašto. </p>
<p id="v16"><sup><small>16</small></sup>  Tą dieną,­sako Viešpats,­tu vadinsi mane savo vyru, ir nebevadinsi savo šeimininku. </p>
<p id="v17"><sup><small>17</small></sup>  Aš pašalinsiu Baalų vardus iš jos burnos, ir ji nebeminės jų. </p>
<p id="v18"><sup><small>18</small></sup>  Tuomet padarysiu sandorą su lauko žvėrimis, padangių paukščiais ir žemės ropliais; karą, lanką ir kardą pašalinsiu iš krašto ir leisiu jiems saugiai gyventi. </p>
<p id="v19"><sup><small>19</small></sup>  Aš susižadėsiu su tavimi amžiams, susižadėsiu teisume ir teisingume, malonėje ir gailestingume. </p>
<p id="v20"><sup><small>20</small></sup>  Susižadėsiu su tavimi ištikimybėje, ir tu pažinsi Viešpatį. </p>
<p id="v21"><sup><small>21</small></sup>  Tą dieną Aš išgirsiu,­sako Viešpats.­Aš išgirsiu dangus ir jie išgirs žemę. </p>
<p id="v22"><sup><small>22</small></sup>  Žemė išgirs javus, vyną ir aliejų, ir šie išgirs Jezrahelį. </p>
<p id="v23"><sup><small>23</small></sup>  Aš ją pasėsiu sau tame krašte, pasigailėsiu tos, kurios nebuvo pasigailėta ir sakysiu ne savo tautai: ‘Tu mano tauta’, o jie atsakys: ‘Tu mano Dievas’ ”. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Hosea/1">Ozėjo knyga - Skyrius 1</a></td>
        <td><a href="/lt/Bible/Hosea/Index">Indeksas</a></td>
        <td><a href="/lt/Bible/Hosea/3">Ozėjo knyga - Skyrius 3</a></td>
      </tr>
    </tbody>
  </table>
</figure>
