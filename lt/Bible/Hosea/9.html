<!--
title: Ozėjo knyga - Skyrius 9
description: 
published: true
date: 2022-10-7T19:22:49Z
tags: bible, bible—hosea
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Hosea/8">Ozėjo knyga - Skyrius 8</a></td>
        <td><a href="/lt/Bible/Hosea/Index">Indeksas</a></td>
        <td><a href="/lt/Bible/Hosea/10">Ozėjo knyga - Skyrius 10</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Izraeli, nesidžiauk, nedžiūgauk kaip tautos! Tu paleistuvaudamas palikai savo Dievą, pamėgai užmokestį kiekviename klojime. </p>
<p id="v2"><sup><small>2</small></sup>  Klojimas ir vynuogių spaustuvas jų nemaitins, ir šviežias vynas jiems nepadės. </p>
<p id="v3"><sup><small>3</small></sup>  Jie neliks Viešpaties krašte: Efraimas grįš į Egiptą ir Asirijoje valgys nešvarų maistą. </p>
<p id="v4"><sup><small>4</small></sup>  Jie neaukos Viešpačiui geriamųjų aukų, ir kitos jų aukos Jam nepatiks. Jų aukos bus kaip gedinčiųjų duona; visi, kurie jų valgys, susiteps, nes jų duona tinka tik pasisotinti, bet į Viešpaties namus ji nepateks. </p>
<p id="v5"><sup><small>5</small></sup>  Ką jūs darysite iškilmių dienomis ir Viešpaties šventės dieną? </p>
<p id="v6"><sup><small>6</small></sup>  Kas išliks po sunaikinimo, išeis į Egiptą, Nofe jie bus palaidoti. Jų sidabras apaugs piktžolėmis, ir jų palapinėse augs erškėčiai. </p>
<p id="v7"><sup><small>7</small></sup>  Priartėjo aplankymo dienos ir atsiskaitymo metas. Izraelis tai žino! Pranašas­kvailys, dvasinis žmogus­beprotis! Tai dėl tavo kalčių daugybės, dėl didelės neapykantos. </p>
<p id="v8"><sup><small>8</small></sup>  Efraimo sargas yra su mano Dievu. Bet pranašas­žabangai visuose jo keliuose, neapykanta Dievo namuose. </p>
<p id="v9"><sup><small>9</small></sup>  Žmonės sugedo kaip Gibėjos dienomis. Jis atsimins jų kaltę, baus juos už jų nuodėmes. </p>
<p id="v10"><sup><small>10</small></sup>  Man Izraelis buvo kaip vynuogės dykumoje, jūsų tėvai kaip ankstyvi figmedžio vaisiai. O jie nuėjo pas Baal Peorą, pasišventė gėdai ir tapo pasibjaurėtini kaip ir tie, kuriuos jie pamilo. </p>
<p id="v11"><sup><small>11</small></sup>  Efraimo šlovė nuskrido kaip paukštis­nebėra nei nėštumo, nei gimdymo, nei pradėjimo. </p>
<p id="v12"><sup><small>12</small></sup>  Jeigu jie užaugintų vaikus, Aš iš jų atimsiu juos. Vargas jiems, kai nuo jų pasitrauksiu! </p>
<p id="v13"><sup><small>13</small></sup>  Efraimas mano akyse buvo kaip Tyras, pasodintas geroje vietoje. Tačiau jis atiduos savo vaikus žudikui. </p>
<p id="v14"><sup><small>14</small></sup>  Viešpatie, duok jiems, ką esi numatęs duoti! Duok jiems nevaisingas įsčias ir tuščias krūtis. </p>
<p id="v15"><sup><small>15</small></sup>  Visa jų nedorybė pasirodė Gilgaloje, ten Aš pradėjau jų nebekęsti. Dėl jų piktų darbų pašalinsiu juos iš savo namų, daugiau jų nebemylėsiu, visi jų kunigaikščiai­maištininkai. </p>
<p id="v16"><sup><small>16</small></sup>  Efraimas nubaustas­jų šaknis padžiūvusi, jie nebeneš vaisiaus. Jei ir pagimdytų, nužudysiu jų mylimą įsčių vaisių. </p>
<p id="v17"><sup><small>17</small></sup>  Dievas atmes juos, nes jie neklausė Jo. Jie taps klajūnais tarp tautų. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Hosea/8">Ozėjo knyga - Skyrius 8</a></td>
        <td><a href="/lt/Bible/Hosea/Index">Indeksas</a></td>
        <td><a href="/lt/Bible/Hosea/10">Ozėjo knyga - Skyrius 10</a></td>
      </tr>
    </tbody>
  </table>
</figure>
