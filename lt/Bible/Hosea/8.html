<!--
title: Ozėjo knyga - Skyrius 8
description: 
published: true
date: 2022-9-13T21:36:44Z
tags: 
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Hosea/7">Ozėjo knyga - Skyrius 7</a></td>
        <td><a href="/lt/Bible/Hosea/Index">Indeksas</a></td>
        <td><a href="/lt/Bible/Hosea/9">Ozėjo knyga - Skyrius 9</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  “Pūskite trimitą! Erelis leidžiasi ant Viešpaties namų, nes jie sulaužė mano sandorą ir pažeidė įstatymą. </p>
<p id="v2"><sup><small>2</small></sup>  Izraelis šauksis manęs: ‘Mano Dieve! Mes pažįstame Tave’. </p>
<p id="v3"><sup><small>3</small></sup>  Izraelis atmetė tai, kas gera, priešas persekios jį! </p>
<p id="v4"><sup><small>4</small></sup>  Jie išsirinko karalius be manęs ir paskyrė kunigaikščius be mano žinios. Iš sidabro ir aukso jie pasidirbdino stabų sau patiems sunaikinti. </p>
<p id="v5"><sup><small>5</small></sup>  Samarija, tavo veršis atmetė tave. Mano rūstybė dega prieš tave, ar ilgai dar Izraelis neapsivalys? </p>
<p id="v6"><sup><small>6</small></sup>  Amatininkas padirbo jį, todėl jis ne dievas. Samarijos veršis bus paverstas dulkėmis. </p>
<p id="v7"><sup><small>7</small></sup>  Kas sėja vėją, pjaus audrą. Tuščios varpos neneš grūdų, o jei ir neštų, svetimieji juos surytų. </p>
<p id="v8"><sup><small>8</small></sup>  Izraelis prarytas. Dabar jis bus tarp pagonių kaip nenaudingas indas. </p>
<p id="v9"><sup><small>9</small></sup>  Jis išėjo į Asiriją kaip vienišas laukinis asilas. Efraimas pasisamdė meilužių. </p>
<p id="v10"><sup><small>10</small></sup>  Nors jie samdo svetimšalius, tačiau Aš juos greitai išsklaidysiu, jie nebeturės nei karaliaus, nei kunigaikščių. </p>
<p id="v11"><sup><small>11</small></sup>  Efraimas pasistatė daugybę aukurų, jie padėjo jam nusikalsti. </p>
<p id="v12"><sup><small>12</small></sup>  Aš surašiau jam didžius dalykus savo įstatyme, bet jis palaikė juos svetimais. </p>
<p id="v13"><sup><small>13</small></sup>  Jie aukoja aukas ir valgo mėsą, bet Viešpačiui jos nepatinka. Viešpats atsimins jų kaltes ir baus juos už nuodėmes­jie grįš į Egiptą. </p>
<p id="v14"><sup><small>14</small></sup>  Izraelis užmiršo savo Kūrėją ir statosi šventyklas, o Judas­sutvirtintus miestus. Bet Aš siųsiu ugnį į jų miestus, sudeginsiu jų rūmus”. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Hosea/7">Ozėjo knyga - Skyrius 7</a></td>
        <td><a href="/lt/Bible/Hosea/Index">Indeksas</a></td>
        <td><a href="/lt/Bible/Hosea/9">Ozėjo knyga - Skyrius 9</a></td>
      </tr>
    </tbody>
  </table>
</figure>
