<!--
title: Ozėjo knyga - Skyrius 13
description: 
published: true
date: 2022-10-7T19:22:49Z
tags: bible, bible—hosea
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Hosea/12">Ozėjo knyga - Skyrius 12</a></td>
        <td><a href="/lt/Bible/Hosea/Index">Indeksas</a></td>
        <td><a href="/lt/Bible/Hosea/14">Ozėjo knyga - Skyrius 14</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Kai Efraimas kalbėjo drebėdamas, jis iškilo Izraelyje, o kai nusikalto Baalu­mirė. </p>
<p id="v2"><sup><small>2</small></sup>  Dabar jie nusideda dar labiau: lieja sidabrinius atvaizdus, stabus pagal savo sugebėjimus. Tai yra amatininkų darbas. Jie ragina: “Žmonės, kurie aukoja, tebučiuoja veršius!” </p>
<p id="v3"><sup><small>3</small></sup>  Todėl jie bus kaip rytmečio migla, kaip rasa, kuri anksti pranyksta, kaip pelai, nupučiami nuo klojimo, arba dūmai iš kamino. </p>
<p id="v4"><sup><small>4</small></sup>  “Aš esu Viešpats, tavo Dievas nuo dienų Egipto krašte. Tu nepažinsi kito dievo, tik mane, nes be manęs nėra gelbėtojo. </p>
<p id="v5"><sup><small>5</small></sup>  Aš pažinau tave dykumoje, išdžiūvusioje žemėje. </p>
<p id="v6"><sup><small>6</small></sup>  Kai jie prasigyveno ir pasisotino, jų širdis išpuiko, jie pamiršo mane. </p>
<p id="v7"><sup><small>7</small></sup>  Aš būsiu jiems kaip liūtas, kaip šalia kelio tykojantis leopardas. </p>
<p id="v8"><sup><small>8</small></sup>  Aš juos užpulsiu kaip lokė, netekusi jauniklių, ir draskysiu jų krūtines. Ten surysiu juos kaip liūtas, sudraskysiu kaip laukiniai žvėrys. </p>
<p id="v9"><sup><small>9</small></sup>  Izraeli, tu sunaikinai save, nes tik manyje tavo pagalba. </p>
<p id="v10"><sup><small>10</small></sup>  Kur yra tavo karalius, kuris tave išgelbėtų? Kur tavo teisėjai, apie kuriuos sakei: ‘Duok man karalių ir kunigaikščių’? </p>
<p id="v11"><sup><small>11</small></sup>  Aš tau daviau karalių supykęs ir atėmiau jį užsirūstinęs. </p>
<p id="v12"><sup><small>12</small></sup>  Efraimo kaltė surišta, jo nuodėmė paslėpta. </p>
<p id="v13"><sup><small>13</small></sup>  Jis yra lyg neišmintingas sūnus­atėjus laikui gimti, jis neturėtų laukti. </p>
<p id="v14"><sup><small>14</small></sup>  Aš išpirksiu juos iš mirusiųjų buveinės galios, išgelbėsiu nuo mirties. Mirtie, Aš būsiu tavo galas, mirusiųjų buveine, Aš būsiu tavo sunaikinimas. Gailestis bus paslėptas nuo mano akių. </p>
<p id="v15"><sup><small>15</small></sup>  Nors jis klestės tarp savo brolių, pakils Viešpaties vėjas iš rytų, iš dykumos, išdžiovins versmes ir šaltinius, išplėš turtus ir visus brangius indus. </p>
<p id="v16"><sup><small>16</small></sup>  Samarija kentės už tai, kad maištavo prieš savo Dievą. Jie žus nuo kardo, jos kūdikius sutraiškys, nėščias moteris perskros”. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Hosea/12">Ozėjo knyga - Skyrius 12</a></td>
        <td><a href="/lt/Bible/Hosea/Index">Indeksas</a></td>
        <td><a href="/lt/Bible/Hosea/14">Ozėjo knyga - Skyrius 14</a></td>
      </tr>
    </tbody>
  </table>
</figure>
