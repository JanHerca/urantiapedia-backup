<!--
title: Ozėjo knyga - Skyrius 10
description: 
published: true
date: 2023-11-8T21:52:7Z
tags: bible, bible—hosea
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/lt/Bible/Hosea/9">
          <span class="mdi mdi-arrow-left-drop-circle"></span><span class="pl-2">Ozėjo knyga - Skyrius 9</span>
        </a>
        </td>
        <td>
        <a href="/lt/Bible/Hosea/Index">
          <span class="mdi mdi-book-open-variant"></span><span class="pl-2">Indeksas</span>
        </a>
        </td>
        <td>
        <a href="/lt/Bible/Hosea/11">
          <span class="pr-2">Ozėjo knyga - Skyrius 11</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Izraelis yra vešlus vynmedis, nešantis vaisių sau. Kuo daugiau jis nešė vaisiaus, tuo daugiau statė aukurų. Kuo labiau turtėjo kraštas, tuo gražesnius darė atvaizdus. </p>
<p id="v2"><sup><small>2</small></sup>  Jų širdis pasidalinusi! Dabar jie atkentės už savo kaltes. Viešpats sulaužys jų aukurus ir sunaikins atvaizdus. </p>
<p id="v3"><sup><small>3</small></sup>  Dabar jie sako: “Mes neturime karaliaus, nes nebijome Viešpaties. O ką gali padaryti mums karalius?” </p>
<p id="v4"><sup><small>4</small></sup>  Jie tuščiai kalba ir klastingai prisiekia, darydami sutartis. Todėl ateis jiems teismas lyg nuodingos piktžolės, kurios užauga lauko vagose. </p>
<p id="v5"><sup><small>5</small></sup>  Dėl Bet Aveno veršio drebės Samarijos gyventojai. Dėl jo tauta liūdės ir jo kunigai, kurie anksčiau juo džiaugėsi, dejuos, nes šlovės nebeliko. </p>
<p id="v6"><sup><small>6</small></sup>  Jis bus nugabentas Asirijon kaip duoklė didžiajam karaliui. Tada bus gėda Efraimui ir Izraelis gėdinsis dėl savo sumanymo. </p>
<p id="v7"><sup><small>7</small></sup>  Samarijos karalius pradings kaip puta nuo vandens paviršiaus. </p>
<p id="v8"><sup><small>8</small></sup>  Aveno aukštumos­Izraelio nuodėmė­bus sunaikintos. Erškėčiai ir usnys augs ant jų aukurų. Jie sakys kalnams ir kalvoms: “Griūkite ant mūsų ir apdenkite mus!” </p>
<p id="v9"><sup><small>9</small></sup>  Izraeli, tu nuodėmiauji nuo Gibėjos dienų. Ten jie pasiliko, mūšis Gibėjoje prieš nedorybės vaikus neužklupo jų. </p>
<p id="v10"><sup><small>10</small></sup>  Aš juos nubausiu. Tautos kariaus prieš juos, jie bus nubausti už dvigubą savo nusikaltimą. </p>
<p id="v11"><sup><small>11</small></sup>  Efraimas­telyčia, išmokyta kulti javus. Aš uždėjau jungą ant jos gražaus kaklo. Aš atsisėsiu ant Efraimo, Judas ars, o Jokūbas akės. </p>
<p id="v12"><sup><small>12</small></sup>  Sėkite sau teisumą, pjaukite gailestingumą. Plėškite dirvoną, nes laikas ieškoti Viešpaties, kad Jis ateitų ir išlietų ant jūsų teisumą. </p>
<p id="v13"><sup><small>13</small></sup>  Jūs arėte nedorybę, pjovėte neteisybę ir valgėte melo vaisius. Kadangi pasitikėjote savo keliais, karžygių daugybe, </p>
<p id="v14"><sup><small>14</small></sup>  kils karas prieš tavo tautą ir visos tvirtovės bus sunaikintos, kaip Šalmanas sunaikino Bet Arbelį kovos metu: motinos buvo sutraiškytos drauge su vaikais. </p>
<p id="v15"><sup><small>15</small></sup>  Taip atsitiks tau, Beteli, dėl tavo nedorybių. Rytą pražus Izraelio karalius. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/lt/Bible/Hosea/9">
          <span class="mdi mdi-arrow-left-drop-circle"></span><span class="pl-2">Ozėjo knyga - Skyrius 9</span>
        </a>
        </td>
        <td>
        <a href="/lt/Bible/Hosea/Index">
          <span class="mdi mdi-book-open-variant"></span><span class="pl-2">Indeksas</span>
        </a>
        </td>
        <td>
        <a href="/lt/Bible/Hosea/11">
          <span class="pr-2">Ozėjo knyga - Skyrius 11</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
