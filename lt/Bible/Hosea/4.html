<!--
title: Ozėjo knyga - Skyrius 4
description: 
published: true
date: 2022-9-13T21:36:44Z
tags: 
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Hosea/3">Ozėjo knyga - Skyrius 3</a></td>
        <td><a href="/lt/Bible/Hosea/Index">Indeksas</a></td>
        <td><a href="/lt/Bible/Hosea/5">Ozėjo knyga - Skyrius 5</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Izraelitai, klausykite Viešpaties žodžio. Viešpats kaltina krašto gyventojus, nes nėra šalyje tiesos, gailestingumo nė Dievo pažinimo. </p>
<p id="v2"><sup><small>2</small></sup>  “Šmeižtas, melagystė, žmogžudystė, vagystė ir svetimavimas įsigalėjo krašte, vienas kraujo praliejimas po kito. </p>
<p id="v3"><sup><small>3</small></sup>  Todėl žemė liūdės, visa, kas gyvena joje, nusilps, net laukiniai žvėrys, padangių paukščiai ir jūros žuvys pražus. </p>
<p id="v4"><sup><small>4</small></sup>  Niekas tegul nesiginčija ir tenekaltina kitų, nes tavo tauta yra kaip besiginčijantys su kunigu. </p>
<p id="v5"><sup><small>5</small></sup>  Todėl tu krisi dienos metu, ir pranašai kris su tavimi kaip naktį, ir Aš sunaikinsiu jūsų motiną. </p>
<p id="v6"><sup><small>6</small></sup>  Mano tauta žūsta dėl pažinimo stokos! Kadangi tu atmetei pažinimą, tai ir Aš tave atmesiu, kad nebebūtum mano kunigu. Kadangi pamiršai savo Dievo įstatymą, tai ir Aš pamiršiu tavo vaikus. </p>
<p id="v7"><sup><small>7</small></sup>  Kuo labiau jų daugėjo, tuo daugiau jie nuodėmiavo. Aš jų šlovę pakeisiu į gėdą. </p>
<p id="v8"><sup><small>8</small></sup>  Jie minta mano tautos nuodėme ir trokšta jos nusikaltimo. </p>
<p id="v9"><sup><small>9</small></sup>  Tautai ir kunigams bus tas pats­ Aš bausiu juos už jų kelius, užmokėsiu jiems už jų darbus. </p>
<p id="v10"><sup><small>10</small></sup>  Jie valgys, bet nepasisotins, paleistuvaus, bet jų nepadaugės, nes jie užmiršo Viešpatį. </p>
<p id="v11"><sup><small>11</small></sup>  Paleistuvystės, senas vynas ir jaunas vynas užvaldė jų širdis. </p>
<p id="v12"><sup><small>12</small></sup>  Mano tauta klausia medžio gabalo ir laukia atsakymo iš lazdos. Paleistuvystės dvasia juos suklaidino, ir paleistuvaudami jie paliko Dievą. </p>
<p id="v13"><sup><small>13</small></sup>  Kalnų viršūnėse ir ant kalvų, malonioje ąžuolų, topolių ir terebintų pavėsyje, jie aukoja aukas ir degina smilkalus. Todėl jūsų dukterys paleistuvauja ir sužadėtinės svetimauja. </p>
<p id="v14"><sup><small>14</small></sup>  Aš nebausiu jūsų dukterų už paleistuvavimą nė sužadėtinių už neištikimybę, nes jūs patys paleistuvaujate ir aukojate su kekšėmis. Tauta, neturinti Dievo pažinimo, pražus. </p>
<p id="v15"><sup><small>15</small></sup>  Tu, Izraeli, jau paleistuvauji, tenenusikalsta bent Judas! Neikite į Gilgalą, nekeliaukite į Bet Aveną ir neprisiekite, sakydami: ‘Kaip Viešpats gyvas!’ </p>
<p id="v16"><sup><small>16</small></sup>  Jei Izraelis užsispyręs kaip užsispyrusi karvė, argi Viešpats ganys juos kaip avinėlį plačioje ganykloje? </p>
<p id="v17"><sup><small>17</small></sup>  Efraimas prisirišo prie stabų­ palik jį! </p>
<p id="v18"><sup><small>18</small></sup>  Jie girtuokliauja ir paleistuvauja, jų valdytojai gėdą pamėgo labiau negu garbę. </p>
<p id="v19"><sup><small>19</small></sup>  Vėjas apsupo juos savo sparnais, ir jie gėdysis savo aukų”. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Hosea/3">Ozėjo knyga - Skyrius 3</a></td>
        <td><a href="/lt/Bible/Hosea/Index">Indeksas</a></td>
        <td><a href="/lt/Bible/Hosea/5">Ozėjo knyga - Skyrius 5</a></td>
      </tr>
    </tbody>
  </table>
</figure>
