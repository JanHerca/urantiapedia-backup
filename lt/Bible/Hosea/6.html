<!--
title: Ozėjo knyga - Skyrius 6
description: 
published: true
date: 2022-9-13T21:36:44Z
tags: 
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Hosea/5">Ozėjo knyga - Skyrius 5</a></td>
        <td><a href="/lt/Bible/Hosea/Index">Indeksas</a></td>
        <td><a href="/lt/Bible/Hosea/7">Ozėjo knyga - Skyrius 7</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Eikime, sugrįžkime pas Viešpatį: Jis mus sudraskė­Jis ir pagydys; Jis sumušė­Jis ir aptvarstys. </p>
<p id="v2"><sup><small>2</small></sup>  Jis atgaivins mus po dviejų dienų, trečią dieną pakels, kad gyventume Jo akivaizdoje. </p>
<p id="v3"><sup><small>3</small></sup>  Stenkimės pažinti Viešpatį. Kaip aušra Jis pasirodys ir ateis pas mus kaip lietus, kaip vėlyvas ir ankstyvas lietus į žemę. </p>
<p id="v4"><sup><small>4</small></sup>  “Ką darysiu tau, Efraimai? Ką darysiu tau, Judai? Jūsų gerumas kaip rytmečio migla, kaip rasa, kuri greitai išnyksta. </p>
<p id="v5"><sup><small>5</small></sup>  Aš tašiau juos per pranašus, žudžiau savo burnos žodžiais. Tavo teismai yra kaip nušvintanti šviesa. </p>
<p id="v6"><sup><small>6</small></sup>  Aš noriu gailestingumo, o ne aukos, ir Dievo pažinimo labiau, negu deginamųjų aukų. </p>
<p id="v7"><sup><small>7</small></sup>  Jie kaip žmonės sulaužė sandorą, buvo man neištikimi. </p>
<p id="v8"><sup><small>8</small></sup>  Gileadas yra piktadarių miestas, suteptas krauju. </p>
<p id="v9"><sup><small>9</small></sup>  Kaip tykojanti plėšikų gauja­tokie yra kunigai, kurie žudo einančius į Sichemą ir elgiasi bjauriai. </p>
<p id="v10"><sup><small>10</small></sup>  Izraelio namuose mačiau baisių dalykų: ten paleistuvauja Efraimas, susitepęs Izraelis. </p>
<p id="v11"><sup><small>11</small></sup>  Tau, Judai, taip pat paruošta pjūtis, kai parvesiu savo tautos ištremtuosius”. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Hosea/5">Ozėjo knyga - Skyrius 5</a></td>
        <td><a href="/lt/Bible/Hosea/Index">Indeksas</a></td>
        <td><a href="/lt/Bible/Hosea/7">Ozėjo knyga - Skyrius 7</a></td>
      </tr>
    </tbody>
  </table>
</figure>
