<!--
title: Ozėjo knyga - Skyrius 5
description: 
published: true
date: 2022-10-7T19:22:49Z
tags: bible, bible—hosea
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Hosea/4">Ozėjo knyga - Skyrius 4</a></td>
        <td><a href="/lt/Bible/Hosea/Index">Indeksas</a></td>
        <td><a href="/lt/Bible/Hosea/6">Ozėjo knyga - Skyrius 6</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  “Kunigai, išgirskite, Izraelio namai, įsidėmėkite, ir jūs, karaliaus namai, klausykite, nes jūs būsite nuteisti, kadangi tapote spąstais Micpoje ir ištiestu tinklu Tabore. </p>
<p id="v2"><sup><small>2</small></sup>  Maištininkai įgudę žudyti, tačiau Aš juos visus nubausiu. </p>
<p id="v3"><sup><small>3</small></sup>  Aš pažįstu Efraimą, ir Izraelis nepaslėptas nuo manęs. Tu, Efraimai, paleistuvauji ir tu, Izraeli, esi susitepęs. </p>
<p id="v4"><sup><small>4</small></sup>  Jų darbai neleidžia jiems sugrįžti pas savo Dievą. Paleistuvystės dvasia yra juose ir Viešpaties jie nepažino. </p>
<p id="v5"><sup><small>5</small></sup>  Izraelio išdidumas liudija prieš jį patį. Todėl Efraimas ir Izraelis kris dėl savo kaltės, Judas kris su jais. </p>
<p id="v6"><sup><small>6</small></sup>  Su avių ir galvijų bandomis jie eis ieškoti Viešpaties, bet neras­ Jis pasitraukė nuo jų. </p>
<p id="v7"><sup><small>7</small></sup>  Jie buvo neištikimi Viešpačiui, gimdė svetimus vaikus. Vienas mėnuo praris juos su jų dalimis. </p>
<p id="v8"><sup><small>8</small></sup>  Pūskite ragą Gibėjoje, trimituokite Ramoje. Šaukite Bet Avene, gąsdinkite Benjaminą! </p>
<p id="v9"><sup><small>9</small></sup>  Efraimas virs dykuma bausmės dieną. Tą paskelbsiu visoms Izraelio giminėms. </p>
<p id="v10"><sup><small>10</small></sup>  Judo kunigaikščiai tapo kaip perkeliantieji ribą, todėl Aš išliesiu ant jų savo rūstybę kaip vandenį. </p>
<p id="v11"><sup><small>11</small></sup>  Efraimas prispaustas ir palaužtas teismo, nes sekė tuštybę. </p>
<p id="v12"><sup><small>12</small></sup>  Aš būsiu lyg kandis Efraimui, lyg kirminas Judo namams. </p>
<p id="v13"><sup><small>13</small></sup>  Efraimas matė savo ligą, ir Judas­savo žaizdą. Tada kreipėsi Efraimas į Asiriją, siuntė pas didį karalių. Bet jis negali jūsų pagydyti nė žaizdos pašalinti. </p>
<p id="v14"><sup><small>14</small></sup>  Aš esu lyg liūtas Efraimui, lyg jaunas liūtas Judui. Aš, Aš sudraskysiu ir nueisiu, nusinešiu, ir niekas neišgelbės. </p>
<p id="v15"><sup><small>15</small></sup>  Aš pasitrauksiu, kol jie pripažins savo kaltę ir ieškos mano veido. Savo varge jie anksti ieškos manęs”. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Hosea/4">Ozėjo knyga - Skyrius 4</a></td>
        <td><a href="/lt/Bible/Hosea/Index">Indeksas</a></td>
        <td><a href="/lt/Bible/Hosea/6">Ozėjo knyga - Skyrius 6</a></td>
      </tr>
    </tbody>
  </table>
</figure>
