<!--
title: Zecharijo knyga - Skyrius 14
description: 
published: true
date: 2022-10-7T19:22:49Z
tags: bible, bible—zechariah
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Zechariah/13">Zecharijo knyga - Skyrius 13</a></td>
        <td><a href="/lt/Bible/Zechariah/Index">Indeksas</a></td>
        <td> </td>
      </tr>
    </tbody>
  </table>
</figure>
<p id="v1"><sup><small>1</small></sup>  Viešpaties diena ateina, ir tavo grobis bus išdalintas tavo viduryje. </p>
<p id="v2"><sup><small>2</small></sup>  Visos tautos bus sušauktos kovai prieš Jeruzalę. Miestas kris, namai bus apiplėšti, moterys išprievartautos. Pusė miesto gyventojų bus išvesti nelaisvėn, o kita pusė liks mieste. </p>
<p id="v3"><sup><small>3</small></sup>  Tada Viešpats kariaus prieš anas tautas, kaip kariavo mūšio dieną. </p>
<p id="v4"><sup><small>4</small></sup>  Tą dieną Jis stovės Alyvų kalne, kuris yra į rytus nuo Jeruzalės. Alyvų kalnas perskils į dvi dalis­iš rytų į vakarus, ir pasidarys labai didelis slėnis. Viena kalno pusė nuslinks į šiaurę, o kita­į pietus. </p>
<p id="v5"><sup><small>5</small></sup>  Jūs bėgsite į kalnų slėnį, kuris sieks iki Acalo. Jūs bėgsite, kaip bėgote nuo žemės drebėjimo Judo karaliaus Uzijo dienomis. Tada ateis Viešpats, mano Dievas, ir visi šventieji su Juo. </p>
<p id="v6"><sup><small>6</small></sup>  Tuomet visi šviesuliai užges. </p>
<p id="v7"><sup><small>7</small></sup>  Bus viena diena, kurią žino Viešpats­ne diena ir ne naktis, ir vakare bus šviesu. <sup id="cite1"><a href="#fn1">[1]</a></sup></p>
<p id="v8"><sup><small>8</small></sup>  Tą dieną gyvieji vandenys tekės iš Jeruzalės dviem kryptim: viena į Rytų, kita į Vakarų jūrą; taip bus vasarą ir žiemą. <sup id="cite2"><a href="#fn2">[2]</a></sup></p>
<p id="v9"><sup><small>9</small></sup>  Viešpats karaliaus visai žemei. Bus vienas Viešpats ir Jo vardas bus vienas. </p>
<p id="v10"><sup><small>10</small></sup>  Visa šalis nuo Gebos iki Rimono, esančio į pietus nuo Jeruzalės, taps lyguma. Miestas, nuo Benjamino vartų iki Kertinių vartų ir nuo Hananelio bokšto iki karaliaus vyno spaustuvų, bus apgyventas. </p>
<p id="v11"><sup><small>11</small></sup>  Prakeikimo nebebus ir Jeruzalėje visi saugiai gyvens. </p>
<p id="v12"><sup><small>12</small></sup>  Maras, kurį Viešpats siųs visoms tautoms, kariaujančioms prieš Jeruzalę, bus baisus. Jų kūnai pradės pūti dar jiems stovint ant savo kojų, akys­akiduobėse, o jų liežuviai­burnose. </p>
<p id="v13"><sup><small>13</small></sup>  Tuomet žmonėse bus toks didelis sąmyšis nuo Viešpaties, kad pakels ranką artimas prieš artimą. </p>
<p id="v14"><sup><small>14</small></sup>  Net Judas kariaus prieš Jeruzalę. Visų aplinkinių tautų turtai bus surinkti: auksas, sidabras ir drabužiai. </p>
<p id="v15"><sup><small>15</small></sup>  Toks pat maras kankins žirgus, mulus, kupranugarius, asilus ir visus kitus gyvulius, kurie bus kariaujančiųjų stovyklose. </p>
<p id="v16"><sup><small>16</small></sup>  Tie, kurie liks iš kariavusių prieš Jeruzalę, kas metai eis pagarbinti Karalių, kareivijų Viešpatį ir švęsti Palapinių šventę. </p>
<p id="v17"><sup><small>17</small></sup>  Jei kuri žemės giminė neateis į Jeruzalę pagarbinti Karaliaus, kareivijų Viešpaties, tai pas juos nebus lietaus. </p>
<p id="v18"><sup><small>18</small></sup>  Jei neateis Egipto giminė, juos ištiks tas pats maras, kurį Viešpats siųs pagonims, neateinantiems švęsti Palapinių šventės. </p>
<p id="v19"><sup><small>19</small></sup>  Tai bus bausmė Egiptui ir visoms tautoms, kurios neateis į Palapinių šventę. </p>
<p id="v20"><sup><small>20</small></sup>  Tuomet ant žirgų varpelių bus užrašyta: “Pašvęstas Viešpačiui”. Puodai Viešpaties namuose bus kaip aukojimo taurės prie aukuro. </p>
<p id="v21"><sup><small>21</small></sup>  Kiekvienas puodas Jeruzalėje ir Jude bus pašvęstas kareivijų Viešpačiui. Visi aukotojai galės ateiti, paimti bet kurį iš jų ir jame virti. Tomis dienomis nebebus kanaaniečio kareivijų Viešpaties namuose. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Zechariah/13">Zecharijo knyga - Skyrius 13</a></td>
        <td><a href="/lt/Bible/Zechariah/Index">Indeksas</a></td>
        <td> </td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 14:7 <i>Žydai matė Dievą visų karaliumi</i>: <a href="/lt/The_Urantia_Book/141#p4_1">UK 141:4.1</a>.  <i>Žydų pažiūros: antgamtinė kilmė</i>: <a href="/lt/The_Urantia_Book/170#p1_5">UK 170:1.5</a>. </li>
  <li id="fn2"><a href="#cite2">↑</a> 14:8 <i>Gyvųjų vandenų upės</i>: <a href="/lt/The_Urantia_Book/162#p6_1">UK 162:6.1</a>. </li>
</ol>
</div>
