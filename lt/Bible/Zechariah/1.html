<!--
title: Zecharijo knyga - Skyrius 1
description: 
published: true
date: 2022-10-7T19:22:49Z
tags: bible, bible—zechariah
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td> </td>
        <td><a href="/lt/Bible/Zechariah/Index">Indeksas</a></td>
        <td><a href="/lt/Bible/Zechariah/2">Zecharijo knyga - Skyrius 2</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Antraisiais Darijaus metais, aštuntą mėnesį, Viešpats kalbėjo Zacharijui, Idojo sūnaus Berechijos sūnui, sakydamas: </p>
<p id="v2"><sup><small>2</small></sup>  “Viešpats buvo labai užsirūstinęs ant jūsų tėvų. </p>
<p id="v3"><sup><small>3</small></sup>  Todėl sakyk jiems: ‘Taip sako kareivijų Viešpats: ‘Gręžkitės į mane, tai Aš gręšiuosi į jus. </p>
<p id="v4"><sup><small>4</small></sup>  Nebūkite kaip jūsų tėvai, kuriems prieš tai buvę pranašai skelbė: ‘Taip sako kareivijų Viešpats: ‘Nusisukite nuo savo piktų kelių ir darbų!’ Bet jie neklausė ir nekreipė dėmesio,­sako Viešpats.­ <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  Jūsų tėvų nebėra ir pranašai negyvena per amžius, </p>
<p id="v6"><sup><small>6</small></sup>  bet mano žodžiai ir nuostatai, kuriuos buvau paskelbęs savo tarnams pranašams, pasivijo jūsų tėvus. Jie sugrįžo ir sakė: ‘Kaip kareivijų Viešpats sumanė mums padaryti pagal mūsų kelius ir darbus, taip Jis ir pasielgė’ ”. </p>
<p id="v7"><sup><small>7</small></sup>  Antraisiais Darijaus metais, vienuolikto mėnesio dvidešimt ketvirtą dieną, Viešpats kalbėjo pranašui Zacharijui, Idojo sūnaus Berechijos sūnui. </p>
<p id="v8"><sup><small>8</small></sup>  Naktį aš regėjau vyrą. Jis sėdėjo ant sarto žirgo, kuris stovėjo tarp mirtų dauboje; už jo buvo sartų, margų ir baltų žirgų. </p>
<p id="v9"><sup><small>9</small></sup>  Aš paklausiau: “Kas jie, mano viešpatie?” Angelas, kuris kalbėjo su manimi, atsakė: “Aš tau paaiškinsiu”. </p>
<p id="v10"><sup><small>10</small></sup>  Vyras, kuris stovėjo tarp mirtų, tarė: “Viešpats siuntė juos apvaikščioti žemę”. </p>
<p id="v11"><sup><small>11</small></sup>  Jie atsakė Viešpaties angelui, stovinčiam tarp mirtų: “Mes apvaikščiojome žemę­visur ramybė ir taika”. </p>
<p id="v12"><sup><small>12</small></sup>  Viešpaties angelas klausė: “Kareivijų Viešpatie, kiek dar laiko nepasigailėsi Jeruzalės ir Judo miestų, prieš kuriuos rūstinaisi septyniasdešimt metų?” </p>
<p id="v13"><sup><small>13</small></sup>  Viešpats gerais ir paguodžiančiais žodžiais atsakė su manimi kalbančiam angelui. </p>
<p id="v14"><sup><small>14</small></sup>  Angelas, kuris kalbėjo su manimi, tarė: “Skelbk: ‘Taip sako kareivijų Viešpats: ‘Mano pavydas dėl Jeruzalės ir Siono yra didelis. <sup id="cite2"><a href="#fn2">[2]</a></sup></p>
<p id="v15"><sup><small>15</small></sup>  Ir Aš labai supykęs ant tautų, kurios jaučiasi saugios. Kai Aš buvau truputį supykęs, jos padidino jūsų vargus’. </p>
<p id="v16"><sup><small>16</small></sup>  Todėl taip sako Viešpats: ‘Aš pasigailėsiu Jeruzalės, mano šventykla bus statoma joje. </p>
<p id="v17"><sup><small>17</small></sup>  Mano miestai bus perpildyti gėrybių. Viešpats paguos Sioną, vėl išsirinks Jeruzalę’ ”. </p>
<p id="v18"><sup><small>18</small></sup>  Pakėlęs akis, pamačiau: štai buvo keturi ragai! </p>
<p id="v19"><sup><small>19</small></sup>  Aš klausiau angelą, kuris su manimi kalbėjo: “Ką reiškia šitie ragai?” Jis atsakė: “Šitie ragai išsklaidė Izraelį, Judą ir Jeruzalę”. </p>
<p id="v20"><sup><small>20</small></sup>  Po to Viešpats parodė man keturis kalvius. </p>
<p id="v21"><sup><small>21</small></sup>  Aš klausiau: “Ką šitie darys?” Jis atsakė: “Ragai išsklaidė Judą taip, kad niekas nebegalėjo pakelti galvos. O šitie atėjo numušti ragus toms tautoms, kurios pakėlė ragus prieš Judo žemę, kad ją išsklaidytų”. </p>
<br/>
<figure class="table chapter-navigator">
  <table>
    <tbody>
      <tr>
        <td> </td>
        <td><a href="/lt/Bible/Zechariah/Index">Indeksas</a></td>
        <td><a href="/lt/Bible/Zechariah/2">Zecharijo knyga - Skyrius 2</a></td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 1:4 <i>Jau nebe Galybių valdovas</i>: <a href="/lt/The_Urantia_Book/194#p3_11">UK 194:3.11</a>. </li>
  <li id="fn2"><a href="#cite2">↑</a> 1:14 <i>Pavydu už</i>: <a href="/lt/The_Urantia_Book/96#p4_6">UK 96:4.6</a>.  <i>Dievas sakė pavydėti</i>: <a href="/lt/The_Urantia_Book/4#p3_1">UK 4:3.1</a>. </li>
</ol>
</div>
