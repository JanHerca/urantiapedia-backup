<!--
title: Zecharijo knyga - Skyrius 9
description: 
published: true
date: 2022-10-7T19:22:49Z
tags: bible, bible—zechariah
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Zechariah/8">Zecharijo knyga - Skyrius 8</a></td>
        <td><a href="/lt/Bible/Zechariah/Index">Indeksas</a></td>
        <td><a href="/lt/Bible/Zechariah/10">Zecharijo knyga - Skyrius 10</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Viešpaties žodis Hadracho kraštui ir Damasko miestui. Viešpačiui priklauso Sirijos miestai ir visos Izraelio giminės. </p>
<p id="v2"><sup><small>2</small></sup>  Taip pat Hamatas, kuris ribojasi su Hadrachu, Tyras ir Sidonas, nors jie ir labai išmintingi. </p>
<p id="v3"><sup><small>3</small></sup>  Tyras pasistatė tvirtovę ir surinko sidabro kaip dulkių ir aukso kaip gatvių purvo. </p>
<p id="v4"><sup><small>4</small></sup>  Štai Viešpats padarys jį beturtį, jo galia žus jūroje, o jis pats­ugnies liepsnose. </p>
<p id="v5"><sup><small>5</small></sup>  Aškelonas, tai matydamas, nusigąs; taip pat Gaza ir Ekronas didžiai sielvartaus, nes niekais nuėjo jų viltis. Gazos karalius žus, Aškelonas bus nebegyvenamas. </p>
<p id="v6"><sup><small>6</small></sup>  Įvairių tautybių žmonės gyvens Ašdode. Aš sunaikinsiu filistinų išdidumą. </p>
<p id="v7"><sup><small>7</small></sup>  Aš atimsiu kraują iš jo burnos ir bjaurystę nuo jo dantų. Išlikę priklausys mūsų Dievui ir bus kaip Judo gyventojai, Ekronas­kaip jebusiečiai. </p>
<p id="v8"><sup><small>8</small></sup>  Aš stovėsiu kaip sargybinis savo tautos namuose, kad niekas jų nepultų ir nenaikintų. Prispaudėjas nebeateis, nes dabar Aš pats saugosiu juos. </p>
<p id="v9"><sup><small>9</small></sup>  Linksmai džiūgauk, Siono dukra! Šauk, Jeruzalės dukra! Tavo karalius ateina pas tave. Jis teisus ir atneša išgelbėjimą, nuolankus ir joja ant asilo, ant asilės jauniklio. <sup id="cite1"><a href="#fn1">[1]</a></sup></p>
<p id="v10"><sup><small>10</small></sup>  Aš sunaikinsiu Efraimo kovos vežimus ir Jeruzalės žirgus, jos kovos lanką sulaužysiu. Jis skelbs taiką pagonims ir viešpataus nuo jūros iki jūros ir nuo upės iki žemės pakraščių. </p>
<p id="v11"><sup><small>11</small></sup>  Dėl padarytos su tavimi kraujo sandoros Aš išleisiu tavo kalinius iš duobės, kurioje nėra vandens. </p>
<p id="v12"><sup><small>12</small></sup>  Kaliniai, pasitikėkite ir sugrįžkite į tvirtovę! Dabar skelbiu, kad Aš jums atlyginsiu dvigubai. </p>
<p id="v13"><sup><small>13</small></sup>  Aš naudosiu Judą kaip lanką, Efraimą kaip strėlę. Sione, Aš pakelsiu tavo sūnus prieš Graikiją ir padarysiu tave karžygio kardu. </p>
<p id="v14"><sup><small>14</small></sup>  Viešpats bus virš jų ir šaudys strėlėmis kaip žaibais. Viešpats Dievas trimituodamas ateis su viesulais iš pietų. </p>
<p id="v15"><sup><small>15</small></sup>  Kareivijų Viešpats juos gins, jie ris ir naikins mėtyklių akmenimis. Jie gers ir bus triukšmingi kaip nuo vyno, jie bus pilni kaip indai, kaip aukuro ragai. </p>
<p id="v16"><sup><small>16</small></sup>  Tą dieną Viešpats, jų Dievas, juos išgelbės ir ganys kaip savo kaimenę. Jie bus kaip brangakmeniai karūnoje ir spindės virš Jo krašto. </p>
<p id="v17"><sup><small>17</small></sup>  Koks didis Jo gerumas ir grožis. Javai pradžiugins jaunuolius ir jaunas vynas mergaites. <sup id="cite2"><a href="#fn2">[2]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Zechariah/8">Zecharijo knyga - Skyrius 8</a></td>
        <td><a href="/lt/Bible/Zechariah/Index">Indeksas</a></td>
        <td><a href="/lt/Bible/Zechariah/10">Zecharijo knyga - Skyrius 10</a></td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 9:9 <i>Zacharijo pranašystė išsipildė</i>: <a href="/lt/The_Urantia_Book/172#p5_8">UK 172:5.8</a>.  <i>Įveskite ant kolto</i>: <a href="/lt/The_Urantia_Book/172#p3_4">UK 172:3.4</a>.  <i>Zacharijo pranašystė</i>: <a href="/lt/The_Urantia_Book/172#p5_5">UK 172:5.5</a>. </li>
  <li id="fn2"><a href="#cite2">↑</a> 9:17 <i>Jei daugiau pažintų Dievo gerumą</i>: <a href="/lt/The_Urantia_Book/131#p10_4">UK 131:10.4</a>. </li>
</ol>
</div>
