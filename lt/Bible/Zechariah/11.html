<!--
title: Zecharijo knyga - Skyrius 11
description: 
published: true
date: 2023-11-8T21:52:7Z
tags: bible, bible—zechariah
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/lt/Bible/Zechariah/10">
          <span class="mdi mdi-arrow-left-drop-circle"></span><span class="pl-2">Zecharijo knyga - Skyrius 10</span>
        </a>
        </td>
        <td>
        <a href="/lt/Bible/Zechariah/Index">
          <span class="mdi mdi-book-open-variant"></span><span class="pl-2">Indeksas</span>
        </a>
        </td>
        <td>
        <a href="/lt/Bible/Zechariah/12">
          <span class="pr-2">Zecharijo knyga - Skyrius 12</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Libane, atidaryk savo vartus, ir ugnis tesuėda tavo kedrus! </p>
<p id="v2"><sup><small>2</small></sup>  Verk, kiparise, nes kedras krito, didingi medžiai sunaikinti! Verkite Bašano ąžuolai, nes iškirsta neįžengiamoji giria! </p>
<p id="v3"><sup><small>3</small></sup>  Klausyk­piemenų šauksmas! Sunaikintas jų išdidumas. Klausyk! Tai jaunų liūtų riaumojimas, nes sunaikinta Jordano didybė. </p>
<p id="v4"><sup><small>4</small></sup>  Viešpats, mano Dievas, man kalbėjo: “Ganyk pjovimui skirtas avis. </p>
<p id="v5"><sup><small>5</small></sup>  Pirkliai nesigailėdami pjauna jas. Pirkliai džiaugiasi, nes pralobo. Jų ganytojai taip pat nesigaili jų. </p>
<p id="v6"><sup><small>6</small></sup>  Aš irgi nebesigailėsiu krašto gyventojų. Aš pats atiduosiu kiekvieną į jo valdovo rankas; jie naikins šalį, o Aš jų negelbėsiu”. </p>
<p id="v7"><sup><small>7</small></sup>  Taip aš pradėjau ganyti pjovimui skirtas avis. Aš paėmiau dvi lazdeles: vieną pavadinau Malone, o kitą­Sąjunga. </p>
<p id="v8"><sup><small>8</small></sup>  Per vieną mėnesį aš atleidau tris piemenis. Mano siela bjaurėjosi jais ir jie bjaurėjosi manimi. </p>
<p id="v9"><sup><small>9</small></sup>  Tada tariau: “Nebeganysiu jūsų. Kuri miršta, temiršta, kuri pražūva, tepražūva, o kurios išlieka, tegul ėda viena kitą!” </p>
<p id="v10"><sup><small>10</small></sup>  Aš ėmiau lazdą Malonę ir ją sulaužiau, kad panaikinčiau savo sandorą su visomis tautomis. </p>
<p id="v11"><sup><small>11</small></sup>  Tą pačią dieną ji buvo panaikinta. Avių pirkliai, kurie stebėjo mane, suprato, kad tai buvo Viešpaties žodis. </p>
<p id="v12"><sup><small>12</small></sup>  Aš jiems tariau: “Jei jums atrodo teisinga, užmokėkite man, o jei ne­nemokėkite!” Jie pasvėrė mano užmokestį­trisdešimt sidabrinių. </p>
<p id="v13"><sup><small>13</small></sup>  Viešpats tarė man: “Mesk juos į šventyklos iždą, tą aukštą kainą, kuria jie mane įvertino!” Aš įmečiau tuos trisdešimt sidabrinių į šventyklos iždą. </p>
<p id="v14"><sup><small>14</small></sup>  Po to sulaužiau antrąją lazdą Sąjungą ir tuo nutraukiau brolystę tarp Judo ir Izraelio. </p>
<p id="v15"><sup><small>15</small></sup>  Viešpats tarė man: “Imk dar kartą kvailo ganytojo reikmenis. </p>
<p id="v16"><sup><small>16</small></sup>  Aš paskiriu krašte ganytoją, kuris paklydusia nesirūpins, žūstančios neieškos, sužeistos negydys ir sveikos neganys, tik ės riebiųjų mėsą ir jų nagus nuplėš. </p>
<p id="v17"><sup><small>17</small></sup>  Vargas blogam ganytojui, kuris palieka avis! Kardas jo rankai ir dešinei akiai. Jo ranka nudžius ir dešinioji akis apaks!” </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/lt/Bible/Zechariah/10">
          <span class="mdi mdi-arrow-left-drop-circle"></span><span class="pl-2">Zecharijo knyga - Skyrius 10</span>
        </a>
        </td>
        <td>
        <a href="/lt/Bible/Zechariah/Index">
          <span class="mdi mdi-book-open-variant"></span><span class="pl-2">Indeksas</span>
        </a>
        </td>
        <td>
        <a href="/lt/Bible/Zechariah/12">
          <span class="pr-2">Zecharijo knyga - Skyrius 12</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
