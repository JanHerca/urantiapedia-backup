<!--
title: Zecharijo knyga - Skyrius 7
description: 
published: true
date: 2022-10-7T19:22:49Z
tags: bible, bible—zechariah
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Zechariah/6">Zecharijo knyga - Skyrius 6</a></td>
        <td><a href="/lt/Bible/Zechariah/Index">Indeksas</a></td>
        <td><a href="/lt/Bible/Zechariah/8">Zecharijo knyga - Skyrius 8</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Ketvirtaisiais karaliaus Darijaus metais, devinto mėnesio ketvirtą dieną, Viešpats kalbėjo Zacharijui, </p>
<p id="v2"><sup><small>2</small></sup>  kai Betelio gyventojai siuntė Sarecerą ir Regem Melechą su jų žmonėmis melstis Viešpačiui </p>
<p id="v3"><sup><small>3</small></sup>  ir kareivijų Viešpaties kunigų bei pranašų paklausti: “Ar man pasninkauti ir verkti penktąjį mėnesį, kaip tai dariau daugelį metų?” </p>
<p id="v4"><sup><small>4</small></sup>  Kareivijų Viešpats atsakė man: </p>
<p id="v5"><sup><small>5</small></sup>  “Sakyk viso krašto žmonėms ir kunigams: ‘Kai pasninkavote ir gedėjote penktąjį ir septintąjį mėnesį per šituos septyniasdešimt metų, ar jūs man pasninkavote? </p>
<p id="v6"><sup><small>6</small></sup>  O kai valgote ir geriate, ar ne sau valgote ir geriate?’ </p>
<p id="v7"><sup><small>7</small></sup>  Argi ne tokius pat žodžius Viešpats skelbė per ankstesniuosius pranašus, kai Jeruzalė buvo dar nesunaikinta ir jos aplinkiniai miestai, pietų kraštas ir žemuma tebebuvo apgyventa?” </p>
<p id="v8"><sup><small>8</small></sup>  Viešpats kalbėjo Zacharijui: </p>
<p id="v9"><sup><small>9</small></sup>  “Taip kalbėjo kareivijų Viešpats: ‘Teiskite teisingai ir būkite pasigailintys bei užjaučiantys vienas kitą! </p>
<p id="v10"><sup><small>10</small></sup>  Neskriauskite našlių ir našlaičių, ateivių ir beturčių. Nemąstykite pikta savo širdyse prieš savo brolį’. </p>
<p id="v11"><sup><small>11</small></sup>  Bet jie nepaisė to, atkakliai priešinosi ir užsikimšo ausis, kad negirdėtų. <sup id="cite1"><a href="#fn1">[1]</a></sup></p>
<p id="v12"><sup><small>12</small></sup>  Jie sukietino savo širdį kaip akmenį, kad negirdėtų įstatymo ir žodžių, kuriuos kareivijų Viešpats siuntė savo dvasia per ankstesniuosius pranašus. Todėl išsiliejo kareivijų Viešpaties rūstybė. </p>
<p id="v13"><sup><small>13</small></sup>  Jis šaukė, bet jie neatsiliepė. ‘Todėl ir Aš neatsiliepiau jiems šaukiant,­sako kareivijų Viešpats.­ </p>
<p id="v14"><sup><small>14</small></sup>  Aš išblaškiau juos po visas tautas, kurių jie nepažino. Kraštas, kurį jie paliko, virto dykuma­niekas nebekeliaudavo per jį. Jie pavertė tą puikų kraštą dykuma’ ”. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Zechariah/6">Zecharijo knyga - Skyrius 6</a></td>
        <td><a href="/lt/Bible/Zechariah/Index">Indeksas</a></td>
        <td><a href="/lt/Bible/Zechariah/8">Zecharijo knyga - Skyrius 8</a></td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 7:11-13 <i>Užkietėjusios širdys</i>: <a href="/lt/The_Urantia_Book/146#p2_3">UK 146:2.3</a>. </li>
</ol>
</div>
