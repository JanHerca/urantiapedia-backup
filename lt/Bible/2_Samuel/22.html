<!--
title: Antroji Samuelio knyga - Skyrius 22
description: 
published: true
date: 2022-10-7T19:22:47Z
tags: bible, bible—2 samuel
editor: ckeditor
dateCreated: 2022-9-10T13:44:15Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/2_Samuel/21">Antroji Samuelio knyga - Skyrius 21</a></td>
        <td><a href="/lt/Bible/2_Samuel/Index">Indeksas</a></td>
        <td><a href="/lt/Bible/2_Samuel/23">Antroji Samuelio knyga - Skyrius 23</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Dovydas kalbėjo Viešpačiui šios giesmės žodžius tą dieną, kai Viešpats jį išgelbėjo iš visų jo priešų ir iš Sauliaus rankų. </p>
<p id="v2"><sup><small>2</small></sup>  Jis sakė: “Viešpats yra mano uola, tvirtovė ir išlaisvintojas. <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  Dievas yra mano uola, Juo pasitikėsiu; Jis mano skydas ir išgelbėjimo ragas, mano apsauga ir mano aukštas bokštas, mano gelbėtojas. Tu gelbsti mane iš smurto. <sup id="cite2"><a href="#fn2">[2]</a></sup></p>
<p id="v4"><sup><small>4</small></sup>  Šauksiuosi Viešpaties, kuris vertas gyriaus, ir taip būsiu išgelbėtas nuo priešų. </p>
<p id="v5"><sup><small>5</small></sup>  Mirties bangos supo mane, bedievių antplūdis gąsdino mane. </p>
<p id="v6"><sup><small>6</small></sup>  Pragaro kančios apraizgė mane, mirties pinklės laukė manęs. </p>
<p id="v7"><sup><small>7</small></sup>  Sielvarte šaukiausi Viešpaties, savo Dievo. Jis išgirdo savo šventykloje mano balsą, ir mano šauksmas pasiekė Jo ausis. </p>
<p id="v8"><sup><small>8</small></sup>  Susvyravo, sudrebėjo žemė, ir dangaus pamatai sujudėjo ir drebėjo, nes Jis užsirūstino. </p>
<p id="v9"><sup><small>9</small></sup>  Iš Jo šnervių kilo dūmai, iš burnos veržėsi naikinančios liepsnos, įkaitusios žarijos skraidė. </p>
<p id="v10"><sup><small>10</small></sup>  Jis palenkė dangų ir nužengė, tamsa buvo po Jo kojomis. </p>
<p id="v11"><sup><small>11</small></sup>  Jis skrido ant cherubo ir lėkė vėjo sparnais; </p>
<p id="v12"><sup><small>12</small></sup>  Jį supo tamsūs skliautai, vandenys, tiršti debesys. </p>
<p id="v13"><sup><small>13</small></sup>  Nuo spindesio prieš Jį užsidegė žarijos. </p>
<p id="v14"><sup><small>14</small></sup>  Viešpats sugriaudė iš dangaus, Aukščiausiojo balsas pasigirdo. <sup id="cite3"><a href="#fn3">[3]</a></sup> <sup id="cite4"><a href="#fn4">[4]</a></sup></p>
<p id="v15"><sup><small>15</small></sup>  Jis laidė strėles ir išsklaidė juos, žaibais sunaikino juos. </p>
<p id="v16"><sup><small>16</small></sup>  Iškilo jūros dugnas, atsivėrė žemės pamatai nuo Viešpaties balso ir Jo rūstybės kvapo. </p>
<p id="v17"><sup><small>17</small></sup>  Iš aukštybės Jis ištiesė ranką ir paėmė mane, ištraukė iš gausių vandenų. </p>
<p id="v18"><sup><small>18</small></sup>  Jis išgelbėjo mane iš galingo priešo, iš tų, kurie nekentė manęs, nes jie buvo stipresni už mane. </p>
<p id="v19"><sup><small>19</small></sup>  Jie puolė mane aną pražūtingąją dieną, bet mano atrama buvo Viešpats. </p>
<p id="v20"><sup><small>20</small></sup>  Jis išvedė mane į platybes ir išlaisvino mane, nes Jis pamėgo mane. </p>
<p id="v21"><sup><small>21</small></sup>  Viešpats atlygino man pagal mano teisumą, pagal mano rankų švarumą atmokėjo man. </p>
<p id="v22"><sup><small>22</small></sup>  Aš laikiausi Viešpaties kelio ir neatsitraukiau nuo savo Dievo nusikalsdamas. </p>
<p id="v23"><sup><small>23</small></sup>  Jo įsakymai buvo priešais mane, ir nuo Jo nuostatų neatsitraukiau. <sup id="cite5"><a href="#fn5">[5]</a></sup></p>
<p id="v24"><sup><small>24</small></sup>  Prieš Jį buvau tyras ir saugojausi, kad nenusikalsčiau. </p>
<p id="v25"><sup><small>25</small></sup>  Todėl atlygino Viešpats pagal mano teisumą, pagal mano švarumą Jo akyse. </p>
<p id="v26"><sup><small>26</small></sup>  Gailestingam Tu pasirodai gailestingas, tobulam­tobulas, <sup id="cite6"><a href="#fn6">[6]</a></sup></p>
<p id="v27"><sup><small>27</small></sup>  tyram Tu pasirodai tyras, o su sukčiumi elgiesi suktai. </p>
<p id="v28"><sup><small>28</small></sup>  Tu gelbsti prispaustuosius, bet išdidžiuosius pažemini. </p>
<p id="v29"><sup><small>29</small></sup>  Viešpatie, Tu esi mano žiburys. Viešpats šviečia man tamsumoje. </p>
<p id="v30"><sup><small>30</small></sup>  Su Tavimi galiu pulti priešą, su Dievu­peršokti sieną. </p>
<p id="v31"><sup><small>31</small></sup>  Dievo kelias tobulas, Viešpaties žodis ugnimi valytas. Jis yra skydas visiems, kurie Juo pasitiki. <sup id="cite7"><a href="#fn7">[7]</a></sup></p>
<p id="v32"><sup><small>32</small></sup>  Kas yra Dievas, jei ne Viešpats? Kas yra uola, jei ne mūsų Dievas? </p>
<p id="v33"><sup><small>33</small></sup>  Dievas yra stiprybė ir jėga. Jis padaro mano kelią tobulą. <sup id="cite8"><a href="#fn8">[8]</a></sup></p>
<p id="v34"><sup><small>34</small></sup>  Jis padaro mano kojas kaip stirnos ir iškelia mane į aukštumas. </p>
<p id="v35"><sup><small>35</small></sup>  Jis moko mano rankas kovoti, kad mano rankos sulaužytų plieninį lanką. </p>
<p id="v36"><sup><small>36</small></sup>  Tu man davei išgelbėjimo skydą, Tavo gerumas išaukštino mane. </p>
<p id="v37"><sup><small>37</small></sup>  Tu praplatinai mano žingsnius, kad mano koja nepaslystų. </p>
<p id="v38"><sup><small>38</small></sup>  Aš persekiojau savo priešus ir sunaikinau, nepasukau atgal, jų neišnaikinęs. </p>
<p id="v39"><sup><small>39</small></sup>  Aš naikinau juos ir sužeidžiau, kad jie nebegalėjo atsikelti; jie krito man po kojomis. </p>
<p id="v40"><sup><small>40</small></sup>  Tu apjuosei mane jėga kovai, atidavei man tuos, kurie kilo prieš mane. </p>
<p id="v41"><sup><small>41</small></sup>  Tu palenkei prieš mane priešus, kad galėčiau sunaikinti tuos, kurie manęs nekenčia. </p>
<p id="v42"><sup><small>42</small></sup>  Jie ieškojo pagalbos, tačiau jos nebuvo, kreipėsi į Viešpatį, bet Jis neatsiliepė. </p>
<p id="v43"><sup><small>43</small></sup>  Aš sutrypiau juos į žemės dulkes, kaip gatvių purvą sumyniau juos. </p>
<p id="v44"><sup><small>44</small></sup>  Tu išgelbėjai mane tautos kovose, man skyrei valdyti pagonis. Tautos, kurių nepažinau, tarnaus man. </p>
<p id="v45"><sup><small>45</small></sup>  Svetimšaliai pasiduos man; kai tik išgirs apie mane, jie paklus man. </p>
<p id="v46"><sup><small>46</small></sup>  Svetimšaliai išblykš, drebėdami išeis iš savo pilių. </p>
<p id="v47"><sup><small>47</small></sup>  Viešpats yra gyvas! Palaiminta tebūna mano uola, išaukštintas tebūna Dievas­mano išgelbėjimo uola. </p>
<p id="v48"><sup><small>48</small></sup>  Dievas atkeršija už mane ir pajungia man tautas, </p>
<p id="v49"><sup><small>49</small></sup>  Jis išgelbsti mane iš mano priešų. Tu iškėlei mane aukščiau tų, kurie sukyla prieš mane, ir išlaisvinai iš žiauraus žmogaus. </p>
<p id="v50"><sup><small>50</small></sup>  Todėl dėkosiu Tau, Viešpatie, tarp pagonių ir giedosiu gyrių Tavo vardui. </p>
<p id="v51"><sup><small>51</small></sup>  Jis išgelbėjimo bokštas karaliui; Jis parodo gailestingumą savo pateptajam Dovydui ir jo palikuonims per amžius”. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/2_Samuel/21">Antroji Samuelio knyga - Skyrius 21</a></td>
        <td><a href="/lt/Bible/2_Samuel/Index">Indeksas</a></td>
        <td><a href="/lt/Bible/2_Samuel/23">Antroji Samuelio knyga - Skyrius 23</a></td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 22:2 <i>Pasaulių išdavėjas</i>: <a href="/lt/The_Urantia_Book/128#p1_10">UK 128:1.10</a>. </li>
  <li id="fn2"><a href="#cite2">↑</a> 22:3,47 <i>Išganymo Dievas</i>: <a href="/lt/The_Urantia_Book/2#p6_3">UK 2:6.3</a>. </li>
  <li id="fn3"><a href="#cite3">↑</a> 22:14 <i>Dauguma aukštumų</i>: <a href="/lt/The_Urantia_Book/43#p3_1">UK 43:3.1</a>.  <i>Aukščiausiasis Dievas</i>: <a href="/lt/The_Urantia_Book/93#p2_3">UK 93:2.3</a>.  <i>Aukščiausias</i>: <a href="/lt/The_Urantia_Book/93#p3_2">UK 93:3.2</a>. </li>
  <li id="fn4"><a href="#cite4">↑</a> 22:14-15 <i>Perkūnas</i>: <a href="/lt/The_Urantia_Book/85#p4_3">UK 85:4.3</a>. </li>
  <li id="fn5"><a href="#cite5">↑</a> 22:23 <i>Teismo Dievas</i>: <a href="/lt/The_Urantia_Book/96#p6_3">UK 96:6.3</a>. </li>
  <li id="fn6"><a href="#cite6">↑</a> 22:26 <i>3 dalis: Gailestingumas gailestingiesiems</i>: <a href="/lt/The_Urantia_Book/97#p1_8">UK 97:1.8</a>. </li>
  <li id="fn7"><a href="#cite7">↑</a> 22:31 <i>Jokių klaidų</i>: <a href="/lt/The_Urantia_Book/2#p1_2">UK 2:1.2</a>. </li>
  <li id="fn8"><a href="#cite8">↑</a> 22:33 <i>Dievas yra visagalis</i>: <a href="/lt/The_Urantia_Book/131#p10_3">UK 131:10.3</a>.  <i>Dievo galia</i>: <a href="/lt/The_Urantia_Book/1#p1_4">UK 1:1.4</a>.  <i>Visagalis</i>: <a href="/lt/The_Urantia_Book/142#p3_7">UK 142:3.7</a>.  <i>Galia</i>: <a href="/lt/The_Urantia_Book/131#p10_6">UK 131:10.6</a>. </li>
</ol>
</div>
