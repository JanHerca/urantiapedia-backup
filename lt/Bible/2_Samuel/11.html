<!--
title: Antroji Samuelio knyga - Skyrius 11
description: 
published: true
date: 2022-10-7T19:22:47Z
tags: bible, bible—2 samuel
editor: ckeditor
dateCreated: 2022-9-10T13:44:15Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/2_Samuel/10">Antroji Samuelio knyga - Skyrius 10</a></td>
        <td><a href="/lt/Bible/2_Samuel/Index">Indeksas</a></td>
        <td><a href="/lt/Bible/2_Samuel/12">Antroji Samuelio knyga - Skyrius 12</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Praėjus metams, tuo laiku, kai karaliai eina į karą, Dovydas pasiuntė Joabą su savo tarnais ir visą Izraelio kariuomenę, kurie nugalėjo amonitus ir apgulė Rabą. Bet Dovydas pasiliko Jeruzalėje. </p>
<p id="v2"><sup><small>2</small></sup>  Kartą vakare Dovydas atsikėlė nuo savo lovos ir vaikščiojo ant karaliaus namų stogo. Nuo stogo jis pamatė besimaudančią moterį; moteris buvo labai graži. </p>
<p id="v3"><sup><small>3</small></sup>  Dovydas pasiuntė sužinoti, kas ji. Jam buvo pranešta, kad tai Eliamo duktė Batšeba, hetito Ūrijos žmona. </p>
<p id="v4"><sup><small>4</small></sup>  Dovydas pasiuntė savo tarnus ją atvesti. Ji atėjo pas jį, ir jis sugulė su ja, nes ji buvo apsivaliusi nuo savo nešvarumo. Ir ji sugrįžo į savo namus. </p>
<p id="v5"><sup><small>5</small></sup>  Moteris pastojo ir pasiuntė pas Dovydą pranešti: “Aš esu nėščia”. </p>
<p id="v6"><sup><small>6</small></sup>  Dovydas pasiuntė pasakyti Joabui, kad atsiųstų jam hetitą Ūriją. Joabas pasiuntė Ūriją pas Dovydą. </p>
<p id="v7"><sup><small>7</small></sup>  Kai Ūrija atėjo pas Dovydą, jis teiravosi, kaip sekasi Joabui, kariams ir kaip vyksta karas. </p>
<p id="v8"><sup><small>8</small></sup>  Po to Dovydas tarė Ūrijai: “Eik į savo namus ir nusiplauk kojas”. Ūrijai išėjus iš karaliaus namų, jam iš paskos nunešė karališkų valgių. </p>
<p id="v9"><sup><small>9</small></sup>  Bet Ūrija nėjo namo ir atsigulė karaliaus namų prieangyje su visais savo valdovo tarnais. </p>
<p id="v10"><sup><small>10</small></sup>  Kai Dovydui pranešė, kad Ūrija nėjo namo, Dovydas paklausė Ūrijos: “Tu atėjai iš kelionės. Kodėl neini į savo namus?” </p>
<p id="v11"><sup><small>11</small></sup>  Ūrija atsakė Dovydui: “Skrynia, Izraelis ir Judas gyvena palapinėse, o mano valdovas Joabas ir mano valdovo tarnai apsistoję atvirame lauke. Kaip aš galiu eiti į savo namus valgyti, gerti ir miegoti su savo žmona? Kaip tu gyvas ir gyva tavo siela, aš to nedarysiu!” </p>
<p id="v12"><sup><small>12</small></sup>  Dovydas tarė: “Pasilik dar šiandien čia, o rytoj aš tave išleisiu”. Ūrija pasiliko Jeruzalėje dar vieną dieną iki rytojaus. </p>
<p id="v13"><sup><small>13</small></sup>  Dovydas pasikvietė jį, jis valgė ir gėrė su Dovydu, ir Dovydas jį nugirdė. Vakare Ūrija išėjo miegoti kartu su savo valdovo tarnais, tačiau į savo namus nėjo. </p>
<p id="v14"><sup><small>14</small></sup>  Rytą Dovydas parašė Joabui laišką ir jį pasiuntė per Ūriją. <sup id="cite1"><a href="#fn1">[1]</a></sup></p>
<p id="v15"><sup><small>15</small></sup>  Laiške jis rašė: “Pastatyk Ūriją į smarkiausios kovos priekį ir atsitraukite, kad jis žūtų”. </p>
<p id="v16"><sup><small>16</small></sup>  Joabas, apgulęs miestą, pastatė Ūriją į tokią vietą, apie kurią žinojo, kad ten stovi drąsūs žmonės. </p>
<p id="v17"><sup><small>17</small></sup>  Miesto žmonės išėjo ir kovėsi su Joabu. Ir krito keletas iš tautos, iš Dovydo tarnų, ir hetitas Ūrija žuvo taip pat. </p>
<p id="v18"><sup><small>18</small></sup>  Joabas pasiuntė Dovydui pranešimą apie mūšio eigą. </p>
<p id="v19"><sup><small>19</small></sup>  Pasiuntiniui įsakė: “Kai pabaigsi pasakoti karaliui apie mūšį, </p>
<p id="v20"><sup><small>20</small></sup>  jei karalius supyks ir sakys tau: ‘Kodėl taip priartėjote prie miesto kovodami? Argi nežinojote, kad jie šaudys nuo sienų? </p>
<p id="v21"><sup><small>21</small></sup>  Kas užmušė Jerubešeto sūnų Abimelechą? Argi ne moteris, numetusi ant jo girnų akmenį nuo sienos taip, kad jis mirė Tebece? Kodėl priartėjote prie sienų?’ Atsakyk jam: ‘Tavo tarnas hetitas Ūrija taip pat miręs’ ”. </p>
<p id="v22"><sup><small>22</small></sup>  Pasiuntinys nuėjo ir pranešė Dovydui visa, ką Joabas buvo jam įsakęs. </p>
<p id="v23"><sup><small>23</small></sup>  Ir pasiuntinys sakė Dovydui: “Vyrai įveikė mus ir išėjo prieš mus į atvirą lauką, bet mes juos nustūmėme ligi miesto vartų. </p>
<p id="v24"><sup><small>24</small></sup>  Šauliai šaudė į tavo tarnus nuo sienų, ir keletas tavo tarnų žuvo. Ir tavo tarnas hetitas Ūrija taip pat miręs”. </p>
<p id="v25"><sup><small>25</small></sup>  Tuomet Dovydas tarė pasiuntiniui: “Pasakyk Joabui dėl to nenusiminti, nes kardas ryja tai vieną, tai kitą. Tegul sustiprina miesto puolimą ir jį sugriauna. Taip jį padrąsink”. </p>
<p id="v26"><sup><small>26</small></sup>  Ūrijos žmona, išgirdusi, kad jos vyras žuvo, gedėjo dėl savo vyro. <sup id="cite2"><a href="#fn2">[2]</a></sup></p>
<p id="v27"><sup><small>27</small></sup>  Gedului pasibaigus, Dovydas parsivedė ją į savo namus. Ji tapo jo žmona ir pagimdė jam sūnų. Bet šis dalykas, kurį padarė Dovydas, nepatiko Viešpačiui. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/2_Samuel/10">Antroji Samuelio knyga - Skyrius 10</a></td>
        <td><a href="/lt/Bible/2_Samuel/Index">Indeksas</a></td>
        <td><a href="/lt/Bible/2_Samuel/12">Antroji Samuelio knyga - Skyrius 12</a></td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 11:14-17 <i>Ūrijaus nužudymas</i>: <a href="/lt/The_Urantia_Book/97#p9_15">UK 97:9.15</a>. </li>
  <li id="fn2"><a href="#cite2">↑</a> 11:26-27 <i>Batšeba</i>: <a href="/lt/The_Urantia_Book/97#p9_10">UK 97:9.10</a>. </li>
</ol>
</div>
