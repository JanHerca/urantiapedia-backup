<!--
title: Antroji Samuelio knyga - Skyrius 10
description: 
published: true
date: 2023-11-8T21:52:7Z
tags: bible, bible—2 samuel
editor: ckeditor
dateCreated: 2022-9-10T13:44:15Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/lt/Bible/2_Samuel/9">
          <span class="mdi mdi-arrow-left-drop-circle"></span><span class="pl-2">Antroji Samuelio knyga - Skyrius 9</span>
        </a>
        </td>
        <td>
        <a href="/lt/Bible/2_Samuel/Index">
          <span class="mdi mdi-book-open-variant"></span><span class="pl-2">Indeksas</span>
        </a>
        </td>
        <td>
        <a href="/lt/Bible/2_Samuel/11">
          <span class="pr-2">Antroji Samuelio knyga - Skyrius 11</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Po kurio laiko mirė amonitų karalius ir jo vietą užėmė jo sūnus Hanūnas. </p>
<p id="v2"><sup><small>2</small></sup>  Dovydas sakė: “Aš būsiu geras Nahašo sūnui Hanūnui, kaip jo tėvas buvo man”. Ir Dovydas siuntė savo tarnus paguosti Hanūno dėl jo tėvo mirties. Dovydo tarnams atėjus į amonitų šalį, </p>
<p id="v3"><sup><small>3</small></sup>  Amono kunigaikščiai tarė savo valdovui Hanūnui: “Ar manai, kad Dovydas siuntė guodėjus pas tave, norėdamas pagerbti tavo tėvą? Ar ne tam, kad miestą apžiūrėtų, viską išžvalgytų ir paskui jį sunaikintų?” </p>
<p id="v4"><sup><small>4</small></sup>  Hanūnas paėmė Dovydo tarnus, nuskuto jiems po pusę barzdos, nukirpo drabužius iki pusės, iki pat juostos, ir išsiuntė. </p>
<p id="v5"><sup><small>5</small></sup>  Kai apie tai buvo pranešta Dovydui, jis pasiuntė jų pasitikti, nes jie buvo labai sugėdinti, ir sakė jiems: “Pasilikite Jeriche, kol ataugs jūsų barzdos, o tada grįžkite”. </p>
<p id="v6"><sup><small>6</small></sup>  Kai amonitai suprato, kad tapo Dovydo nekenčiami, pasisamdė iš Bet Rehobo bei Cobos dvidešimt tūkstančių sirų pėstininkų, iš Maako karaliaus­tūkstantį vyrų ir iš Tobo­dvylika tūkstančių vyrų. </p>
<p id="v7"><sup><small>7</small></sup>  Dovydas, tai išgirdęs, pasiuntė Joabą su visa stiprių vyrų kariuomene. </p>
<p id="v8"><sup><small>8</small></sup>  Amonitai išsirikiavo kautynėms prie vartų, o sirai iš Cobos ir Rehobo bei Tobo ir Maako vyrai sustojo atskirai atvirame lauke. </p>
<p id="v9"><sup><small>9</small></sup>  Joabas, pamatęs, kad priešai išsirikiavę prieš jį iš priekio ir iš užpakalio, išrinko geriausius karius iš viso Izraelio ir išrikiavo juos prieš sirus, </p>
<p id="v10"><sup><small>10</small></sup>  likusius žmones jis pavedė savo broliui Abišajui, kuris išrikiavo juos prieš amonitus. </p>
<p id="v11"><sup><small>11</small></sup>  Tada Joabas tarė broliui: “Jei sirai bus man per stiprūs, tu ateisi man į pagalbą, o jei amonitai bus per stiprūs tau, tai aš tau padėsiu. </p>
<p id="v12"><sup><small>12</small></sup>  Būk drąsus ir kovokime už savo tautą ir Dievo miestus! Viešpats tedaro, kaip Jam atrodo tinkama”. </p>
<p id="v13"><sup><small>13</small></sup>  Joabas ir su juo buvusieji žmonės pradėjo kovą prieš sirus, ir tie pabėgo nuo jo. </p>
<p id="v14"><sup><small>14</small></sup>  Amonitai, pamatę, kad sirai pabėgo, bėgo nuo Abišajo ir užsidarė mieste. Joabas pasitraukė nuo amonitų ir sugrįžo į Jeruzalę. </p>
<p id="v15"><sup><small>15</small></sup>  Sirai, pamatę, kad pralaimėjo Izraeliui, susirinko į vieną vietą. </p>
<p id="v16"><sup><small>16</small></sup>  Hadadezeras pasiuntė ir pasikvietė sirus, kurie gyveno anapus upės. Jie ėjo į Helamą, vedami Hadadezero kariuomenės vado Šobacho. </p>
<p id="v17"><sup><small>17</small></sup>  Kai tai buvo pranešta Dovydui, jis, surinkęs visą Izraelį, persikėlė per Jordaną ir ėjo į Helamą. Ir sirai išsirikiavo prieš Dovydą, kad susikautų su juo. </p>
<p id="v18"><sup><small>18</small></sup>  Ir sirai bėgo nuo Izraelio. Dovydas sunaikino septynis šimtus sirų kovos vežimų bei keturiasdešimt tūkstančių raitelių ir ištiko kariuomenės vadą Šobachą, kuris ten mirė. </p>
<p id="v19"><sup><small>19</small></sup>  Visi karaliai, Hadadezero pavaldiniai, matydami, kad Izraelis juos nugalėjo, sudarė taiką su juo ir tarnavo jam. Nuo to laiko sirai bijodavo padėti amonitams. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/lt/Bible/2_Samuel/9">
          <span class="mdi mdi-arrow-left-drop-circle"></span><span class="pl-2">Antroji Samuelio knyga - Skyrius 9</span>
        </a>
        </td>
        <td>
        <a href="/lt/Bible/2_Samuel/Index">
          <span class="mdi mdi-book-open-variant"></span><span class="pl-2">Indeksas</span>
        </a>
        </td>
        <td>
        <a href="/lt/Bible/2_Samuel/11">
          <span class="pr-2">Antroji Samuelio knyga - Skyrius 11</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
