<!--
title: Antroji Kronikų knyga - Skyrius 16
description: 
published: true
date: 2022-10-7T19:22:48Z
tags: bible, bible—2 chronicles
editor: ckeditor
dateCreated: 2022-9-10T13:44:15Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/2_Chronicles/15">Antroji Kronikų knyga - Skyrius 15</a></td>
        <td><a href="/lt/Bible/2_Chronicles/Index">Indeksas</a></td>
        <td><a href="/lt/Bible/2_Chronicles/17">Antroji Kronikų knyga - Skyrius 17</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Trisdešimt šeštaisiais Asos karaliavimo metais Izraelio karalius Baša užpuolė Judą ir statė Ramą, kad niekam neleistų įeiti ar išeiti iš Asos, Judo karaliaus. </p>
<p id="v2"><sup><small>2</small></sup>  Asa, paėmęs sidabrą ir auksą iš Viešpaties namų ir karaliaus namų, pasiuntė Sirijos karaliui Ben Hadadui į Damaską, sakydamas: </p>
<p id="v3"><sup><small>3</small></sup>  “Padarykime sąjungą tarp manęs ir tavęs, kaip buvo tarp mūsų tėvų. Siunčiu tau sidabro ir aukso; sulaužyk sąjungą su Izraelio karaliumi Baša, kad jis atsitrauktų nuo manęs”. </p>
<p id="v4"><sup><small>4</small></sup>  Ben Hadadas paklausė karaliaus Asos ir pasiuntė savo kariuomenės vadus prieš Izraelio miestus. Jie užėmė Ijoną, Daną, Abel Maimą ir visus Neftalio sandėlių miestus. </p>
<p id="v5"><sup><small>5</small></sup>  Izraelio karalius Baša, tai išgirdęs, liovėsi statęs Ramą ir pasitraukė. </p>
<p id="v6"><sup><small>6</small></sup>  Karalius Asa, surinkęs visą Judą, paėmė akmenis ir rąstus, kuriuos Baša naudojo statybai, ir jais sutvirtino Gebą ir Micpą. </p>
<p id="v7"><sup><small>7</small></sup>  Tuo metu regėtojas Hananis, atėjęs pas Judo karalių Asą, jam tarė: “Kadangi tu pasitikėjai Sirijos karaliumi, o ne Viešpačiu, savo Dievu, Sirijos karaliaus kariuomenė ištrūko iš tavo rankų. </p>
<p id="v8"><sup><small>8</small></sup>  Ar etiopai ir libiai neturėjo didžiulės kariuomenės, kovos vežimų ir raitelių? Kadangi pasitikėjai Viešpačiu, tai Jis juos atidavė į tavo rankas. </p>
<p id="v9"><sup><small>9</small></sup>  Nes Viešpaties akys stebi visą žemę, kad parodytų savo galią dėl tų, kurių širdis yra tobula prieš Jį. Tu pasielgei neišmintingai, todėl nuo šiol turėsi daug karų”. </p>
<p id="v10"><sup><small>10</small></sup>  Asa, užsirūstinęs ant regėtojo, įmetė jį į kalėjimą, nes labai supyko ant jo dėl to dalyko. Tuo pačiu metu Asa išnaudojo ir kitus savo tautos žmones. </p>
<p id="v11"><sup><small>11</small></sup>  Visi Asos darbai yra surašyti Judo ir Izraelio karalių knygoje. </p>
<p id="v12"><sup><small>12</small></sup>  Trisdešimt devintaisiais karaliavimo metais Asa susirgo sunkia kojų liga. Tačiau jis ir sirgdamas neieškojo Viešpaties, bet kreipėsi į gydytojus. </p>
<p id="v13"><sup><small>13</small></sup>  Asa užmigo prie savo tėvų ir mirė keturiasdešimt pirmaisiais savo karaliavimo metais. </p>
<p id="v14"><sup><small>14</small></sup>  Jis buvo palaidotas savame kape, kurį buvo pasidaręs Dovydo mieste. Jo kūnas buvo balzamuotas kvepalais ir įvairiausių rūšių tepalais. Jo garbei buvo sukurtas didelis laužas. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/2_Chronicles/15">Antroji Kronikų knyga - Skyrius 15</a></td>
        <td><a href="/lt/Bible/2_Chronicles/Index">Indeksas</a></td>
        <td><a href="/lt/Bible/2_Chronicles/17">Antroji Kronikų knyga - Skyrius 17</a></td>
      </tr>
    </tbody>
  </table>
</figure>
