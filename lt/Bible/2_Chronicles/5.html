<!--
title: Antroji Kronikų knyga - Skyrius 5
description: 
published: true
date: 2022-9-13T21:36:44Z
tags: 
editor: ckeditor
dateCreated: 2022-9-10T13:44:15Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/2_Chronicles/4">Antroji Kronikų knyga - Skyrius 4</a></td>
        <td><a href="/lt/Bible/2_Chronicles/Index">Indeksas</a></td>
        <td><a href="/lt/Bible/2_Chronicles/6">Antroji Kronikų knyga - Skyrius 6</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Taip buvo pabaigti visi darbai, kuriuos Saliamonas padarė dėl Viešpaties namų, ir Saliamonas atgabeno tai, ką jo tėvas Dovydas buvo pašventinęs: auksą, sidabrą bei indus, ir sudėjo Dievo namų sandėliuose. </p>
<p id="v2"><sup><small>2</small></sup>  Saliamonas sušaukė Izraelio vyresniuosius, giminių vadus ir izraelitų šeimų galvas į Jeruzalę, kad atgabentų Viešpaties Sandoros skrynią iš Dovydo miesto, Siono. </p>
<p id="v3"><sup><small>3</small></sup>  Todėl visi Izraelio vyrai susirinko pas karalių į šventę, kuri vyko septintąjį mėnesį. </p>
<p id="v4"><sup><small>4</small></sup>  Atėjo visi Izraelio vyresnieji, ir levitai paėmė skrynią. </p>
<p id="v5"><sup><small>5</small></sup>  Jie nešė skrynią, Susitikimo palapinę ir visus šventus indus, kurie buvo palapinėje, kunigai ir levitai nešė juos. </p>
<p id="v6"><sup><small>6</small></sup>  Karalius Saliamonas ir visas Izraelis, susirinkęs pas jį priešais Sandoros skrynią, aukojo tiek avių ir galvijų, kad jų nebuvo įmanoma suskaičiuoti. </p>
<p id="v7"><sup><small>7</small></sup>  Kunigai įnešė Viešpaties Sandoros skrynią į Šventų švenčiausiąją po cherubų sparnais. </p>
<p id="v8"><sup><small>8</small></sup>  Cherubų sparnai buvo išskleisti virš skrynios ir dengė ją bei kartis. </p>
<p id="v9"><sup><small>9</small></sup>  Kartys buvo tokios ilgos, kad jų galai buvo matomi priešais Švenčiausiąją, tačiau iš lauko jų nesimatė. Taip ten yra iki šios dienos. </p>
<p id="v10"><sup><small>10</small></sup>  Skrynioje buvo tik dvi plokštės, kurias Mozė įdėjo Horebe, kai Viešpats padarė sandorą su izraelitais, jiems išėjus iš Egipto. </p>
<p id="v11"><sup><small>11</small></sup>  Kunigams išėjus iš šventyklos, nes visi ten buvę kunigai buvo pasišventinę, nepaisant jų tarnavimo eilės, </p>
<p id="v12"><sup><small>12</small></sup>  levitai giesmininkai Asafas, Hemanas, Jedutūnas, jų sūnūs ir broliai, vilkėdami plonos drobės rūbus, su cimbolais, psalteriais ir arfomis stovėjo į rytus nuo aukuro ir prie jų šimtas dvidešimt kunigų su trimitais. </p>
<p id="v13"><sup><small>13</small></sup>  Trimitininkai ir giedotojai buvo kaip vienas, šlovindami ir dėkodami Viešpačiui vienu balsu. Kai jie pakėlė savo balsus su trimitais, cimbolais ir kitais muzikos instrumentais, šlovindami Viešpatį ir sakydami: “Jis yra geras ir Jo gailestingumas amžinas”, debesis pripildė Viešpaties namus <sup id="cite1"><a href="#fn1">[1]</a></sup></p>
<p id="v14"><sup><small>14</small></sup>  taip, kad kunigai negalėjo tarnauti dėl debesies, nes Viešpaties šlovė pripildė Dievo namus. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/2_Chronicles/4">Antroji Kronikų knyga - Skyrius 4</a></td>
        <td><a href="/lt/Bible/2_Chronicles/Index">Indeksas</a></td>
        <td><a href="/lt/Bible/2_Chronicles/6">Antroji Kronikų knyga - Skyrius 6</a></td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 5:13 <i>Gailestingumo tarnyba</i>: <a href="/lt/The_Urantia_Book/6#p3_2">UK 6:3.2</a>.  <i>Dievas gailestingas</i>: <a href="/lt/The_Urantia_Book/2#p5_7">UK 2:5.7</a>.  <i>Visiškai gailestingas</i>: <a href="/lt/The_Urantia_Book/142#p3_7">UK 142:3.7</a>.  <i>His mercy endures forever</i>: <a href="/lt/The_Urantia_Book/2#p4_1">UK 2:4.1</a>.  <i>Dievas džiaugiasi gailestingumu</i>: <a href="/lt/The_Urantia_Book/143#p1_6">UK 143:1.6</a>.  <i>Gailestingumas</i>: <a href="/lt/The_Urantia_Book/131#p10_6">UK 131:10.6</a>. </li>
</ol>
</div>
