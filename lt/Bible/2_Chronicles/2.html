<!--
title: Antroji Kronikų knyga - Skyrius 2
description: 
published: true
date: 2022-10-7T19:22:48Z
tags: bible, bible—2 chronicles
editor: ckeditor
dateCreated: 2022-9-10T13:44:15Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/2_Chronicles/1">Antroji Kronikų knyga - Skyrius 1</a></td>
        <td><a href="/lt/Bible/2_Chronicles/Index">Indeksas</a></td>
        <td><a href="/lt/Bible/2_Chronicles/3">Antroji Kronikų knyga - Skyrius 3</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Saliamonas užsimojo statyti namus Viešpaties vardui ir karališkus namus sau. </p>
<p id="v2"><sup><small>2</small></sup>  Jis paskyrė septyniasdešimt tūkstančių vyrų nešikais ir aštuoniasdešimt tūkstančių akmenskaldžiais kalnuose, o jų prižiūrėtojais­tris tūkstančius šešis šimtus. </p>
<p id="v3"><sup><small>3</small></sup>  Saliamonas siuntė pas Tyro karalių Hiramą, sakydamas: “Kaip tu siuntei kedrų mano tėvui Dovydui, kai jis statėsi namus, taip daryk ir man. </p>
<p id="v4"><sup><small>4</small></sup>  Aš statau namus Viešpaties, savo Dievo, vardui, kurie bus pašvęsti Jam. Ten bus smilkomi kvapnūs smilkalai Jo akivaizdoje, nuolat laikoma padėtinė duona, aukojamos deginamosios aukos kas rytą ir vakarą, taip pat sabatais, per jauną mėnulį ir mūsų Viešpaties šventėmis; taip įsakyta Izraeliui daryti per amžius. </p>
<p id="v5"><sup><small>5</small></sup>  Namai, kuriuos aš statau, bus dideli, nes mūsų Dievas didesnis už visus dievus. </p>
<p id="v6"><sup><small>6</small></sup>  Kas galėtų Jam pastatyti tinkamus namus? Dangus ir dangų dangūs negali Jo sutalpinti. Tai kas aš esu, kad statyčiau Jam namus? Tebūna jie bent vieta aukoms deginti Jo akivaizdoje. <sup id="cite2"><a href="#fn2">[2]</a></sup></p>
<p id="v7"><sup><small>7</small></sup>  Atsiųsk man vyrą, kuris būtų įgudęs daryti iš aukso, sidabro, vario, geležies, raudono, mėlyno ir violetinio audeklo, be to, mokantį atlikti raižymo darbus. Jis dirbs kartu su mano amatininkais iš Judo ir Jeruzalės, kuriuos paruošė mano tėvas Dovydas. </p>
<p id="v8"><sup><small>8</small></sup>  Atsiųsk man taip pat Libano kedrų, kiparisų ir kadagio medžių. Aš žinau, kad tavo tarnai moka kirsti medžius Libane. Mano tarnai atvyks ir dirbs kartu su tavo tarnais, </p>
<p id="v9"><sup><small>9</small></sup>  kad paruoštų man daugybę rąstų, nes namai, kuriuos rengiuosi statyti, bus dideli ir nuostabūs. </p>
<p id="v10"><sup><small>10</small></sup>  Aš aprūpinsiu tavo medžių kirtėjus maistu, duosiu dvidešimt tūkstančių homerų maltų kviečių, dvidešimt tūkstančių homerų miežių, dvidešimt tūkstančių batų vyno ir dvidešimt tūkstančių batų aliejaus”. </p>
<p id="v11"><sup><small>11</small></sup>  Tyro karalius Hiramas atsakė Saliamonui laišku: “Kadangi Viešpats myli savo tautą, Jis tave padarė jos karaliumi. </p>
<p id="v12"><sup><small>12</small></sup>  Palaimintas Viešpats, Izraelio Dievas, kuris sukūrė dangų ir žemę, kad davė karaliui Dovydui išmintingą sūnų, apdovanotą sumanumu ir protu, kuris rengiasi statyti namus Viešpačiui ir karališkus namus sau. <sup id="cite1"><a href="#fn1">[1]</a></sup></p>
<p id="v13"><sup><small>13</small></sup>  Aš siunčiu įgudusį, išmintingą vyrą Hiramą, </p>
<p id="v14"><sup><small>14</small></sup>  sūnų moters iš Dano dukterų, kurio tėvas yra vyras iš Tyro, mokantį gaminti įvairius daiktus iš aukso, sidabro, vario, geležies, akmens, medžio, raudono, mėlyno ir violetinio audeklo bei plonos drobės; mokantį raižyti įvairius raižinius ir daryti kiekvieną darbą, kurie jam pavedami. Jis galės dirbti kartu su tavo amatininkais, su mano valdovo, tavo tėvo Dovydo, amatininkais. </p>
<p id="v15"><sup><small>15</small></sup>  Kviečių, miežių, aliejaus ir vyno, kuriuos pažadėjo mano valdovas, tegul atsiunčia savo tarnams. </p>
<p id="v16"><sup><small>16</small></sup>  Mes prikirsime medžių Libane, kiek tau reikės, ir, surišę į sielius, nuplukdysime jūra į Jopę, iš kur galėsi juos parsigabenti į Jeruzalę”. </p>
<p id="v17"><sup><small>17</small></sup>  Saliamonas suskaičiavo visus svetimšalius, gyvenančius Izraelio krašte, kaip buvo padaręs jo tėvas Dovydas. Jų buvo šimtas penkiasdešimt trys tūkstančiai šeši šimtai. </p>
<p id="v18"><sup><small>18</small></sup>  Iš jų jis paskyrė septyniasdešimt tūkstančių nešikais, aštuoniasdešimt tūkstančių akmenskaldžiais kalnuose ir tris tūkstančius šešis šimtus darbo prižiūrėtojais. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/2_Chronicles/1">Antroji Kronikų knyga - Skyrius 1</a></td>
        <td><a href="/lt/Bible/2_Chronicles/Index">Indeksas</a></td>
        <td><a href="/lt/Bible/2_Chronicles/3">Antroji Kronikų knyga - Skyrius 3</a></td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 2:12 <i>Dievas kaip dangaus, žemės Kūrėjas</i>: <a href="/lt/The_Urantia_Book/0#p2_9">UK 0:2.9</a>.  <i>Universalus kūrėjas</i>: <a href="/lt/The_Urantia_Book/142#p3_7">UK 142:3.7</a>.  <i>Dievas viską sukūrė</i>: <a href="/lt/The_Urantia_Book/6#p1_3">UK 6:1.3</a>.  <i>Ištikimas ir dieviškas Kūrėjas</i>: <a href="/lt/The_Urantia_Book/2#p1_2">UK 2:1.2</a>.  <i>Dievas sukūrė dangų ir žemę</i>: <a href="/lt/The_Urantia_Book/1#p0_1">UK 1:0.1</a>.  <i>Dievas sukūrė</i>: <a href="/lt/The_Urantia_Book/95#p5_9">UK 95:5.9</a>.  <i>Kūrėjas</i>: <a href="/lt/The_Urantia_Book/131#p10_6">UK 131:10.6</a>.  <i>Dievas sukūrė dangų ir žemę</i>: <a href="/lt/The_Urantia_Book/131#p2_2">UK 131:2.2</a>.  <i>Dangaus ir žemės kūrėjas</i>: <a href="/lt/The_Urantia_Book/128#p1_10">UK 128:1.10</a>.  <i>Dievas sukūrė viską ir būtybes</i>: <a href="/lt/The_Urantia_Book/131#p10_2">UK 131:10.2</a>.  <i>Dievas sukūrė dangų ir žemę</i>: <a href="/lt/The_Urantia_Book/92#p6_6">UK 92:6.6</a>. </li>
  <li id="fn2"><a href="#cite2">↑</a> 2:6 <i>Dangaus rojus</i>: <a href="/lt/The_Urantia_Book/181#p1_2">UK 181:1.2</a>.  <i>Dangus, dangaus dangus</i>: <a href="/lt/The_Urantia_Book/48#p6_12">UK 48:6.12</a>.  <i>Dangaus rojus</i>: <a href="/lt/The_Urantia_Book/3#p1_2">UK 3:1.2</a>.  <i>Dangaus rojus</i>: <a href="/lt/The_Urantia_Book/2#p1_1">UK 2:1.1</a>.  <i>Dangus, dangaus dangus</i>: <a href="/lt/The_Urantia_Book/48#p6_12">UK 48:6.12</a>. </li>
</ol>
</div>
