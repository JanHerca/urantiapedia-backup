<!--
title: Antroji Kronikų knyga - Skyrius 14
description: 
published: true
date: 2023-11-8T21:52:7Z
tags: bible, bible—2 chronicles
editor: ckeditor
dateCreated: 2022-9-10T13:44:15Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/lt/Bible/2_Chronicles/13">
          <span class="mdi mdi-arrow-left-drop-circle"></span><span class="pl-2">Antroji Kronikų knyga - Skyrius 13</span>
        </a>
        </td>
        <td>
        <a href="/lt/Bible/2_Chronicles/Index">
          <span class="mdi mdi-book-open-variant"></span><span class="pl-2">Indeksas</span>
        </a>
        </td>
        <td>
        <a href="/lt/Bible/2_Chronicles/15">
          <span class="pr-2">Antroji Kronikų knyga - Skyrius 15</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Abija užmigo prie savo tėvų ir jį palaidojo Dovydo mieste. Jo sūnus Asa karaliavo jo vietoje. Jo dienomis krašte buvo ramu dešimt metų. </p>
<p id="v2"><sup><small>2</small></sup>  Asa darė tai, kas gera ir teisinga Viešpaties, jo Dievo, akyse. </p>
<p id="v3"><sup><small>3</small></sup>  Jis pašalino svetimų dievų aukurus aukštumose, sudaužė atvaizdus, iškirto giraites </p>
<p id="v4"><sup><small>4</small></sup>  ir įsakė Judo žmonėms ieškoti Viešpaties, jų tėvų Dievo, ir vykdyti Jo įstatymus bei įsakymus. </p>
<p id="v5"><sup><small>5</small></sup>  Jis pašalino visuose Judo miestuose aukštumas ir atvaizdus, ir jam valdant buvo ramu. </p>
<p id="v6"><sup><small>6</small></sup>  Jis statė sutvirtintus miestus Jude, nes kraštas ilsėjosi, ir su niekuo nekariavo tais metais, kadangi Viešpats suteikė jam poilsį. </p>
<p id="v7"><sup><small>7</small></sup>  Asa kalbėjo Judui: “Pastatykime šiuos miestus, aptverkime juos sienomis su bokštais, vartais ir skląsčiais, nes kraštas priklauso mums. Kadangi mes ieškojome Viešpaties, mūsų Dievo, Jis suteikė mums ramybę iš visų pusių”. Jie statė, ir jiems sekėsi. </p>
<p id="v8"><sup><small>8</small></sup>  Asos kariuomenėje buvo trys šimtai tūkstančių Judo vyrų, ginkluotų skydais ir ietimis, ir du šimtai aštuoniasdešimt tūkstančių Benjamino vyrų, ginkluotų skydais ir lankais. Jie visi buvo narsūs kariai. </p>
<p id="v9"><sup><small>9</small></sup>  Prieš juos išėjo etiopas Zerachas su tūkstančiu tūkstančių kareivių, trimis šimtais kovos vežimų ir pasiekė Marešą. </p>
<p id="v10"><sup><small>10</small></sup>  Asa išėjo prieš jį ir išsirikiavo kautynėms Cefatos slėnyje prie Marešos. </p>
<p id="v11"><sup><small>11</small></sup>  Asa šaukėsi Viešpaties, savo Dievo: “Viešpatie, Tu gali padėti ir galingam, ir bejėgiui. Padėk mums, Viešpatie, mūsų Dieve, nes mes šliejamės prie Tavęs ir Tavo vardu einame prieš šitą daugybę! Viešpatie, Tu esi mūsų Dievas, tenenugali Tavęs žmogus”. </p>
<p id="v12"><sup><small>12</small></sup>  Viešpats sumušė etiopus priešais Asą ir Judą, ir etiopai bėgo. </p>
<p id="v13"><sup><small>13</small></sup>  Asa su žmonėmis juos vijosi iki Gerara. Etiopai buvo nugalėti ir nebeatsigavo. Jie buvo sumušti Viešpaties ir Jo kariuomenės. Asos kariai paėmė labai daug grobio. </p>
<p id="v14"><sup><small>14</small></sup>  Jie užėmė visus miestus Geraros apylinkėje, nes juos buvo apėmusi Viešpaties baimė. Iš visų miestų jie išsigabeno daug grobio. </p>
<p id="v15"><sup><small>15</small></sup>  Be to, jie sugriovė gyvulių pastoges ir, išsivarę daugybę avių bei kupranugarių, sugrįžo į Jeruzalę. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/lt/Bible/2_Chronicles/13">
          <span class="mdi mdi-arrow-left-drop-circle"></span><span class="pl-2">Antroji Kronikų knyga - Skyrius 13</span>
        </a>
        </td>
        <td>
        <a href="/lt/Bible/2_Chronicles/Index">
          <span class="mdi mdi-book-open-variant"></span><span class="pl-2">Indeksas</span>
        </a>
        </td>
        <td>
        <a href="/lt/Bible/2_Chronicles/15">
          <span class="pr-2">Antroji Kronikų knyga - Skyrius 15</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
