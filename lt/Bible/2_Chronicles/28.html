<!--
title: Antroji Kronikų knyga - Skyrius 28
description: 
published: true
date: 2022-9-13T21:36:44Z
tags: 
editor: ckeditor
dateCreated: 2022-9-10T13:44:15Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/2_Chronicles/27">Antroji Kronikų knyga - Skyrius 27</a></td>
        <td><a href="/lt/Bible/2_Chronicles/Index">Indeksas</a></td>
        <td><a href="/lt/Bible/2_Chronicles/29">Antroji Kronikų knyga - Skyrius 29</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Achazas, būdamas dvidešimties metų, pradėjo karaliauti ir šešiolika metų karaliavo Jeruzalėje. Jis nedarė to, kas teisinga Viešpaties akyse, kaip darė jo tėvas Dovydas, </p>
<p id="v2"><sup><small>2</small></sup>  bet vaikščiojo Izraelio karalių keliais ir nuliedino Baalų atvaizdus. </p>
<p id="v3"><sup><small>3</small></sup>  Jis smilkė Ben Hinomo slėnyje ir sudegino savo sūnus Baalui, mėgdžiodamas bjaurystes pagonių, kuriuos Viešpats išvarė, prieš izraelitams užimant kraštą. </p>
<p id="v4"><sup><small>4</small></sup>  Jis aukojo ir smilkė aukštumose, ant kalvų ir po kiekvienu žaliuojančiu medžiu. </p>
<p id="v5"><sup><small>5</small></sup>  Todėl Viešpats, jo Dievas, atidavė jį į Sirijos karaliaus rankas. Sirai paėmė daug belaisvių ir nusivedė juos į Damaską. Jis taip pat buvo atiduotas į Izraelio karaliaus rankas, kuris daugelį iš jų nužudė. </p>
<p id="v6"><sup><small>6</small></sup>  Remalijo sūnus Pekachas išžudė Jude per vieną dieną šimtą dvidešimt tūkstančių karių, nes jie apleido Viešpatį, savo tėvų Dievą. </p>
<p id="v7"><sup><small>7</small></sup>  Zichris, Efraimo karžygys, nukovė karaliaus sūnų Maasėją, namų valdytoją Azrikamą ir Elkaną, kuris buvo antras po karaliaus. </p>
<p id="v8"><sup><small>8</small></sup>  Be to, izraelitai išsivedė nelaisvėn iš savo brolių du šimtus tūkstančių moterų, sūnų ir dukterų ir, prisiplėšę daug grobio, parsigabeno į Samariją. </p>
<p id="v9"><sup><small>9</small></sup>  Bet ten gyveno Viešpaties pranašas Odedas, kuris pasitiko grįžtančią į Samariją kariuomenę ir jiems tarė: “Viešpats, jūsų tėvų Dievas, supykęs ant Judo, atidavė juos į jūsų rankas, bet jūs žudėte taip žiauriai, kad jūsų žiaurumas pasiekė dangų. </p>
<p id="v10"><sup><small>10</small></sup>  Jūs nutarėte Judo ir Jeruzalės gyventojus paversti vergais ir vergėmis. Argi jūs patys nenusikaltote Viešpačiui, savo Dievui? </p>
<p id="v11"><sup><small>11</small></sup>  Klausykite manęs ir sugrąžinkite belaisvius, kuriuos atsivedėte iš Judo, nes didelė Viešpaties rūstybė užsidegė prieš jus”. </p>
<p id="v12"><sup><small>12</small></sup>  Efraimitų vyresnieji: Johanano sūnus Azarijas, Mešilemoto sūnus Berechijas, Šalumo sūnus Jehizkijas ir Hadlajo sūnus Amasa atsistojo prieš tuos, kurie grįžo iš karo, </p>
<p id="v13"><sup><small>13</small></sup>  sakydami: “Neįvesite čia belaisvių, nes jūs tuo prisidėsite prie mūsų nusikaltimų Viešpačiui ir juos mums dar padauginsite; nes mūsų nusikaltimas didelis ir Viešpaties rūstybė užsidegusi prieš Izraelį”. </p>
<p id="v14"><sup><small>14</small></sup>  Tuomet kariai paliko belaisvius ir grobį kunigaikščiams bei susirinkusiems. </p>
<p id="v15"><sup><small>15</small></sup>  Vardais paminėti vyrai pakilo, paėmė belaisvius, iš grobio jie juos apvilko, apavė, pavalgydino, pagirdė ir patepė aliejumi; silpnesniuosius užkėlė ant asilų ir nuvedė visus į Jerichą, palmių miestą, pas jų brolius. Po to jie sugrįžo į Samariją. </p>
<p id="v16"><sup><small>16</small></sup>  Tuo metu karalius Achazas prašė Asirijos karaliaus pagalbos, </p>
<p id="v17"><sup><small>17</small></sup>  nes edomitai buvo įsiveržę ir nugalėję Judą bei išsivedę belaisvius. </p>
<p id="v18"><sup><small>18</small></sup>  Ir filistinai užpuolė pietų Judą žemumoje ir, paėmę Bet Šemešą, Ajaloną, Gederotą, Sochoją, Timną ir Gimzoją su jų kaimais, juose apsigyveno. </p>
<p id="v19"><sup><small>19</small></sup>  Nes Viešpats pažemino Judą dėl Izraelio karaliaus Achazo, kuris apnuogino Judą ir labai nusikalto Viešpačiui. </p>
<p id="v20"><sup><small>20</small></sup>  Atėjęs pas jį Tiglat Pileseras, Asirijos karalius, vargino jį, o ne sustiprino. </p>
<p id="v21"><sup><small>21</small></sup>  Achazas, paėmęs Viešpaties namų, karaliaus namų ir kunigaikščių auksą, atidavė Asirijos karaliui, tačiau tai jam nepadėjo. </p>
<p id="v22"><sup><small>22</small></sup>  Karalius Achazas savo vargų laikotarpiu dar labiau nusikalto Viešpačiui. </p>
<p id="v23"><sup><small>23</small></sup>  Jis aukojo Damasko dievams, kurie jį nugalėjo, sakydamas: “Sirijos karalių dievai padeda jiems; aš jiems aukosiu, kad jie ir man padėtų”. Bet jie tapo pražūtimi jam ir visam Izraeliui. </p>
<p id="v24"><sup><small>24</small></sup>  Achazas surinko Dievo namų indus, supjaustė juos, užrakino Viešpaties namų duris ir pristatė aukurų kiekviename Jeruzalės kampe. </p>
<p id="v25"><sup><small>25</small></sup>  Jis pristeigė kiekviename Judo mieste aukštumų svetimiems dievams smilkyti, sukeldamas Viešpaties, savo tėvų Dievo, rūstybę. </p>
<p id="v26"><sup><small>26</small></sup>  Visi kiti jo darbai yra surašyti Judo ir Izraelio karalių knygoje. </p>
<p id="v27"><sup><small>27</small></sup>  Achazas užmigo prie savo tėvų, ir jį palaidojo Jeruzalės mieste, bet ne Izraelio karalių kapuose. Jo sūnus Ezekijas karaliavo jo vietoje. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/2_Chronicles/27">Antroji Kronikų knyga - Skyrius 27</a></td>
        <td><a href="/lt/Bible/2_Chronicles/Index">Indeksas</a></td>
        <td><a href="/lt/Bible/2_Chronicles/29">Antroji Kronikų knyga - Skyrius 29</a></td>
      </tr>
    </tbody>
  </table>
</figure>
