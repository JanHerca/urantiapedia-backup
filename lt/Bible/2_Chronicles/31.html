<!--
title: Antroji Kronikų knyga - Skyrius 31
description: 
published: true
date: 2023-11-8T21:52:7Z
tags: bible, bible—2 chronicles
editor: ckeditor
dateCreated: 2022-9-10T13:44:15Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/lt/Bible/2_Chronicles/30">
          <span class="mdi mdi-arrow-left-drop-circle"></span><span class="pl-2">Antroji Kronikų knyga - Skyrius 30</span>
        </a>
        </td>
        <td>
        <a href="/lt/Bible/2_Chronicles/Index">
          <span class="mdi mdi-book-open-variant"></span><span class="pl-2">Indeksas</span>
        </a>
        </td>
        <td>
        <a href="/lt/Bible/2_Chronicles/32">
          <span class="pr-2">Antroji Kronikų knyga - Skyrius 32</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Kai visa tai pasibaigė, visi susirinkę izraelitai, išėję į Judo miestus, sudaužė stabus, iškirto giraites, nugriovė aukštumas ir aukurus visame Jude, Benjamine, Efraime ir Manase. Po to visi izraelitai sugrįžo į savo miestus prie savo nuosavybės. </p>
<p id="v2"><sup><small>2</small></sup>  Ezekijas suskirstė kunigus ir levitus skyriais, kiekvieną pagal jo tarnystę, aukoti deginamąsias ir padėkos aukas, tarnauti, giedoti ir šlovinti Viešpaties šventyklos vartuose. </p>
<p id="v3"><sup><small>3</small></sup>  Karalius davė savo turtų dalį deginamosioms aukoms rytais, vakarais, sabatais, per jauną mėnulį ir metinėmis šventėmis, kaip parašyta Viešpaties įstatyme. </p>
<p id="v4"><sup><small>4</small></sup>  Jis įsakė tautai ir Jeruzalės gyventojams duoti dalį kunigams ir levitams, kad jie būtų padrąsinti Viešpaties įstatyme. </p>
<p id="v5"><sup><small>5</small></sup>  Įsakymą paskelbus, izraelitai gausiai atgabeno pirmavaisių javų, vyno, aliejaus ir medaus, taip pat atnešė gausiai dešimtinių. <sup id="cite1"><a href="#fn1">[1]</a></sup></p>
<p id="v6"><sup><small>6</small></sup>  Izraelitai ir Judo miestų gyventojai taip pat davė dešimtinę nuo galvijų ir avių, ir laisvos valios aukų Viešpačiui, savo Dievui, jie sukrovė krūvas. </p>
<p id="v7"><sup><small>7</small></sup>  Trečią mėnesį jie pradėjo krauti tas krūvas, o septintą­užbaigė. </p>
<p id="v8"><sup><small>8</small></sup>  Ezekijas ir kunigaikščiai, atėję ir pamatę krūvas, šlovino Viešpatį ir laimino Jo tautą Izraelį. </p>
<p id="v9"><sup><small>9</small></sup>  Ezekijas paklausė kunigų ir levitų apie krūvas. </p>
<p id="v10"><sup><small>10</small></sup>  Vyriausiasis kunigas Azarijas iš Cadoko namų atsakė: “Nuo to laiko, kai pradėjo gabenti aukas Viešpaties namams, mes sočiai valgome ir dar daugiau atlieka, nes Viešpats palaimino savo tautą”. </p>
<p id="v11"><sup><small>11</small></sup>  Ezekijas įsakė paruošti kambarius Viešpaties namuose. Juos paruošus, </p>
<p id="v12"><sup><small>12</small></sup>  jie ištikimai nešė aukas šventyklai, dešimtines ir dovanas. Jų vyriausiasis prižiūrėtojas buvo levitas Konanijas, o jo brolis Šimis buvo po jo. </p>
<p id="v13"><sup><small>13</small></sup>  Jehielis, Azazijas, Nahatas, Asaelis, Jerimotas, Jehozabadas, Elielis, Išmakijas, Mahatas ir Benajas buvo prižiūrėtojai Konanijo ir jo brolio Šimio žinioje, karaliaus Ezekijo ir Azarijo, kuris buvo vyriausiasis Dievo namuose, įsakymu. </p>
<p id="v14"><sup><small>14</small></sup>  Imnos sūnui Korei, levitui, rytinių vartų sargui, buvo paskirta prižiūrėti Dievui laisva valia atnešamas dovanas, aukas Viešpačiui ir šventas dovanas. </p>
<p id="v15"><sup><small>15</small></sup>  Korei vadovaujant, Edenas, Minjaminas, Ješūva, Šemajas, Amarijas ir Šechanijas kunigų miestuose paskirstydavo dalis savo broliams, dideliems ir mažiems, </p>
<p id="v16"><sup><small>16</small></sup>  surašytiems giminių sąrašuose, vyrams nuo trejų metų ir vyresniems, kurie kasdien eidavo į Viešpaties namus atlikti tarnystės, laikydamiesi nustatytos eilės, </p>
<p id="v17"><sup><small>17</small></sup>  kunigams, kurie buvo surašyti šeimomis, ir levitams, dvidešimties metų ir vyresniems, pagal jų pareigas skyriuose, </p>
<p id="v18"><sup><small>18</small></sup>  ir visiems, kurie buvo surašyti: kūdikiams, žmonoms, sūnums ir dukterims, nes jie ištikimai pasišventė šventai tarnystei. </p>
<p id="v19"><sup><small>19</small></sup>  Kunigai aaronitai, gyvenantieji jų miestams priklausančiuose priemiesčiuose, buvo įtraukti į sąrašus vardais. Pagal juos duodavo dalį kiekvienam kunigui ir kiekvienam levitui, esančiam sąraše. </p>
<p id="v20"><sup><small>20</small></sup>  Taip darė Ezekijas visame Jude. Jis darė tai, kas teisinga, gera ir tinkama Viešpačiui, jo Dievui. </p>
<p id="v21"><sup><small>21</small></sup>  Kiekvieną darbą, kurį jis darė Dievo namų reikalams, vykdydamas įsakymus ar įstatymus, ieškodamas savo Dievo, jis darė iš visos savo širdies, ir jam sekėsi. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/lt/Bible/2_Chronicles/30">
          <span class="mdi mdi-arrow-left-drop-circle"></span><span class="pl-2">Antroji Kronikų knyga - Skyrius 30</span>
        </a>
        </td>
        <td>
        <a href="/lt/Bible/2_Chronicles/Index">
          <span class="mdi mdi-book-open-variant"></span><span class="pl-2">Indeksas</span>
        </a>
        </td>
        <td>
        <a href="/lt/Bible/2_Chronicles/32">
          <span class="pr-2">Antroji Kronikų knyga - Skyrius 32</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 31:5-6,12 <i>Dešimtinės sistema</i>: <a href="/lt/The_Urantia_Book/93#p3_1">UK 93:3.1</a>. </li>
</ol>
</div>
