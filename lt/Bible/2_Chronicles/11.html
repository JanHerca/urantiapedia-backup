<!--
title: Antroji Kronikų knyga - Skyrius 11
description: 
published: true
date: 2023-11-8T21:52:7Z
tags: bible, bible—2 chronicles
editor: ckeditor
dateCreated: 2022-9-10T13:44:15Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/lt/Bible/2_Chronicles/10">
          <span class="mdi mdi-arrow-left-drop-circle"></span><span class="pl-2">Antroji Kronikų knyga - Skyrius 10</span>
        </a>
        </td>
        <td>
        <a href="/lt/Bible/2_Chronicles/Index">
          <span class="mdi mdi-book-open-variant"></span><span class="pl-2">Indeksas</span>
        </a>
        </td>
        <td>
        <a href="/lt/Bible/2_Chronicles/12">
          <span class="pr-2">Antroji Kronikų knyga - Skyrius 12</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Roboamas, sugrįžęs į Jeruzalę, surinko iš Judo ir Benjamino namų šimtą aštuoniasdešimt tūkstančių rinktinių karių karui su Izraeliu, kad sugrąžintų karalystę Roboamui. </p>
<p id="v2"><sup><small>2</small></sup>  Bet Viešpaties žodis atėjo Dievo vyrui Šemajai: </p>
<p id="v3"><sup><small>3</small></sup>  “Kalbėk Saliamono sūnui Roboamui, Judo karaliui, ir visiems izraelitams Jude ir Benjamine ir sakyk: </p>
<p id="v4"><sup><small>4</small></sup>  ‘Taip sako Viešpats: ‘Neikite ir nekariaukite su savo broliais! Kiekvienas grįžkite į savo namus, nes tai atėjo iš manęs’ ”. Jie pakluso Viešpaties žodžiams ir sugrįžo, atsisakę eiti prieš Jeroboamą. </p>
<p id="v5"><sup><small>5</small></sup>  Roboamas gyveno Jeruzalėje; jis sustiprino šiuos Judo miestus: </p>
<p id="v6"><sup><small>6</small></sup>  Betliejų, Etamą, Tekoją, </p>
<p id="v7"><sup><small>7</small></sup>  Bet Cūrą, Sochoją, Adulamą, </p>
<p id="v8"><sup><small>8</small></sup>  Gatą, Marešą, Zifą, </p>
<p id="v9"><sup><small>9</small></sup>  Adorajimą, Lachišą, Azeką, </p>
<p id="v10"><sup><small>10</small></sup>  Corą, Ajaloną ir Hebroną, kurie yra Jude ir Benjamine. </p>
<p id="v11"><sup><small>11</small></sup>  Sustiprinęs tvirtoves, jis paskyrė joms viršininkus ir įrengė jose maisto, aliejaus ir vyno sandėlius. </p>
<p id="v12"><sup><small>12</small></sup>  Kiekviename mieste jis laikė skydų bei iečių ir labai juos sutvirtino. Taip Judas ir Benjaminas pasiliko su juo. </p>
<p id="v13"><sup><small>13</small></sup>  Kunigai ir levitai, gyvenantys Izraelyje, iš viso krašto susirinko į Judą. </p>
<p id="v14"><sup><small>14</small></sup>  Levitai, palikę savo priemiesčius ir nuosavybę, atėjo į Judą ir Jeruzalę, nes Jeroboamas ir jo sūnūs pašalino juos iš Viešpaties kunigų tarnystės </p>
<p id="v15"><sup><small>15</small></sup>  ir paskyrė kunigus aukoti aukštumose demonams ir veršiams, kuriuos jis padarė. </p>
<p id="v16"><sup><small>16</small></sup>  Paskui juos ir visi, kurie nukreipė savo širdis, kad ieškotų Viešpaties, Izraelio Dievo, iš visų Izraelio giminių atėjo į Jeruzalę, norėdami aukoti Viešpačiui, savo tėvų Dievui. </p>
<p id="v17"><sup><small>17</small></sup>  Jie sustiprino Judo karalystę ir padarė Saliamono sūnų Roboamą stiprų trejus metus; nes tuos metus jie vaikščiojo Dovydo ir Saliamono keliais. </p>
<p id="v18"><sup><small>18</small></sup>  Roboamas vedė Mahalatą, Dovydo sūnaus Jerimoto ir Abihailės, kurios tėvas buvo Eliabas, Jesės sūnus, dukterį. </p>
<p id="v19"><sup><small>19</small></sup>  Mahalata pagimdė jam Jeušą, Šemariją ir Zahamą. </p>
<p id="v20"><sup><small>20</small></sup>  Po jos Roboamas dar vedė Abšalomo dukterį Maaką, kuri pagimdė Abiją, Atają, Zizą ir Šelomitą. </p>
<p id="v21"><sup><small>21</small></sup>  Roboamas mylėjo Abšalomo dukterį Maaką labiau už visas kitas savo žmonas ir suguloves. Jis turėjo aštuoniolika žmonų ir šešiasdešimt sugulovių, dvidešimt aštuonis sūnus ir šešiasdešimt dukterų. </p>
<p id="v22"><sup><small>22</small></sup>  Roboamas paskyrė Maakos sūnų Abiją brolių vyresniuoju, nes norėjo padaryti jį karaliumi. </p>
<p id="v23"><sup><small>23</small></sup>  Jis elgėsi išmintingai, išskirstydamas visus savo sūnus po Judą ir Benjamino žemių sustiprintus miestus, teikdamas jiems gausiai maisto ir parūpindamas daug žmonų. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/lt/Bible/2_Chronicles/10">
          <span class="mdi mdi-arrow-left-drop-circle"></span><span class="pl-2">Antroji Kronikų knyga - Skyrius 10</span>
        </a>
        </td>
        <td>
        <a href="/lt/Bible/2_Chronicles/Index">
          <span class="mdi mdi-book-open-variant"></span><span class="pl-2">Indeksas</span>
        </a>
        </td>
        <td>
        <a href="/lt/Bible/2_Chronicles/12">
          <span class="pr-2">Antroji Kronikų knyga - Skyrius 12</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
