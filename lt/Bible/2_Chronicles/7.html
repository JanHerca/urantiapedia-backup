<!--
title: Antroji Kronikų knyga - Skyrius 7
description: 
published: true
date: 2023-11-8T21:52:7Z
tags: bible, bible—2 chronicles
editor: ckeditor
dateCreated: 2022-9-10T13:44:15Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/lt/Bible/2_Chronicles/6">
          <span class="mdi mdi-arrow-left-drop-circle"></span><span class="pl-2">Antroji Kronikų knyga - Skyrius 6</span>
        </a>
        </td>
        <td>
        <a href="/lt/Bible/2_Chronicles/Index">
          <span class="mdi mdi-book-open-variant"></span><span class="pl-2">Indeksas</span>
        </a>
        </td>
        <td>
        <a href="/lt/Bible/2_Chronicles/8">
          <span class="pr-2">Antroji Kronikų knyga - Skyrius 8</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Saliamonui baigus melstis, ugnis nusileido iš dangaus ir prarijo deginamąsias bei kitas aukas, ir Viešpaties šlovė pripildė namus. <sup id="cite2"><a href="#fn2">[2]</a></sup></p>
<p id="v2"><sup><small>2</small></sup>  Kunigai negalėjo įeiti į Viešpaties namus, nes Viešpaties šlovė buvo pripildžiusi Viešpaties namus. </p>
<p id="v3"><sup><small>3</small></sup>  Visi izraelitai, pamatę nusileidžiančią ugnį ir Viešpaties šlovę ant šventyklos, krito veidais į žemę, pagarbino ir šlovino Viešpatį, sakydami: “Jis yra geras ir Jo gailestingumas amžinas”. <sup id="cite1"><a href="#fn1">[1]</a></sup></p>
<p id="v4"><sup><small>4</small></sup>  Karalius ir visa tauta aukojo aukas Viešpaties akivaizdoje. </p>
<p id="v5"><sup><small>5</small></sup>  Saliamonas aukojo dvidešimt du tūkstančius jaučių ir šimtą dvidešimt tūkstančių avių. Taip karalius ir visa tauta pašventino Dievo namus. </p>
<p id="v6"><sup><small>6</small></sup>  Kunigai stovėjo savo vietose, taip pat ir levitai su Viešpaties muzikos instrumentais, kuriuos padarė karalius Dovydas Viešpačiui šlovinti už Jo amžiną gailestingumą, kai Dovydas šlovindavo per jų tarnavimą; kunigai trimitavo priešais juos ir visas Izraelis stovėjo. </p>
<p id="v7"><sup><small>7</small></sup>  Saliamonas pašventino ir kiemo vidurį, kuris buvo priešais Viešpaties namus, nes ten jis aukojo deginamąsias aukas ir padėkos aukų taukus, kadangi varinis aukuras, kurį Saliamonas buvo padaręs, nesutalpino deginamųjų bei duonos aukų ir taukų. </p>
<p id="v8"><sup><small>8</small></sup>  Saliamonas su visu Izraeliu, nuo Hamato apylinkių iki Egipto upės, šventė septynias dienas. </p>
<p id="v9"><sup><small>9</small></sup>  Aštuntą dieną jie padarė iškilmingą susirinkimą, nes jie šventino aukurą septynias dienas ir dar septynias dienas vyko šventė. </p>
<p id="v10"><sup><small>10</small></sup>  Septinto mėnesio dvidešimt trečią dieną Saliamonas paleido žmones, besidžiaugiančius dėl to gero, kurį Viešpats padarė Dovydui, Saliamonui ir visai Izraelio tautai, grįžti į savo palapines. </p>
<p id="v11"><sup><small>11</small></sup>  Saliamonui pabaigus statyti Viešpaties namus bei karaliaus namus, sėkmingai atlikus viską, ką jis buvo numatęs padaryti Viešpaties namuose ir savo namuose, </p>
<p id="v12"><sup><small>12</small></sup>  naktį jam pasirodė Viešpats ir tarė: “Aš išklausiau tavo maldą ir pasirinkau šitą vietą aukoms aukoti. </p>
<p id="v13"><sup><small>13</small></sup>  Jei nebus lietaus arba jei leisiu skėriams naikinti krašto augalus, arba siųsiu marą savo tautai </p>
<p id="v14"><sup><small>14</small></sup>  ir jei mano tauta, kuri vadinasi mano vardu, nusižemins, melsis, ieškos mano veido ir atsisakys savo blogų kelių, Aš išgirsiu danguje, atleisiu jos nuodėmes ir išgydysiu jų žemę. </p>
<p id="v15"><sup><small>15</small></sup>  Mano akys ir ausys bus atviros maldai šioje vietoje, </p>
<p id="v16"><sup><small>16</small></sup>  nes Aš išsirinkau ir pašventinau šituos namus, kad juose amžinai būtų mano vardas; mano akys ir širdis bus ten visada. </p>
<p id="v17"><sup><small>17</small></sup>  O jei tu vaikščiosi prieš mane, kaip tavo tėvas Dovydas vaikščiojo, ir vykdysi, ką tau įsakiau, bei laikysies mano nuostatų ir potvarkių, </p>
<p id="v18"><sup><small>18</small></sup>  tai įtvirtinsiu tavo karalystės sostą, kaip pažadėjau tavo tėvui Dovydui, sakydamas: ‘Tu nepritrūksi vyro, kuris valdytų Izraelį’. </p>
<p id="v19"><sup><small>19</small></sup>  Bet jei jūs nusigręšite ir nesilaikysite mano nuostatų ir įsakymų, kuriuos jums daviau, nuėję tarnausite kitiems dievams ir juos garbinsite, </p>
<p id="v20"><sup><small>20</small></sup>  tai Aš jus išrausiu su šaknimis iš žemės, kurią jums daviau, o šituos namus, kuriuos pašventinau savo vardui, pašalinsiu iš savo akių ir padarysiu juos patarle ir priežodžiu visose tautose. </p>
<p id="v21"><sup><small>21</small></sup>  Šitie aukšti namai kels nusistebėjimą kiekvienam praeiviui, ir jis sakys: ‘Kodėl Viešpats taip padarė šitai žemei ir šitiems namams?’ </p>
<p id="v22"><sup><small>22</small></sup>  Ir jam atsakys: ‘Kadangi jie paliko Viešpatį, savo tėvų Dievą, kuris juos išvedė iš Egipto šalies, ir sekė kitus dievus, juos garbino ir jiems tarnavo, tai Jis siuntė jiems šią nelaimę’ ”. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/lt/Bible/2_Chronicles/6">
          <span class="mdi mdi-arrow-left-drop-circle"></span><span class="pl-2">Antroji Kronikų knyga - Skyrius 6</span>
        </a>
        </td>
        <td>
        <a href="/lt/Bible/2_Chronicles/Index">
          <span class="mdi mdi-book-open-variant"></span><span class="pl-2">Indeksas</span>
        </a>
        </td>
        <td>
        <a href="/lt/Bible/2_Chronicles/8">
          <span class="pr-2">Antroji Kronikų knyga - Skyrius 8</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 7:3,6 <i>Gailestingumas</i>: <a href="/lt/The_Urantia_Book/131#p10_6">UK 131:10.6</a>.  <i>Dievas gailestingas</i>: <a href="/lt/The_Urantia_Book/2#p5_7">UK 2:5.7</a>.  <i>Visiškai gailestingas</i>: <a href="/lt/The_Urantia_Book/142#p3_7">UK 142:3.7</a>.  <i>His mercy endures forever</i>: <a href="/lt/The_Urantia_Book/2#p4_1">UK 2:4.1</a>.  <i>Gailestingumo tarnyba</i>: <a href="/lt/The_Urantia_Book/6#p3_2">UK 6:3.2</a>.  <i>Dievas džiaugiasi gailestingumu</i>: <a href="/lt/The_Urantia_Book/143#p1_6">UK 143:1.6</a>. </li>
  <li id="fn2"><a href="#cite2">↑</a> 7:1-3 <i>Ugnies angelai</i>: <a href="/lt/The_Urantia_Book/85#p4_2">UK 85:4.2</a>. </li>
</ol>
</div>
