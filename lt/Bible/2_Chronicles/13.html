<!--
title: Antroji Kronikų knyga - Skyrius 13
description: 
published: true
date: 2022-9-13T21:36:44Z
tags: 
editor: ckeditor
dateCreated: 2022-9-10T13:44:15Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/2_Chronicles/12">Antroji Kronikų knyga - Skyrius 12</a></td>
        <td><a href="/lt/Bible/2_Chronicles/Index">Indeksas</a></td>
        <td><a href="/lt/Bible/2_Chronicles/14">Antroji Kronikų knyga - Skyrius 14</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Aštuonioliktaisiais karaliaus Jeroboamo metais Abija pradėjo karaliauti Jude. </p>
<p id="v2"><sup><small>2</small></sup>  Trejus metus jis karaliavo Jeruzalėje. Jo motina buvo vardu Mikaja, duktė Urielio iš Gibėjos. Kilo karas tarp Abijos ir Jeroboamo. </p>
<p id="v3"><sup><small>3</small></sup>  Abija išėjo į kovą su keturių šimtų tūkstančių rinktinių vyrų kariuomene, o Jeroboamas išsirikiavo prieš jį su aštuoniais šimtais tūkstančių rinktinių karių. </p>
<p id="v4"><sup><small>4</small></sup>  Abija, atsistojęs ant Cemaraimo kalno Efraimo aukštumose, tarė: “Tu, Jeroboamai, ir visas Izraeli, pasiklausykite manęs! </p>
<p id="v5"><sup><small>5</small></sup>  Argi jūs nežinote, kad Viešpats, Izraelio Dievas, amžiams atidavė karališkąją Izraelio valdžią Dovydui ir jo sūnums druskos sandora? </p>
<p id="v6"><sup><small>6</small></sup>  Bet Nebato sūnus Jeroboamas, Dovydo sūnaus Saliamono tarnas, sukilo prieš savo valdovą. </p>
<p id="v7"><sup><small>7</small></sup>  Pas jį susirinko netikę žmonės, Belialo vaikai, ir įsitvirtino prieš Saliamono sūnų Roboamą, kai jis buvo jaunas, nepatyręs ir neatsilaikė prieš juos. </p>
<p id="v8"><sup><small>8</small></sup>  Dabar jūs manote galėsią atsilaikyti prieš Viešpaties karalystę, esančią Dovydo sūnų rankose, kadangi jūsų yra didelė daugybė ir su jumis yra auksiniai veršiai, kuriuos jums padirbdino Jeroboamas, kad būtų jūsų dievai. </p>
<p id="v9"><sup><small>9</small></sup>  Jūs išvarėte Viešpaties kunigus, Aarono sūnus, ir levitus bei pasidarėte kunigų kaip kitų kraštų tautos. Kas tik ateina pasišvęsti su jaučiu ir septyniais avinais, tampa kunigu tų, kurie nėra dievai. </p>
<p id="v10"><sup><small>10</small></sup>  Bet mūsų Dievas yra Viešpats, mes Jo nepalikome. Viešpačiui tarnauja kunigai, Aarono sūnūs, taip pat levitai atlieka savo tarnystę. </p>
<p id="v11"><sup><small>11</small></sup>  Jie kas rytą ir kas vakarą aukoja Viešpačiui deginamąsias aukas ir smilko smilkalus, padeda padėtinę duoną ant auksinio stalo ir kas vakarą uždega lempas auksinėje žvakidėje. Mes laikomės Viešpaties, mūsų Dievo, nurodymų, bet jūs Jį palikote. </p>
<p id="v12"><sup><small>12</small></sup>  Pats Dievas veda mus, yra su mumis ir Jo kunigai su trimitais, kad trimituotų prieš jus. Izraelitai, nekovokite su Viešpačiu, savo tėvų Dievu, nes neturėsite sėkmės”. </p>
<p id="v13"><sup><small>13</small></sup>  Jeroboamas pasiuntė pasalą, kad užeitų jiems iš užnugario. Jo kariai buvo priešais Judą, o pasala­už jų. </p>
<p id="v14"><sup><small>14</small></sup>  Judas, pamatęs, kad kova bus iš priekio ir iš užpakalio, šaukėsi Viešpaties, o kunigai trimitavo. </p>
<p id="v15"><sup><small>15</small></sup>  Judo vyrai sušuko, ir kai jie šaukė, Dievas sumušė Jeroboamą ir Izraelį priešais Abiją ir Judą. </p>
<p id="v16"><sup><small>16</small></sup>  Izraelitai bėgo nuo Judo, ir Dievas atidavė juos į šių rankas. </p>
<p id="v17"><sup><small>17</small></sup>  Abija ir jo žmonės smarkiai sumušė juos, ir žuvo izraelitų penki šimtai tūkstančių rinktinių vyrų. </p>
<p id="v18"><sup><small>18</small></sup>  Taip izraelitai pralaimėjo tą kartą, o Judo vaikai nugalėjo, nes jie pasitikėjo Viešpačiu, savo tėvų Dievu. </p>
<p id="v19"><sup><small>19</small></sup>  Abija persekiojo Jeroboamą ir atėmė iš jo šiuos miestus: Betelį, Ješaną ir Efroną su jų kaimais. </p>
<p id="v20"><sup><small>20</small></sup>  Jeroboamas nebeatgavo savo galios Abijos dienomis. Viešpats ištiko jį, ir jis mirė. </p>
<p id="v21"><sup><small>21</small></sup>  Bet Abija sustiprėjo. Jis vedė keturiolika žmonų ir turėjo dvidešimt du sūnus ir šešiolika dukterų. </p>
<p id="v22"><sup><small>22</small></sup>  Visi kiti Abijos darbai, jo keliai ir jo kalbos surašyti pranašo Idojo knygoje. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/2_Chronicles/12">Antroji Kronikų knyga - Skyrius 12</a></td>
        <td><a href="/lt/Bible/2_Chronicles/Index">Indeksas</a></td>
        <td><a href="/lt/Bible/2_Chronicles/14">Antroji Kronikų knyga - Skyrius 14</a></td>
      </tr>
    </tbody>
  </table>
</figure>
