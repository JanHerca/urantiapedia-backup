<!--
title: Antroji Kronikų knyga - Skyrius 26
description: 
published: true
date: 2023-11-8T21:52:7Z
tags: bible, bible—2 chronicles
editor: ckeditor
dateCreated: 2022-9-10T13:44:15Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/lt/Bible/2_Chronicles/25">
          <span class="mdi mdi-arrow-left-drop-circle"></span><span class="pl-2">Antroji Kronikų knyga - Skyrius 25</span>
        </a>
        </td>
        <td>
        <a href="/lt/Bible/2_Chronicles/Index">
          <span class="mdi mdi-book-open-variant"></span><span class="pl-2">Indeksas</span>
        </a>
        </td>
        <td>
        <a href="/lt/Bible/2_Chronicles/27">
          <span class="pr-2">Antroji Kronikų knyga - Skyrius 27</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Tada visi Judo žmonės ėmė Oziją, kuriam buvo šešiolika metų, ir padarė savo karaliumi jo tėvo Amacijo vietoje. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Jis sutvirtino Elatą ir sugrąžino jį Judui po to, kai karalius užmigo prie savo tėvų. </p>
<p id="v3"><sup><small>3</small></sup>  Pradėdamas valdyti, Ozijas buvo šešiolikos metų ir penkiasdešimt dvejus metus karaliavo Jeruzalėje. Jo motina buvo vardu Jecholija iš Jeruzalės. </p>
<p id="v4"><sup><small>4</small></sup>  Jis darė tai, kas teisinga Viešpaties akyse, kaip ir jo tėvas Amacijas. </p>
<p id="v5"><sup><small>5</small></sup>  Jis ieškojo Dievo, kol Zacharijas, kuris suprasdavo Dievo regėjimus, buvo gyvas, ir kol jis ieškojo Viešpaties, Dievas davė jam sėkmę. </p>
<p id="v6"><sup><small>6</small></sup>  Jis kariavo su filistinais ir sugriovė Gato, Jabnės bei Ašdodo sienas. Jis pastatė miestus aplink Ašdodą ir filistinų krašte. </p>
<p id="v7"><sup><small>7</small></sup>  Dievas padėjo jam prieš filistinus ir arabus, gyvenusius Gūr Baale, ir prieš meunus. </p>
<p id="v8"><sup><small>8</small></sup>  Amonitai mokėjo Ozijui duoklę. Jo vardas pagarsėjo net iki Egipto sienos, nes jis nepaprastai sustiprėjo. </p>
<p id="v9"><sup><small>9</small></sup>  Ozijas pastatė Jeruzalėje bokštus prie Kampo vartų, Slėnio vartų bei prie kampų ir juos sutvirtino. </p>
<p id="v10"><sup><small>10</small></sup>  Jis taip pat pastatė bokštų dykumoje ir iškasė daug šulinių, nes turėjo daug gyvulių žemumose ir slėnyje bei žemdirbių ir vynuogynų prižiūrėtojų įkalnėse ir Karmelyje; jis mėgo žemdirbystę. </p>
<p id="v11"><sup><small>11</small></sup>  Ozijas turėjo kariuomenę, kuri išeidavo į karą būriais, kuri buvo suskaičiuota raštininko Jejelio ir valdininko Maasėjo, vadovaujant vienam iš karaliaus vadų Hananijui. </p>
<p id="v12"><sup><small>12</small></sup>  Šeimų vadų ir karžygių buvo du tūkstančiai šeši šimtai vyrų. </p>
<p id="v13"><sup><small>13</small></sup>  Jie vadovavo trims šimtams septyniems tūkstančiams penkiems šimtams kariuomenės vyrų, kurie galingai kariaudavo, padėdami karaliui prieš priešą. </p>
<p id="v14"><sup><small>14</small></sup>  Ozijas parūpino kariuomenei skydų, iečių, šalmų, lankų ir svaidyklių akmenims svaidyti. </p>
<p id="v15"><sup><small>15</small></sup>  Jis turėjo Jeruzalėje naujai išrastų karinių mašinų strėlėms ir dideliems akmenims svaidyti, kurias įstatė bokštuose ir kampuose. Jo vardas plačiai išgarsėjo, nes nuostabi pagalba lydėjo jį ir jis tapo galingas. </p>
<p id="v16"><sup><small>16</small></sup>  Kai jis buvo galingas, jo širdis pasididžiavo jo pražūčiai. Jis nusikalto Viešpačiui, savo Dievui, eidamas į Viešpaties šventyklą smilkyti ant smilkymo aukuro. </p>
<p id="v17"><sup><small>17</small></sup>  Kunigas Azarijas įėjo paskui jį su aštuoniasdešimt drąsių Viešpaties kunigų. </p>
<p id="v18"><sup><small>18</small></sup>  Jie pasipriešino karaliui Ozijui ir sakė: “Ozijau, tu neturi teisės smilkyti Viešpačiui. Tai kunigų, Aarono sūnų, pareiga. Išeik iš šventyklos! Tu nusikaltai ir Viešpats Dievas nepriskaitys to tavo garbei”. </p>
<p id="v19"><sup><small>19</small></sup>  Ozijas jau laikė rankoje smilkytuvą, pasiruošęs smilkyti. Jis labai supyko ant kunigų. Kai jis supyko, raupsai atsirado jo kaktoje Viešpaties namuose prie smilkymo aukuro, kunigams matant. </p>
<p id="v20"><sup><small>20</small></sup>  Vyriausiasis kunigas Azarijas ir visi kunigai žiūrėjo į jį, ir jis buvo raupsuotas. Jie išstūmė jį iš ten, o ir jis pats skubėjo išeiti, nes Viešpats jį ištiko. </p>
<p id="v21"><sup><small>21</small></sup>  Karalius Ozijas liko raupsuotas iki savo mirties. Jis gyveno atskiruose namuose ir buvo atskirtas nuo Viešpaties namų. Jo sūnus Joatamas valdė karaliaus namus ir teisė krašto žmones. </p>
<p id="v22"><sup><small>22</small></sup>  Visus kitus Ozijo darbus, pirmus ir paskutinius, užrašė Amoco sūnus pranašas Izaijas. </p>
<p id="v23"><sup><small>23</small></sup>  Ozijas užmigo prie savo tėvų ir buvo palaidotas prie savo tėvų karalių kapinių lauke, nes jis buvo raupsuotas. Jo sūnus Joatamas karaliavo jo vietoje. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/lt/Bible/2_Chronicles/25">
          <span class="mdi mdi-arrow-left-drop-circle"></span><span class="pl-2">Antroji Kronikų knyga - Skyrius 25</span>
        </a>
        </td>
        <td>
        <a href="/lt/Bible/2_Chronicles/Index">
          <span class="mdi mdi-book-open-variant"></span><span class="pl-2">Indeksas</span>
        </a>
        </td>
        <td>
        <a href="/lt/Bible/2_Chronicles/27">
          <span class="pr-2">Antroji Kronikų knyga - Skyrius 27</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 26:1 <i>Uzijas padarė karaliumi</i>: <a href="/lt/The_Urantia_Book/97#p9_22">UK 97:9.22</a>. </li>
</ol>
</div>
