<!--
title: Nehemijo knyga - Skyrius 13
description: 
published: true
date: 2022-9-13T21:36:44Z
tags: 
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Nehemiah/12">Nehemijo knyga - Skyrius 12</a></td>
        <td><a href="/lt/Bible/Nehemiah/Index">Indeksas</a></td>
        <td> </td>
      </tr>
    </tbody>
  </table>
</figure>
<p id="v1"><sup><small>1</small></sup>  Skaitant susirinkusiems Mozės knygą, buvo rasta parašyta: “Joks amonitas ar moabitas negali priklausyti Dievo tautai, </p>
<p id="v2"><sup><small>2</small></sup>  nes jie nepasitiko izraelitų su duona ir vandeniu, bet pasamdė Balaamą, kad juos prakeiktų. Tačiau mūsų Dievas pakeitė prakeikimą į palaiminimą”. </p>
<p id="v3"><sup><small>3</small></sup>  Išgirdę įstatymą, jie atskyrė visus svetimtaučius iš Izraelio. </p>
<p id="v4"><sup><small>4</small></sup>  Prieš tai kunigas Eljašibas, Tobijos giminaitis, Dievo namų sandėlių prižiūrėtojas, </p>
<p id="v5"><sup><small>5</small></sup>  buvo parūpinęs Tobijai didelį kambarį, kuriame anksčiau laikydavo duonos aukas, smilkalus, indus ir javų, vyno bei aliejaus dešimtinę, priklausančią levitams, giedotojams, vartininkams ir kunigams. </p>
<p id="v6"><sup><small>6</small></sup>  Tuo laiku aš nebuvau Jeruzalėje, nes trisdešimt antraisiais Babilono karaliaus Artakserkso metais buvau pas karalių. Tačiau kuriam laikui praėjus, aš pasiprašiau karaliaus išleidžiamas. </p>
<p id="v7"><sup><small>7</small></sup>  Sugrįžęs į Jeruzalę, sužinojau, kad Eljašibas blogai pasielgė, parūpindamas Tobijai kambarį Dievo namų kiemuose. </p>
<p id="v8"><sup><small>8</small></sup>  Man tai labai nepatiko, todėl aš išmečiau iš kambario laukan visus Tobijo sdaiktus. </p>
<p id="v9"><sup><small>9</small></sup>  Po to įsakiau išvalyti kambarius ir atgal sunešti Dievo namų reikmenis, duonos aukas ir smilkalus. </p>
<p id="v10"><sup><small>10</small></sup>  Aš taip pat sužinojau, kad levitams nebuvo atiduodama jiems priklausanti dalis ir kad levitai ir giedotojai neatliko savo tarnystės, bet sugrįžo kiekvienas į savo laukus. </p>
<p id="v11"><sup><small>11</small></sup>  Tuomet aš bariau vyresniuosius ir sakiau: “Kodėl Dievo namai apleisti?” Surinkęs visus, grąžinau juos į jų vietą. </p>
<p id="v12"><sup><small>12</small></sup>  Tada visas Judas atnešė į sandėlius grūdų, vyno ir aliejaus dešimtinę. </p>
<p id="v13"><sup><small>13</small></sup>  Aš paskyriau sandėlių prižiūrėtojais kunigą Šelemiją, raštininką Cadoką ir Pedają iš levitų, o jų padėjėju­Matanijos sūnaus Zakūro sūnų Hananą, nes jais buvo galima pasitikėti. Jie buvo įpareigoti išduoti broliams jiems priklausančią dalį. </p>
<p id="v14"><sup><small>14</small></sup>  Mano Dieve, atsimink mane ir nepamiršk mano gerų darbų, kuriuos padariau Dievo namams ir tarnavimui juose. </p>
<p id="v15"><sup><small>15</small></sup>  Tuomet aš mačiau Jude tuos, kurie per sabatą mynė vyno spaustuvus ir, suvalydami javus, krovė juos ant asilų; vyno, vynuogių, figų ir visokių naštų sabato dieną gabeno į Jeruzalę. Aš įspėjau juos, kad tą dieną nepardavinėtų maisto. </p>
<p id="v16"><sup><small>16</small></sup>  Jeruzalėje gyveną Tyro gyventojai atgabendavo žuvies bei visokių prekių ir per sabatą parduodavo Judo žmonėms. </p>
<p id="v17"><sup><small>17</small></sup>  Aš bariau Judo kilminguosius: “Kodėl taip piktai elgiatės ir išniekinate sabato dieną? </p>
<p id="v18"><sup><small>18</small></sup>  Taip darė mūsų tėvai, todėl mūsų Dievas užleido mums ir šitam miestui tokią nelaimę. Jūs užtrauksite rūstybę Izraeliui, paniekindami sabatą”. </p>
<p id="v19"><sup><small>19</small></sup>  Aš įsakiau sabato išvakarėse, pradėjus temti, užrakinti Jeruzalės vartus ir atidaryti juos tik sabatui pasibaigus ir pastačiau savo tarnus prie vartų, kad nebūtų įnešamos naštos per sabatą. </p>
<p id="v20"><sup><small>20</small></sup>  Pirkliai ir visokių prekių pardavėjai vieną ir kitą kartą pasiliko už Jeruzalės vartų. </p>
<p id="v21"><sup><small>21</small></sup>  Aš klausiau jų: “Kodėl pasiliekate už vartų? Jei padarysite tai dar kartą, aš panaudosiu prieš jus jėgą”. Nuo to laiko jie nebeateidavo sabate. </p>
<p id="v22"><sup><small>22</small></sup>  Levitams įsakiau apsivalyti, eiti sargybą prie vartų ir švęsti sabatą. Todėl, Viešpatie, mano Dieve, atsimink ir pasigailėk manęs dėl savo didžio gailestingumo. </p>
<p id="v23"><sup><small>23</small></sup>  Tais laikais aš mačiau ir žydus, imančius žmonas iš Ašdodo, Amono ir Moabo. </p>
<p id="v24"><sup><small>24</small></sup>  Jų vaikai kalbėjo pusiau Ašdodo gyventojų kalba ir nemokėjo žydiškai. </p>
<p id="v25"><sup><small>25</small></sup>  Aš subariau juos, iškeikiau, kai kuriuos sumušiau, roviau jų plaukus ir prisaikdinau, kad neduotų savo dukterų jų sūnums, neleistų savo sūnums vesti jų dukterų ir patys nevestų jų: </p>
<p id="v26"><sup><small>26</small></sup>  “Argi ne tuo nusidėjo Izraelio karalius Saliamonas? Juk jam nebuvo lygių žemėje. Jis buvo Dievo mylimas ir Dievas jį buvo padaręs karaliumi visam Izraeliui, tačiau net jį svetimtautės moterys įtraukė į nuodėmę. </p>
<p id="v27"><sup><small>27</small></sup>  Argi ir mes neklausysime, padarysime tą didelę piktenybę ir nusikalsime prieš Dievą, vesdami svetimtautes?” </p>
<p id="v28"><sup><small>28</small></sup>  Vienas vyriausiojo kunigo Eljašibo sūnaus Jehojados sūnus buvo horoniečio Sanbalato žentas; aš jį išvariau nuo savęs. </p>
<p id="v29"><sup><small>29</small></sup>  Viešpatie, mano Dieve, prisimink tuos, kurie išniekino kunigystę, kunigų ir levitų sandorą. </p>
<p id="v30"><sup><small>30</small></sup>  Taip aš apvaliau juos nuo svetimtaučių ir atstačiau kunigų bei levitų tarnavimus, kiekvieną jam skirtoje vietoje, </p>
<p id="v31"><sup><small>31</small></sup>  ir įsakiau skirtu laiku atgabenti malkų ir pirmavaisių. Mano Dieve, atsimink mane mano labui. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Nehemiah/12">Nehemijo knyga - Skyrius 12</a></td>
        <td><a href="/lt/Bible/Nehemiah/Index">Indeksas</a></td>
        <td> </td>
      </tr>
    </tbody>
  </table>
</figure>
