<!--
title: Nehemijo knyga - Skyrius 8
description: 
published: true
date: 2022-10-7T19:22:48Z
tags: bible, bible—nehemiah
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Nehemiah/7">Nehemijo knyga - Skyrius 7</a></td>
        <td><a href="/lt/Bible/Nehemiah/Index">Indeksas</a></td>
        <td><a href="/lt/Bible/Nehemiah/9">Nehemijo knyga - Skyrius 9</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Septintą mėnesį visi žmonės iki vieno susirinko Vandens vartų aikštėje ir sakė Rašto žinovui Ezrai atnešti knygą Mozės įstatymo, kurį Viešpats buvo davęs Izraeliui. </p>
<p id="v2"><sup><small>2</small></sup>  Septinto mėnesio pirmą dieną kunigas Ezra atnešė įstatymo knygą į susirinkimą, kur buvo vyrai, moterys ir kiti, galintys suprasti tai, ką girdi. </p>
<p id="v3"><sup><small>3</small></sup>  Jis skaitė iš knygos aikštėje prie Vandens vartų nuo ankstyvo ryto iki vidudienio vyrams, moterims ir visiems suprantantiems; visų dėmesys buvo nukreiptas į įstatymą. </p>
<p id="v4"><sup><small>4</small></sup>  Rašto žinovas Ezra stovėjo ant medinio paaukštinimo, kuris buvo padarytas tam reikalui. Šalia jo, dešinėje, stovėjo Matitija, Šema, Anaja, Ūrija, Hilkija ir Maasėja, o jo kairėje­Pedaja, Mišaelis, Malkija, Hašumas, Hašbadana, Zacharija ir Mešulamas. </p>
<p id="v5"><sup><small>5</small></sup>  Ezra atvyniojo knygą visiems matant, nes jis stovėjo aukščiau. Jam atvyniojus knygą, visi žmonės atsistojo. </p>
<p id="v6"><sup><small>6</small></sup>  Ezra palaimino Viešpatį, didį Dievą, o visi žmonės pakėlė rankas ir atsakė: “Amen, amen” ir, parpuolę žemėn, garbino Viešpatį. </p>
<p id="v7"><sup><small>7</small></sup>  Jozuė, Banis, Šerebija, Jaminas, Akubas, Šabetajas, Hodija, Maasėja, Kelita, Azarija, Jehozabadas, Hananas, Pelaja ir levitai aiškino žmonėms įstatymą, o žmonės stovėjo savo vietose. </p>
<p id="v8"><sup><small>8</small></sup>  Jie skaitė iš Dievo įstatymų knygos, aiškindami juos, ir žmonės suprato, kas buvo skaitoma. </p>
<p id="v9"><sup><small>9</small></sup>  Nehemijas, tai yra Tiršata, Rašto žinovas kunigas Ezra ir levitai, kurie mokė žmones, kalbėjo žmonėms: “Šita diena yra šventa Viešpačiui, jūsų Dievui. Neliūdėkite ir neverkite!” Nes visi žmonės verkė, klausydamiesi įstatymo žodžių. </p>
<p id="v10"><sup><small>10</small></sup>  Nehemijas tarė: “Eikite, valgykite riebius valgius, gerkite saldų vyną ir pasiųskite dalį tiems, kurie nieko neturi paruošto, nes ši diena yra šventa mūsų Viešpačiui; nesisielokite, nes Viešpaties džiaugsmas­jūsų stiprybė”. </p>
<p id="v11"><sup><small>11</small></sup>  Levitai ramino žmones: “Nusiraminkite, nes ši diena yra šventa, ir nesisielokite”. </p>
<p id="v12"><sup><small>12</small></sup>  Visi žmonės nuėję valgė, gėrė ir dalinosi su vargšais, nes jie suprato žodžius, kurie jiems buvo paskelbti. </p>
<p id="v13"><sup><small>13</small></sup>  Kitą dieną susirinko pas Rašto žinovą Ezrą visos tautos šeimų vadai, kunigai ir levitai, norėdami suprasti įstatymo žodžius. </p>
<p id="v14"><sup><small>14</small></sup>  Įstatyme, kurį Viešpats davė per Mozę, jie rado parašyta, kad izraelitai septinto mėnesio šventės metu turi gyventi palapinėse. </p>
<p id="v15"><sup><small>15</small></sup>  Jie paskelbė Jeruzalėje ir visuose miestuose: “Išeikite į kalnus ir atsineškite alyvmedžių, laukinių alyvmedžių, mirtų, palmių ir kitokių šakų palapinėms pasidaryti, kaip parašyta”. </p>
<p id="v16"><sup><small>16</small></sup>  Žmonės išėję atsinešė šakų ir pasistatė kiekvienas sau palapines: vieni ant savo namų stogo, kiti kieme, dar kiti Dievo namų kieme arba Vandens vartų ir Efraimo vartų aikštėse. </p>
<p id="v17"><sup><small>17</small></sup>  Grįžę iš nelaisvės žydai pasistatė kiekvienas sau palapines ir gyveno jose. Nuo Nūno sūnaus Jozuės laikų iki tos dienos izraelitai nebuvo to darę. Visi buvo labai patenkinti. </p>
<p id="v18"><sup><small>18</small></sup>  Kasdien buvo skaitoma iš Dievo įstatymo knygos. Taip šventė septynias dienas, o aštuntą dieną įvyko iškilmingas susirinkimas, kaip buvo nustatyta. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Nehemiah/7">Nehemijo knyga - Skyrius 7</a></td>
        <td><a href="/lt/Bible/Nehemiah/Index">Indeksas</a></td>
        <td><a href="/lt/Bible/Nehemiah/9">Nehemijo knyga - Skyrius 9</a></td>
      </tr>
    </tbody>
  </table>
</figure>
