<!--
title: Nehemijo knyga - Skyrius 4
description: 
published: true
date: 2023-11-8T21:52:7Z
tags: bible, bible—nehemiah
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/lt/Bible/Nehemiah/3">
          <span class="mdi mdi-arrow-left-drop-circle"></span><span class="pl-2">Nehemijo knyga - Skyrius 3</span>
        </a>
        </td>
        <td>
        <a href="/lt/Bible/Nehemiah/Index">
          <span class="mdi mdi-book-open-variant"></span><span class="pl-2">Indeksas</span>
        </a>
        </td>
        <td>
        <a href="/lt/Bible/Nehemiah/5">
          <span class="pr-2">Nehemijo knyga - Skyrius 5</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Sanbalatas, išgirdęs, kad statoma siena, labai pyko ir tyčiojosi iš žydų, </p>
<p id="v2"><sup><small>2</small></sup>  kalbėdamas su savo broliais ir Samarijos kariuomene: “Ką tie bejėgiai žydai daro? Bene jie Jeruzalę atstatys? Ar jie aukos? Ar jie užbaigs darbą vieną dieną? Ar jie iš sudegusių griuvėsių padarys tinkamus statybai akmenis?” </p>
<p id="v3"><sup><small>3</small></sup>  O amonitas Tobija, stovėdamas šalia jo, sakė: “Tegul stato! Kai lapė užlips, sugrius jų akmeninė siena”. </p>
<p id="v4"><sup><small>4</small></sup>  Dieve, ar girdi, kaip mes esame niekinami? Nukreipk jų priekaištus ant jų galvų, atiduok juos į priešų nelaisvę. <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  Neatleisk jiems nuodėmių ir nepamiršk jų nusikaltimų, nes jie įžeidė dirbančius. </p>
<p id="v6"><sup><small>6</small></sup>  Mes statėme sieną ir pusę jos jau pastatėme, nes žmonės noriai dirbo. </p>
<p id="v7"><sup><small>7</small></sup>  Sanbalatas, Tobija, arabai, amonitai ir ašdodiečiai, išgirdę, kad Jeruzalės sienos atstatomos ir spragos užtaisomos, labai supyko </p>
<p id="v8"><sup><small>8</small></sup>  ir nutarė kartu kovoti prieš Jeruzalę bei trukdyti darbą. </p>
<p id="v9"><sup><small>9</small></sup>  Mes meldėme Dievą ir pastatėme sargybinius budėti dieną ir naktį. </p>
<p id="v10"><sup><small>10</small></sup>  Judas sakė: “Nešikų jėgos senka, o griuvėsių dar daug. Mes neįstengsime atstatyti sienų”. </p>
<p id="v11"><sup><small>11</small></sup>  O mūsų priešai kalbėjo: “Jie nesužinos ir nepastebės mūsų, kai mes, atsiradę tarp jų, išžudysime juos ir sustabdysime darbą”. </p>
<p id="v12"><sup><small>12</small></sup>  Jų kaimynystėje gyveną žydai ateidavo ir dešimt kartų sakė mums, kad jie ateis iš visų pusių prieš mus. </p>
<p id="v13"><sup><small>13</small></sup>  Žemesnėse ir atvirose vietose už sienos aš pastačiau žmones, ginkluotus kardais, ietimis ir lankais. </p>
<p id="v14"><sup><small>14</small></sup>  Apžiūrėjęs tariau kilmingiesiems, viršininkams ir visiems žmonėms: “Nebijokite jų! Atsiminkite Viešpatį, didingą ir baisų, ir kovokite už savo brolius, sūnus, dukteris, žmonas ir savo namus”. </p>
<p id="v15"><sup><small>15</small></sup>  Mūsų priešai išgirdo, kad tai mums žinoma, ir Dievas pavertė niekais jų planus; o mes visi grįžome prie statybos, kiekvienas prie savo darbo. </p>
<p id="v16"><sup><small>16</small></sup>  Nuo tos dienos pusė mano tarnų dirbo darbą, o kita pusė ėjo sargybą, apsiginklavę ietimis, skydais, lankais ir šarvais; vyresnieji buvo sustoję už visų žydų. </p>
<p id="v17"><sup><small>17</small></sup>  Tie, kurie statė sieną, taip pat ir naštų nešėjai buvo ginkluoti; viena ranka dirbo, o kitoje rankoje laikė ginklą. </p>
<p id="v18"><sup><small>18</small></sup>  Kiekvienas darbininkas nešiojo prisijuosęs kardą, o trimitininkas stovėjo šalia manęs. </p>
<p id="v19"><sup><small>19</small></sup>  Aš pranešiau kilmingiesiems, viršininkams ir visiems žmonėms: “Darbas yra didelis ir platus. Mes pasiskirstę ant sienos toli vienas nuo kito. </p>
<p id="v20"><sup><small>20</small></sup>  Išgirdę trimito garsą, tuojau susirinkite prie mūsų. Mūsų Dievas kariaus už mus!” </p>
<p id="v21"><sup><small>21</small></sup>  Taip mes dirbome, o pusė iš jų laikė rankose ietį nuo aušros iki sutemų. </p>
<p id="v22"><sup><small>22</small></sup>  Tuo metu aš įsakiau žmonėms: “Kiekvienas su savo tarnu tegul nakvoja Jeruzalėje, kad naktį jie eitų sargybą, o dieną dirbtų”. </p>
<p id="v23"><sup><small>23</small></sup>  Nei aš pats, nei mano broliai, nei mano tarnai, nei sargybiniai, lydėję mane, nenusivilkdavo savo drabužių; nusivilkdavo kiekvienas tik tada, kai reikėdavo apsiprausti. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/lt/Bible/Nehemiah/3">
          <span class="mdi mdi-arrow-left-drop-circle"></span><span class="pl-2">Nehemijo knyga - Skyrius 3</span>
        </a>
        </td>
        <td>
        <a href="/lt/Bible/Nehemiah/Index">
          <span class="mdi mdi-book-open-variant"></span><span class="pl-2">Indeksas</span>
        </a>
        </td>
        <td>
        <a href="/lt/Bible/Nehemiah/5">
          <span class="pr-2">Nehemijo knyga - Skyrius 5</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 4:4 <i>Dievas sakė pykti</i>: <a href="/lt/The_Urantia_Book/4#p3_2">UK 4:3.2</a>. </li>
</ol>
</div>
