<!--
title: Nehemijo knyga - Skyrius 6
description: 
published: true
date: 2022-9-13T21:36:44Z
tags: 
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Nehemiah/5">Nehemijo knyga - Skyrius 5</a></td>
        <td><a href="/lt/Bible/Nehemiah/Index">Indeksas</a></td>
        <td><a href="/lt/Bible/Nehemiah/7">Nehemijo knyga - Skyrius 7</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Kai Sanbalatui, Tobijai, arabui Gešemui ir visiems kitiems mūsų priešams buvo pranešta, kad siena atstatyta, spragos užtaisytos, tik dar nebuvau įstatęs durų vartuose, </p>
<p id="v2"><sup><small>2</small></sup>  Sanbalatas ir Gešemas kvietė mane susitikti su jais viename kaime Onojo lygumoje. Tačiau jie buvo sugalvoję prieš mane pikta. </p>
<p id="v3"><sup><small>3</small></sup>  Aš jiems pranešiau: “Dirbu didelį darbą ir negaliu ateiti. Darbas susitrukdytų, jei eičiau pas jus, palikdamas jį”. </p>
<p id="v4"><sup><small>4</small></sup>  Jie darė taip keturis kartus; aš jiems atsakiau tą patį. </p>
<p id="v5"><sup><small>5</small></sup>  Sanbalatas penktą kartą siuntė pas mane savo tarną su atviru laišku rankoje. </p>
<p id="v6"><sup><small>6</small></sup>  Jame buvo parašyta: “Tautose sklinda gandas ir Gešemas tai tvirtina, kad tu ir žydai ruošiatės maištui; todėl tu pastatei sieną, kad galėtum tapti jų karaliumi. </p>
<p id="v7"><sup><small>7</small></sup>  Taip pat jau esi paskyręs ir pranašų, kad jie skelbtų Jeruzalėje tave esant Judo karaliumi. Šitos kalbos bus praneštos karaliui. Taigi dabar ateik pasitarti”. </p>
<p id="v8"><sup><small>8</small></sup>  Aš pasiunčiau jam atsakymą: “Nieko panašaus nėra, tai tik tavo prasimanymai”. </p>
<p id="v9"><sup><small>9</small></sup>  Jie norėjo mus įbauginti, manydami: “Jie nuleis rankas, ir darbas nebus užbaigtas”. Tačiau tas mane dar labiau sustiprino. </p>
<p id="v10"><sup><small>10</small></sup>  Kartą aš atėjau į Mehetabelio sūnaus Delajos sūnaus Šemajos namus. Jis užsirakino ir kalbėjo man: “Eikime į Dievo namus, į šventyklą, ir užrakinkime duris, nes nakčia jie ateis tavęs nužudyti”. </p>
<p id="v11"><sup><small>11</small></sup>  Aš jam atsakiau: “Ar aš turėčiau bėgti? Kas aš esu, kad eičiau į šventyklą gelbėtis? Neisiu”. </p>
<p id="v12"><sup><small>12</small></sup>  Supratau, kad Dievas jo nesiuntė; jis man kalbėjo taip, nes buvo Tobijos ir Sanbalato papirktas, </p>
<p id="v13"><sup><small>13</small></sup>  kad mane įbaugintų ir aš taip padarydamas nusidėčiau. Jie tai būtų panaudoję man sugėdinti. </p>
<p id="v14"><sup><small>14</small></sup>  Mano Dieve, prisimink Tobiją ir Sanbalatą pagal jų darbus, taip pat pranašę Noadiją ir kitus pranašus, norėjusius įbauginti mane. </p>
<p id="v15"><sup><small>15</small></sup>  Siena buvo baigta Elulo mėnesio dvidešimt penktą dieną, per penkiasdešimt dvi dienas. </p>
<p id="v16"><sup><small>16</small></sup>  Mūsų priešai ir apylinkėje gyveną pagonys, pamatę mūsų darbą, pasijuto labai pažeminti, nes suprato, kad šitas darbas buvo padarytas mūsų Dievo. </p>
<p id="v17"><sup><small>17</small></sup>  Tomis dienomis Judo kilmingieji dažnai susirašinėjo su Tobija. </p>
<p id="v18"><sup><small>18</small></sup>  Daugelis Jude buvo prisiekę jam, nes jis buvo Aracho sūnaus Šechanijos žentas; be to, Tobijo sūnus Johananas buvo vedęs Berechijos sūnaus Mešulamo dukterį. </p>
<p id="v19"><sup><small>19</small></sup>  Jie kalbėjo apie jo gerus darbus man girdint, o mano žodžius pranešdavo jam. Tobijas siuntė laiškus, norėdamas mane įbauginti. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Nehemiah/5">Nehemijo knyga - Skyrius 5</a></td>
        <td><a href="/lt/Bible/Nehemiah/Index">Indeksas</a></td>
        <td><a href="/lt/Bible/Nehemiah/7">Nehemijo knyga - Skyrius 7</a></td>
      </tr>
    </tbody>
  </table>
</figure>
