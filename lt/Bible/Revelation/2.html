<!--
title: Apreiškimas Jonui - Skyrius 2
description: 
published: true
date: 2022-9-13T21:36:44Z
tags: 
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Revelation/1">Apreiškimas Jonui - Skyrius 1</a></td>
        <td><a href="/lt/Bible/Revelation/Index">Indeksas</a></td>
        <td><a href="/lt/Bible/Revelation/3">Apreiškimas Jonui - Skyrius 3</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  “Efezo bažnyčios angelui rašyk: ‘Tai sako Tas, kuris laiko savo dešinėje septynias žvaigždes, kuris vaikščioja tarp septynių aukso žibintuvų. <sup id="cite2"><a href="#fn2">[2]</a></sup></p>
<p id="v2"><sup><small>2</small></sup>  Aš žinau tavo darbus, tavo triūsą ir tavo kantrybę. Žinau, kad tu negali pakęsti piktųjų ir ištyrei tuos, kurie sakosi esą apaštalai, bet tokie nėra, ir radai juos esant melagius. </p>
<p id="v3"><sup><small>3</small></sup>  Tu ištvėrei, esi kantrus ir dėl mano vardo triūsei ir nepailsai. </p>
<p id="v4"><sup><small>4</small></sup>  Bet Aš turiu prieš tave tai, kad palikai savo pirmąją meilę. </p>
<p id="v5"><sup><small>5</small></sup>  Taigi prisimink, nuo kur nupuolei, atgailauk ir vėl imkis pirmykščių darbų, o jeigu ne,­jei neatgailausi,­greitai ateisiu ir patrauksiu iš vietos tavo žibintuvą. </p>
<p id="v6"><sup><small>6</small></sup>  Savo naudai tu turi, kad nekenti nikolaitų darbų, kurių ir Aš nekenčiu’. </p>
<p id="v7"><sup><small>7</small></sup>  Kas turi ausis, teklauso, ką Dvasia sako bažnyčioms: ‘Nugalėtojui Aš duosiu valgyti nuo gyvybės medžio, esančio Dievo rojaus viduryje’ ”. <sup id="cite3"><a href="#fn3">[3]</a></sup> <sup id="cite4"><a href="#fn4">[4]</a></sup></p>
<p id="v8"><sup><small>8</small></sup>  “Smirnos bažnyčios angelui rašyk: ‘Tai sako Pirmasis ir Paskutinysis, kuris buvo miręs ir vėl grįžo į gyvenimą. <sup id="cite5"><a href="#fn5">[5]</a></sup></p>
<p id="v9"><sup><small>9</small></sup>  Aš žinau tavo darbus ir priespaudą, ir tavo skurdą,­o vis dėlto tu turtingas!­ir kaip tau piktžodžiauja tie, kurie sakosi esą žydai, bet nėra tokie, o tik šėtono sinagoga. <sup id="cite1"><a href="#fn1">[1]</a></sup></p>
<p id="v10"><sup><small>10</small></sup>  Nebijok būsimųjų kentėjimų. Štai velnias įmes kai kuriuos jūsiškius į kalėjimą, kad būtumėte išbandyti. Jūsų laukia dešimties dienų priespauda. Būk ištikimas iki mirties, ir Aš tau duosiu gyvenimo vainiką’. <sup id="cite6"><a href="#fn6">[6]</a></sup></p>
<p id="v11"><sup><small>11</small></sup>  Kas turi ausis, teklauso, ką Dvasia sako bažnyčioms: ‘Nugalėtojas nenukentės nuo antrosios mirties’ ”. </p>
<p id="v12"><sup><small>12</small></sup>  “Pergamo bažnyčios angelui rašyk: ‘Tai sako Tas, kuris turi aštrų dviašmenį kalaviją. </p>
<p id="v13"><sup><small>13</small></sup>  Aš žinau tavo darbus ir kur tu gyveni: ten, kur šėtono sostas. Bet tu tvirtai laikaisi mano vardo ir neišsigynei mano tikėjimo net tomis dienomis, kada pas jus,­kur gyvena šėtonas,­buvo nužudytas mano ištikimasis liudytojas Antipas. </p>
<p id="v14"><sup><small>14</small></sup>  Vis dėlto turiu šį tą prieš tave: tu tenai turi besilaikančių Balaamo mokslo, kuris mokė Balaką suvedžioti Izraelio sūnus, kad šie valgytų stabams aukojamas aukas ir ištvirkautų. </p>
<p id="v15"><sup><small>15</small></sup>  Ir tu taip pat turi besilaikančių nikolaitų mokslo, kurio Aš nekenčiu. </p>
<p id="v16"><sup><small>16</small></sup>  Tad atgailauk! O jeigu ne, Aš greitai ateisiu ir kovosiu su jais savo burnos kalaviju’. </p>
<p id="v17"><sup><small>17</small></sup>  Kas turi ausis, teklauso, ką Dvasia sako bažnyčioms: ‘Nugalėtojui Aš duosiu paslėptos manos ir baltą akmenėlį, o ant akmenėlio bus įrašytas naujas vardas, kurio niekas nežino, tiktai gavėjas’ ”. <sup id="cite7"><a href="#fn7">[7]</a></sup></p>
<p id="v18"><sup><small>18</small></sup>  “Tiatyrų bažnyčios angelui rašyk: ‘Tai sako Dievo Sūnus, kurio akys tarytum ugnies liepsna ir kurio kojos panašios į skaistvarį. </p>
<p id="v19"><sup><small>19</small></sup>  Žinau tavo darbus, meilę, tikėjimą, tarnavimą, kantrybę ir kad tavo paskutinieji darbai didesni už pirmuosius. </p>
<p id="v20"><sup><small>20</small></sup>  Bet Aš turiu šį tą prieš tave: tu leidi moteriškei Jezabelei, kuri sakosi esanti pranašė, mokyti bei suvedžioti mano tarnus, kad jie ištvirkautų ir valgytų stabams paaukotas aukas. </p>
<p id="v21"><sup><small>21</small></sup>  Aš jai daviau laiko atgailauti dėl ištvirkavimo, bet ji neatgailavo. </p>
<p id="v22"><sup><small>22</small></sup>  Štai Aš ją nublokšiu į ligos patalą, o ištvirkavusius su ja­į didelį sielvartą, jeigu jie neatgailaus dėl savo darbų. </p>
<p id="v23"><sup><small>23</small></sup>  Jos vaikus išžudysiu, ir visos bažnyčios sužinos, kad Aš esu Tas, kuris ištiria protus ir širdis; Aš atsilyginsiu jums kiekvienam pagal jūsų darbus. </p>
<p id="v24"><sup><small>24</small></sup>  O jums ir kitiems tiatyriečiams, kurie nesilaiko ano mokslo, kurie, kaip sakosi, nėra pažinę šėtono gelmių, Aš sakau: neužkrausiu jums kitokios naštos, </p>
<p id="v25"><sup><small>25</small></sup>  tiktai tvirtai laikykitės to, ką turite, iki ateisiu. </p>
<p id="v26"><sup><small>26</small></sup>  Tam, kuris nugali ir iki galo laikosi mano darbų, Aš ‘duosiu valdžią tautoms: </p>
<p id="v27"><sup><small>27</small></sup>  jis valdys jas geležine lazda, ir jos bus sudaužytos tarsi moliniai indai’,­kaip ir Aš esu gavęs valdžią iš savo Tėvo;­ </p>
<p id="v28"><sup><small>28</small></sup>  ir jam duosiu aušrinę žvaigždę’. </p>
<p id="v29"><sup><small>29</small></sup>  Kas turi ausis, teklauso, ką Dvasia sako bažnyčioms!” </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Revelation/1">Apreiškimas Jonui - Skyrius 1</a></td>
        <td><a href="/lt/Bible/Revelation/Index">Indeksas</a></td>
        <td><a href="/lt/Bible/Revelation/3">Apreiškimas Jonui - Skyrius 3</a></td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 2:9 <i>Sūnus sulaužo geležine lazda</i>: <a href="/lt/The_Urantia_Book/155#p1_2">UK 155:1.2</a>. </li>
  <li id="fn2"><a href="#cite2">↑</a> 2:1,8,12,18 <i>bažnyčios angelas</i>: <a href="/lt/The_Urantia_Book/114#p6_7">UK 114:6.7</a>. </li>
  <li id="fn3"><a href="#cite3">↑</a> 2:7 <i>Gyvybės medis</i>: <a href="/lt/The_Urantia_Book/73#p6_3">UK 73:6.3</a>.  <i>Gyvybės medis</i>: <a href="/lt/The_Urantia_Book/85#p2_4">UK 85:2.4</a>.  <i>Rojus</i>: <a href="/lt/The_Urantia_Book/0#p4_11">UK 0:4.11</a>.  <i>Rojus</i>: <a href="/lt/The_Urantia_Book/19#p7_1">UK 19:7.1</a>.  <i>Gyvybės medis</i>: <a href="/lt/The_Urantia_Book/73#p6_1">UK 73:6.1</a>. </li>
  <li id="fn4"><a href="#cite4">↑</a> 2:7,11,17,29 <i>Klausyk, išgirsk Dvasią</i>: <a href="/lt/The_Urantia_Book/8#p6_4">UK 8:6.4</a>. </li>
  <li id="fn5"><a href="#cite5">↑</a> 2:8 <i>Aš pirmas ir paskutinis</i>: <a href="/lt/The_Urantia_Book/128#p1_10">UK 128:1.10</a>.  <i>Jis yra pradžia ir pabaiga</i>: <a href="/lt/The_Urantia_Book/2#p1_5">UK 2:1.5</a>.  <i>Pirmas, paskutinis ir vienintelis Dievas</i>: <a href="/lt/The_Urantia_Book/10#p7_1">UK 10:7.1</a>.  <i>Aš pirmas ir paskutinis</i>: <a href="/lt/The_Urantia_Book/97#p7_6">UK 97:7.6</a>.  <i>Jis yra pradžia ir pabaiga</i>: <a href="/lt/The_Urantia_Book/2#p1_2">UK 2:1.2</a>. </li>
  <li id="fn6"><a href="#cite6">↑</a> 2:10 <i>Amžinojo gyvenimo karūna</i>: <a href="/lt/The_Urantia_Book/131#p10_6">UK 131:10.6</a>. </li>
  <li id="fn7"><a href="#cite7">↑</a> 2:17 <i>Naujas pavadinimas</i>: <a href="/lt/The_Urantia_Book/108#p5_5">UK 108:5.5</a>.  <i>Naujas pavadinimas</i>: <a href="/lt/The_Urantia_Book/108#p3_3">UK 108:3.3</a>.  <i>Naujo pavadinimo dvasia</i>: <a href="/lt/The_Urantia_Book/194#p2_19">UK 194:2.19</a>.  <i>Naujas pavadinimas</i>: <a href="/lt/The_Urantia_Book/47#p8_5">UK 47:8.5</a>. </li>
</ol>
</div>
