<!--
title: Apreiškimas Jonui - Skyrius 16
description: 
published: true
date: 2022-10-7T19:22:50Z
tags: bible, bible—revelation
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Revelation/15">Apreiškimas Jonui - Skyrius 15</a></td>
        <td><a href="/lt/Bible/Revelation/Index">Indeksas</a></td>
        <td><a href="/lt/Bible/Revelation/17">Apreiškimas Jonui - Skyrius 17</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Ir išgirdau iš šventyklos galingą balsą, sakantį septyniems angelams: “Eikite ir išpilkite septynis Dievo rūstybės dubenis žemėn!” </p>
<p id="v2"><sup><small>2</small></sup>  Ir nuėjo pirmasis, ir išliejo savo dubenį žemėn. Ir apniko piktos ir skaudžios votys žmones, turinčius žvėries ženklą ir garbinančius jo atvaizdą. <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  Antrasis angelas išpylė savo dubenį jūron; ji tapo lyg numirėlio kraujas, ir visi gyviai jūroje išgaišo. </p>
<p id="v4"><sup><small>4</small></sup>  Trečiasis angelas išliejo savo dubenį į upes ir vandens šaltinius, ir jie pavirto krauju. </p>
<p id="v5"><sup><small>5</small></sup>  Ir išgirdau vandenų angelą sakant: “Teisus Tu, o Viešpatie, kuris esi ir kuris buvai, šventas, kad taip teisi. </p>
<p id="v6"><sup><small>6</small></sup>  Nes jie praliejo šventųjų ir pranašų kraują, todėl duodi jiems gerti kraują. Taip! Jie to verti!” </p>
<p id="v7"><sup><small>7</small></sup>  Aš dar išgirdau kitą, nuo aukuro sakant: “Taip, visagali Viešpatie Dieve, tavo nuosprendžiai tikri ir teisingi!” </p>
<p id="v8"><sup><small>8</small></sup>  Ketvirtasis angelas išpylė savo dubenį saulėn, ir jai buvo duota svilinti žmones ugnimi. </p>
<p id="v9"><sup><small>9</small></sup>  Žmones degino baisi kaitra, o jie keikė vardą Dievo, kuris turi valdžią šitoms negandoms. Ir jie neatgailavo, kad atiduotų Jam šlovę. </p>
<p id="v10"><sup><small>10</small></sup>  Penktasis angelas išpylė savo dubenį ant žvėries sosto, ir jo karalystė paskendo tamsoje, o žmonės krimto savo liežuvius iš skausmo. </p>
<p id="v11"><sup><small>11</small></sup>  Jie piktžodžiavo dangaus Dievui dėl savo skausmų ir vočių, bet neatgailavo dėl savo darbų. </p>
<p id="v12"><sup><small>12</small></sup>  Šeštasis angelas išliejo savo dubenį į didžiąją Eufrato upę, ir jos vanduo išdžiūvo, kad pasidarytų kelias karaliams iš rytų. </p>
<p id="v13"><sup><small>13</small></sup>  Tada pamačiau iš slibino nasrų, iš žvėries snukio ir iš netikrojo pranašo burnos išeinant tris netyrąsias dvasias, tartum varles. </p>
<p id="v14"><sup><small>14</small></sup>  O tai yra demonų dvasios, darančios ženklus; jos išeina pas žemės ir viso pasaulio karalius, kad juos suburtų didžiosios visagalio Dievo dienos kovai. </p>
<p id="v15"><sup><small>15</small></sup>  “Štai Aš ateinu kaip vagis. Palaimintas, kas budi ir saugo savo drabužius, kad netektų vaikščioti nuogam ir jie nematytų jo gėdos!” </p>
<p id="v16"><sup><small>16</small></sup>  Ir jis subūrė juos į vietovę, kuri hebrajiškai vadinasi Harmagedonas. </p>
<p id="v17"><sup><small>17</small></sup>  Septintasis angelas išpylė savo dubenį į orą, ir nuskambėjo iš šventyklos, nuo sosto, galingas balsas: “Įvyko!” </p>
<p id="v18"><sup><small>18</small></sup>  Ir radosi žaibai, griaustiniai, garsai, ir kilo didžiulis žemės drebėjimas, kokio nebuvo, kiek žmogus gyvena žemėje,­toks smarkus, toks baisus žemės drebėjimas! </p>
<p id="v19"><sup><small>19</small></sup>  Didysis miestas suskilo į tris dalis, ir tautų miestai sugriuvo. Ir Dievas atsiminė didžiąją Babelę, kad jai duotų savo rūstybės ir įniršio vyno taurę. </p>
<p id="v20"><sup><small>20</small></sup>  Ir pabėgo visos salos, ir nebeliko kalnų. </p>
<p id="v21"><sup><small>21</small></sup>  Ledo gabalai, talento svorio, krito iš dangaus ant žmonių. Žmonės keikė Dievą dėl ledų negandos, nes siaubinga buvo ši neganda. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Revelation/15">Apreiškimas Jonui - Skyrius 15</a></td>
        <td><a href="/lt/Bible/Revelation/Index">Indeksas</a></td>
        <td><a href="/lt/Bible/Revelation/17">Apreiškimas Jonui - Skyrius 17</a></td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 16:2 <i>Pašalinti žvėries ženklą</i>: <a href="/lt/The_Urantia_Book/47#p9_1">UK 47:9.1</a>. </li>
</ol>
</div>
