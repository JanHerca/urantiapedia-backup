<!--
title: Apreiškimas Jonui - Skyrius 12
description: 
published: true
date: 2022-10-7T19:22:50Z
tags: bible, bible—revelation
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Revelation/11">Apreiškimas Jonui - Skyrius 11</a></td>
        <td><a href="/lt/Bible/Revelation/Index">Indeksas</a></td>
        <td><a href="/lt/Bible/Revelation/13">Apreiškimas Jonui - Skyrius 13</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Ir pasirodė danguje didingas ženklas: moteris, apsisiautusi saule, po jos kojų mėnulis, o ant galvos dvylikos žvaigždžių vainikas. </p>
<p id="v2"><sup><small>2</small></sup>  Ji buvo nėščia ir šaukė, kentėdama sąrėmius bei gimdymo skausmus. </p>
<p id="v3"><sup><small>3</small></sup>  Pasirodė ir kitas ženklas danguje: štai milžiniškas ugniaspalvis slibinas su septyniomis galvomis, su dešimčia ragų ir su septyniomis diademomis ant galvų. <sup id="cite1"><a href="#fn1">[1]</a></sup></p>
<p id="v4"><sup><small>4</small></sup>  Jo uodega nušlavė trečdalį dangaus žvaigždžių ir nužėrė jas žemėn. Slibinas stojo priešais moterį, kad, jai pagimdžius, prarytų jos kūdikį. </p>
<p id="v5"><sup><small>5</small></sup>  Ji pagimdė Sūnų, berniuką, kuriam skirta ganyti visas tautas geležine lazda. Ir jos kūdikis buvo paimtas pas Dievą, prie Jo sosto. </p>
<p id="v6"><sup><small>6</small></sup>  O moteris pabėgo į dykumą, kur buvo jai Dievo paruošta vieta, kad tenai ji būtų maitinama tūkstantį du šimtus šešiasdešimt dienų. </p>
<p id="v7"><sup><small>7</small></sup>  Ir kilo danguje kova. Mykolas ir jo angelai kovojo su slibinu. Ir kovėsi slibinas ir jo angelai, <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup> <sup id="cite4"><a href="#fn4">[4]</a></sup> <sup id="cite5"><a href="#fn5">[5]</a></sup> <sup id="cite6"><a href="#fn6">[6]</a></sup></p>
<p id="v8"><sup><small>8</small></sup>  bet jie nenugalėjo, ir nebeliko daugiau jiems vietos danguje. <sup id="cite7"><a href="#fn7">[7]</a></sup></p>
<p id="v9"><sup><small>9</small></sup>  Taip buvo išmestas didysis slibinas, senoji gyvatė, vadinamas Velniu ir Šėtonu, kuris suvedžioja visą pasaulį. Jis buvo išmestas žemėn, ir kartu su juo buvo išmesti jo angelai. <sup id="cite8"><a href="#fn8">[8]</a></sup></p>
<p id="v10"><sup><small>10</small></sup>  Aš girdėjau danguje galingą balsą, sakantį: “Dabar atėjo mūsų Dievo išgelbėjimas, galybė, karalystė ir Jo Kristaus valdžia, nes išmestas mūsų brolių kaltintojas, skundęs juos mūsų Dievui dieną ir naktį. </p>
<p id="v11"><sup><small>11</small></sup>  Ir jie nugalėjo jį Avinėlio krauju ir savo liudijimo žodžiu. Jie nebrangino savo gyvybės, net iki mirties. </p>
<p id="v12"><sup><small>12</small></sup>  Todėl džiūgaukite, dangūs ir jų gyventojai! Bet vargas gyvenantiems žemėje ir jūrai, nes pas jus numestas velnias, kupinas didelio įniršio, žinodamas mažai beturįs laiko”. </p>
<p id="v13"><sup><small>13</small></sup>  Slibinas, pamatęs, kad yra nutrenktas žemėn, ėmė persekioti moterį, kuri buvo pagimdžiusi berniuką. </p>
<p id="v14"><sup><small>14</small></sup>  Bet moteriai buvo duoti du didžiojo erelio sparnai skristi nuo gyvatės į dykumą, į savo vietą, kur bus maitinama per laiką, laikus ir pusę laiko. </p>
<p id="v15"><sup><small>15</small></sup>  Gyvatė išliejo iš savo nasrų paskui moterį vandenį lyg upę, kad nuplukdytų ją bangomis. </p>
<p id="v16"><sup><small>16</small></sup>  Bet žemė pagelbėjo moteriai: žemė atvėrė savo žiotis ir sugėrė upę, kurią slibinas buvo paliejęs iš savo nasrų. </p>
<p id="v17"><sup><small>17</small></sup>  Ir slibinas įnirto prieš moterį, ir metėsi kautis su kitais jos palikuonimis, kurie laikosi Dievo įsakymų ir turi Jėzaus Kristaus liudijimą. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Revelation/11">Apreiškimas Jonui - Skyrius 11</a></td>
        <td><a href="/lt/Bible/Revelation/Index">Indeksas</a></td>
        <td><a href="/lt/Bible/Revelation/13">Apreiškimas Jonui - Skyrius 13</a></td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 12:3-4 <i>Trečioji dalis žvaigždžių</i>: <a href="/lt/The_Urantia_Book/53#p7_7">UK 53:7.7</a>. </li>
  <li id="fn2"><a href="#cite2">↑</a> 12:7 <i>Karas danguje</i>: <a href="/lt/The_Urantia_Book/67#p3_1">UK 67:3.1</a>.  <i>Po dvejų metų karo danguje</i>: <a href="/lt/The_Urantia_Book/53#p7_12">UK 53:7.12</a>.  <i>Maištas</i>: <a href="/lt/The_Urantia_Book/53#p4_1">UK 53:4.1</a>. </li>
  <li id="fn3"><a href="#cite3">↑</a> 12:7-8 <i>Liuciferis pralaimi</i>: <a href="/lt/The_Urantia_Book/53#p7_15">UK 53:7.15</a>.  <i>Karas danguje</i>: <a href="/lt/The_Urantia_Book/53#p5_6">UK 53:5.6</a>. </li>
  <li id="fn4"><a href="#cite4">↑</a> 12:7-9 <i>Nutraukti maištą</i>: <a href="/lt/The_Urantia_Book/120#p2_2">UK 120:2.2</a>. </li>
  <li id="fn5"><a href="#cite5">↑</a> 12:7-10 <i>Šėtono pralaimėjimas</i>: <a href="/lt/The_Urantia_Book/43#p4_9">UK 43:4.9</a>. </li>
  <li id="fn6"><a href="#cite6">↑</a> 12:7-11 <i>Liuciferio statusas</i>: <a href="/lt/The_Urantia_Book/53#p9_2">UK 53:9.2</a>. </li>
  <li id="fn7"><a href="#cite7">↑</a> 12:8 <i>Vieta nerasta</i>: <a href="/lt/The_Urantia_Book/53#p9_7">UK 53:9.7</a>.  <i>Nė vienas Jerusemo pilietis neprarado</i>: <a href="/lt/The_Urantia_Book/53#p7_12">UK 53:7.12</a>.  <i>Jų vietos neberado</i>: <a href="/lt/The_Urantia_Book/53#p7_13">UK 53:7.13</a>. </li>
  <li id="fn8"><a href="#cite8">↑</a> 12:9 <i>Velnias</i>: <a href="/lt/The_Urantia_Book/53#p1_4">UK 53:1.4</a>.  <i>Sukilėlių statusas</i>: <a href="/lt/The_Urantia_Book/53#p9_5">UK 53:9.5</a>.  <i>Sukilėlių statusas</i>: <a href="/lt/The_Urantia_Book/53#p9_3">UK 53:9.3</a>. </li>
</ol>
</div>
