<!--
title: Apreiškimas Jonui - Skyrius 19
description: 
published: true
date: 2022-9-13T21:36:44Z
tags: 
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Revelation/18">Apreiškimas Jonui - Skyrius 18</a></td>
        <td><a href="/lt/Bible/Revelation/Index">Indeksas</a></td>
        <td><a href="/lt/Bible/Revelation/20">Apreiškimas Jonui - Skyrius 20</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Paskui aš girdėjau danguje galingą didžiulės minios balsą, skelbiantį: “Aleliuja! Išgelbėjimas, galybė, šlovė ir garbė priklauso Viešpačiui, mūsų Dievui, </p>
<p id="v2"><sup><small>2</small></sup>  nes tikri ir teisingi Jo teismai! Jis nuteisė didžiąją paleistuvę, kuri suteršė žemę savo ištvirkavimu; Jis atkeršijo už savo tarnų kraują, pralietą jos rankomis”. </p>
<p id="v3"><sup><small>3</small></sup>  Ir dar kartą jie skelbė: “Aleliuja! Jos dūmai rūks per amžių amžius!” </p>
<p id="v4"><sup><small>4</small></sup>  Dvidešimt keturi vyresnieji ir keturios būtybės parpuolė ir pagarbino Dievą, sėdintį soste, sakydami: “Amen! Aleliuja!” <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  O nuo sosto nuskambėjo balsas: “Šlovinkite mūsų Dievą visi Jo tarnai ir tie, kurie bijote Jo: maži ir dideli!” </p>
<p id="v6"><sup><small>6</small></sup>  Ir išgirdau gausios minios balsą, lyg daugybės vandenų šniokštimą ar galingų griaustinių dundėjimą, sakantį: “Aleliuja! Užviešpatavo Viešpats Dievas, Visagalis. <sup id="cite2"><a href="#fn2">[2]</a></sup></p>
<p id="v7"><sup><small>7</small></sup>  Džiūgaukime ir linksminkimės, ir duokime Jam šlovę! Nes atėjo Avinėlio vestuvės ir Jo nuotaka pasiruošė”. </p>
<p id="v8"><sup><small>8</small></sup>  Jai buvo duota apsirengti spindinčia, tyra drobe, o ta drobė­tai šventųjų teisūs darbai. </p>
<p id="v9"><sup><small>9</small></sup>  Ir angelas sako man: “Rašyk: ‘Palaiminti, kurie pakviesti į Avinėlio vestuvių pokylį’ ”. Jis pridūrė: “Šie žodžiai yra tikri Dievo žodžiai!” </p>
<p id="v10"><sup><small>10</small></sup>  Aš puoliau jam po kojų, norėdamas jį pagarbinti, bet jis pasakė: “Žiūrėk, kad to nedarytum! Aš esu tarnas, kaip tu ir broliai, kurie turi Jėzaus liudijimą. Dievą garbink! Nes Jėzaus liudijimas yra pranašystės dvasia”. <sup id="cite3"><a href="#fn3">[3]</a></sup></p>
<p id="v11"><sup><small>11</small></sup>  Ir aš išvydau atvirą dangų, ir štai pasirodė baltas žirgas. Ant jo sėdėjo raitelis, vardu Ištikimasis ir Teisusis; Jis teisingai teisia ir kovoja. </p>
<p id="v12"><sup><small>12</small></sup>  Jo akys švietė kaip ugnies liepsna, o ant Jo galvos daug diademų ir įrašytas vardas, kurio niekas nežino, tik Jis pats. </p>
<p id="v13"><sup><small>13</small></sup>  Jis apsirengęs kraujyje pamirkytu drabužiu ir Jo vardas­Dievo žodis. </p>
<p id="v14"><sup><small>14</small></sup>  Paskui Jį sekė dangaus kariaunos pulkai ant baltų žirgų, apsivilkę tyros baltos drobės drabužiais. <sup id="cite4"><a href="#fn4">[4]</a></sup></p>
<p id="v15"><sup><small>15</small></sup>  Iš Jo burnos ėjo aštrus dviašmenis kalavijas, kuriuo Jis ištiks tautas. Jis valdys jas geležine lazda. Jis mina visagalio Dievo įniršio ir rūstybės vyno spaustuvą. </p>
<p id="v16"><sup><small>16</small></sup>  Ant Jo drabužio ir ant strėnų užrašytas vardas: “Karalių Karalius ir viešpačių Viešpats”. <sup id="cite5"><a href="#fn5">[5]</a></sup></p>
<p id="v17"><sup><small>17</small></sup>  Aš regėjau angelą, stovintį saulėje. Jis garsiai šaukė, kviesdamas visus paukščius, skrendančius dangaus viduriu: “Skriskite šen, į didžiojo Dievo pokylį, </p>
<p id="v18"><sup><small>18</small></sup>  ir leskite kūnus karalių, karo vadų, galiūnų, žirgų, raitelių, visų laisvųjų ir vergų, mažų ir didelių!” </p>
<p id="v19"><sup><small>19</small></sup>  Ir išvydau žvėrį ir žemės karalius bei jų kariuomenes, susirinkusias kovoti su sėdinčiuoju ant žirgo ir Jo kariuomene. </p>
<p id="v20"><sup><small>20</small></sup>  Žvėris buvo sugautas, o kartu su juo netikrasis pranašas, jo akyse daręs ženklus ir jais klaidinęs žmones, kurie buvo priėmę žvėries ženklą ir garbino jo atvaizdą. Jiedu gyvi buvo įmesti į ugnies ežerą, degantį siera. <sup id="cite6"><a href="#fn6">[6]</a></sup></p>
<p id="v21"><sup><small>21</small></sup>  O visi kiti buvo užmušti kalaviju, einančiu iš raitelio burnos. Ir visi paukščiai prisilesė jų lavonų. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Revelation/18">Apreiškimas Jonui - Skyrius 18</a></td>
        <td><a href="/lt/Bible/Revelation/Index">Indeksas</a></td>
        <td><a href="/lt/Bible/Revelation/20">Apreiškimas Jonui - Skyrius 20</a></td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 19:4 <i>Urantijos valdymas</i>: <a href="/lt/The_Urantia_Book/114#p2_1">UK 114:2.1</a>.  <i>24 patarėjai</i>: <a href="/lt/The_Urantia_Book/77#p9_5">UK 77:9.5</a>. </li>
  <li id="fn2"><a href="#cite2">↑</a> 19:6 <i>Dievas visagalis viešpatauja</i>: <a href="/lt/The_Urantia_Book/3#p2_1">UK 3:2.1</a>. </li>
  <li id="fn3"><a href="#cite3">↑</a> 19:10 <i>Negarbink angelų</i>: <a href="/lt/The_Urantia_Book/38#p2_5">UK 38:2.5</a>. </li>
  <li id="fn4"><a href="#cite4">↑</a> 19:14 <i>Aukščiausiasis vadas</i>: <a href="/lt/The_Urantia_Book/38#p6_2">UK 38:6.2</a>.  <i>Dangaus armijos</i>: <a href="/lt/The_Urantia_Book/33#p4_6">UK 33:4.6</a>. </li>
  <li id="fn5"><a href="#cite5">↑</a> 19:16 <i>Karalių karalius</i>: <a href="/lt/The_Urantia_Book/21#p4_5">UK 21:4.5</a>. </li>
  <li id="fn6"><a href="#cite6">↑</a> 19:20 <i>Pašalinti žvėries ženklą</i>: <a href="/lt/The_Urantia_Book/47#p9_1">UK 47:9.1</a>. </li>
</ol>
</div>
