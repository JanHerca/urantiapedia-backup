<!--
title: Apreiškimas Jonui - Skyrius 9
description: 
published: true
date: 2023-11-8T21:52:8Z
tags: bible, bible—revelation
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/lt/Bible/Revelation/8">
          <span class="mdi mdi-arrow-left-drop-circle"></span><span class="pl-2">Apreiškimas Jonui - Skyrius 8</span>
        </a>
        </td>
        <td>
        <a href="/lt/Bible/Revelation/Index">
          <span class="mdi mdi-book-open-variant"></span><span class="pl-2">Indeksas</span>
        </a>
        </td>
        <td>
        <a href="/lt/Bible/Revelation/10">
          <span class="pr-2">Apreiškimas Jonui - Skyrius 10</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Ir sutrimitavo penktasis angelas. Aš išvydau žvaigždę, nukritusią iš dangaus žemėn. Jai buvo duotas raktas nuo bedugnės šulinio. </p>
<p id="v2"><sup><small>2</small></sup>  Ji atidarė bedugnės šulinį, ir išsiveržė dūmai iš šulinio, tarytum iš milžiniškos krosnies. Ir aptemo saulė ir oras nuo šulinio dūmų, </p>
<p id="v3"><sup><small>3</small></sup>  o iš dūmų pasipylė žemėn skėriai, kuriems buvo duota galia, kaip turi galią žemės skorpionai. </p>
<p id="v4"><sup><small>4</small></sup>  Jiems buvo įsakyta nekenkti žemės žolei, nei jokiam žalumynui, nei jokiam medžiui, o vien tik žmonėms, kurie neturi savo kaktose Dievo antspaudo. </p>
<p id="v5"><sup><small>5</small></sup>  Ir jiems buvo leista ne žudyti žmones, bet kankinti penkis mėnesius; jų kankinimas it kankinimas skorpiono, kai jis įgelia žmogų. </p>
<p id="v6"><sup><small>6</small></sup>  Anomis dienomis žmonės ieškos mirties ir jos neras, trokš numirti, bet mirtis bėgs nuo jų. </p>
<p id="v7"><sup><small>7</small></sup>  Skėrių išvaizda panaši į žirgų, parengtų kautynėms. Ant jų galvų tartum vainikai, panašūs į auksą, o jų veidai­tartum žmonių veidai; </p>
<p id="v8"><sup><small>8</small></sup>  jie turėjo plaukus, panašius į moterų plaukus, o jų dantys buvo lyg liūtų dantys. </p>
<p id="v9"><sup><small>9</small></sup>  Jie turėjo šarvus tarsi geležinius krūtinšarvius, o jų sparnų garsas buvo kaip bildesys daugybės vežimų ir arklių, bėgančių į mūšį. </p>
<p id="v10"><sup><small>10</small></sup>  Jie turi uodegas, panašias į skorpionų, ir geluonis uodegose. Jie turi valdžią kenkti žmonėms per penkis mėnesius. </p>
<p id="v11"><sup><small>11</small></sup>  Jie turi sau karalių, bedugnės angelą, kurio vardas hebrajiškai Abadonas, o graikiškai tas vardas Apolionas. <sup id="cite1"><a href="#fn1">[1]</a></sup></p>
<p id="v12"><sup><small>12</small></sup>  Pirmoji neganda praėjo; štai iš paskos eina dar dvi negandos. </p>
<p id="v13"><sup><small>13</small></sup>  Ir sutrimitavo šeštasis angelas. Aš išgirdau balsą nuo keturių ragų auksinio aukuro, stovinčio Dievo akivaizdoje. </p>
<p id="v14"><sup><small>14</small></sup>  Jis sakė šeštajam angelui, turinčiam trimitą: “Paleisk keturis angelus, kurie yra surišti prie didžiosios Eufrato upės!” </p>
<p id="v15"><sup><small>15</small></sup>  Ir buvo atrišti keturi angelai, paruošti nustatytai valandai, dienai, mėnesiui ir metams išžudyti trečdalį žmonių. </p>
<p id="v16"><sup><small>16</small></sup>  Jų kariuomenės skaičius,­aš išgirdau skaičių,­buvo du miriadai miriadų. </p>
<p id="v17"><sup><small>17</small></sup>  Taigi aš mačiau regėjime žirgus ir raitelius su krūtinšarviais, ugniaspalviais, violetiniais ir geltonais; žirgų galvos atrodė kaip liūtų galvos, o iš jų nasrų veržėsi ugnis, dūmai ir siera. </p>
<p id="v18"><sup><small>18</small></sup>  Trečdalis žmonių žuvo nuo šitų trijų piktenybių­nuo ugnies, dūmų ir sieros, besiveržiančių iš jų nasrų. </p>
<p id="v19"><sup><small>19</small></sup>  Mat jų galia buvo jų nasruose ir jų uodegose. Jų uodegos panašios į gyvates ir turi galvas, kuriomis kenkia. </p>
<p id="v20"><sup><small>20</small></sup>  Bet likusieji žmonės, kurie nebuvo šitų piktenybių išžudyti, neatgailavo dėl savo rankų darbų, kad nebegarbintų demonų ir auksinių, sidabrinių, žalvarinių, akmeninių ir medinių stabų, kurie negali nei matyti, nei girdėti, nei vaikščioti. </p>
<p id="v21"><sup><small>21</small></sup>  Jie taip pat neatgailavo dėl savo žmogžudysčių, žyniavimų, ištvirkavimų ir vagysčių. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/lt/Bible/Revelation/8">
          <span class="mdi mdi-arrow-left-drop-circle"></span><span class="pl-2">Apreiškimas Jonui - Skyrius 8</span>
        </a>
        </td>
        <td>
        <a href="/lt/Bible/Revelation/Index">
          <span class="mdi mdi-book-open-variant"></span><span class="pl-2">Indeksas</span>
        </a>
        </td>
        <td>
        <a href="/lt/Bible/Revelation/10">
          <span class="pr-2">Apreiškimas Jonui - Skyrius 10</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 9:11 <i>Abaddonas: sukilėlių štabo viršininkas</i>: <a href="/lt/The_Urantia_Book/53#p1_5">UK 53:1.5</a>. </li>
</ol>
</div>
