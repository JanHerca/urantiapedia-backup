<!--
title: Apreiškimas Jonui - Skyrius 3
description: 
published: true
date: 2022-10-7T19:22:50Z
tags: bible, bible—revelation
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Revelation/2">Apreiškimas Jonui - Skyrius 2</a></td>
        <td><a href="/lt/Bible/Revelation/Index">Indeksas</a></td>
        <td><a href="/lt/Bible/Revelation/4">Apreiškimas Jonui - Skyrius 4</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  “Sardų bažnyčios angelui rašyk: ‘Tai sako Tas, kuris turi septynias Dievo Dvasias ir septynias žvaigždes. Aš žinau tavo darbus: tave vadina gyvu, o tu esi miręs. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v2"><sup><small>2</small></sup>  Budėk ir stiprink, kas dar yra ir merdi! Aš neradau tavo darbų, kurie būtų pabaigti Dievo akivaizdoje. </p>
<p id="v3"><sup><small>3</small></sup>  Todėl prisimink, kaip priėmei ir išgirdai; laikykis to ir atgailauk! Jeigu nebudėsi, ateisiu kaip vagis, ir nežinosi, kurią valandą tave užklupsiu. </p>
<p id="v4"><sup><small>4</small></sup>  Vis dėlto tu Sarduose turi keletą vardų, kurie nesutepė savo drabužių. Jie vaikščios su manimi, apsirengę baltai, nes jie to verti. </p>
<p id="v5"><sup><small>5</small></sup>  Nugalėtojas bus aprengtas baltais drabužiais, ir jo vardo neištrinsiu iš gyvenimo knygos. Aš išpažinsiu jo vardą savo Tėvo ir Jo angelų akivaizdoje’. <sup id="cite3"><a href="#fn3">[3]</a></sup></p>
<p id="v6"><sup><small>6</small></sup>  Kas turi ausis, teklauso, ką Dvasia sako bažnyčioms”. <sup id="cite4"><a href="#fn4">[4]</a></sup></p>
<p id="v7"><sup><small>7</small></sup>  “Filadelfijos bažnyčios angelui rašyk: ‘Tai kalba Šventasis, Tikrasis, turintis Dovydo raktą,­Tas, kuris atidaro, ir niekas negali uždaryti, uždaro, ir niekas negali atidaryti. </p>
<p id="v8"><sup><small>8</small></sup>  Aš žinau tavo darbus. Štai Aš atvėriau prieš tave duris, ir niekas nebegali jų uždaryti; nedaug turi jėgų, bet išsaugojai mano žodį ir neatsižadėjai mano vardo. <sup id="cite5"><a href="#fn5">[5]</a></sup></p>
<p id="v9"><sup><small>9</small></sup>  Štai Aš tau duodu tuos iš šėtono sinagogos, kurie tvirtina, jog jie žydai, bet nėra, nes jie meluoja. Taigi padarysiu, kad jie ateitų, pultų tau po kojų ir suprastų, jog Aš pamilau tave. </p>
<p id="v10"><sup><small>10</small></sup>  Kadangi tu išlaikei mano kantrybės žodį, tai ir Aš tave apsaugosiu nuo išbandymo valandos, kuri ištiks visą pasaulį, kad būtų išmėginti žemės gyventojai. </p>
<p id="v11"><sup><small>11</small></sup>  Štai Aš veikiai ateinu. Tvirtai laikyk, ką turi, kad niekas neatimtų tavo vainiko. </p>
<p id="v12"><sup><small>12</small></sup>  Nugalėtoją Aš padarysiu ramsčiu savo Dievo šventykloje, ir jis jau nebeišeis laukan; užrašysiu ant jo savo Dievo vardą ir vardą savo Dievo miesto, naujosios Jeruzalės, nužengiančios iš dangaus nuo mano Dievo, ir savo naująjį vardą’. <sup id="cite6"><a href="#fn6">[6]</a></sup></p>
<p id="v13"><sup><small>13</small></sup>  Kas turi ausis, teklauso, ką Dvasia sako bažnyčioms!” </p>
<p id="v14"><sup><small>14</small></sup>  “Laodikėjos bažnyčios angelui rašyk: ‘Tai skelbia Amen, ištikimasis ir tikrasis Liudytojas, Dievo kūrinijos pradžia. </p>
<p id="v15"><sup><small>15</small></sup>  Žinau tavo darbus, jog esi nei šaltas, nei karštas. O, kad būtum arba šaltas, arba karštas! </p>
<p id="v16"><sup><small>16</small></sup>  Bet kadangi esi drungnas ir nei karštas, nei šaltas, Aš išspjausiu tave iš savo burnos. <sup id="cite7"><a href="#fn7">[7]</a></sup></p>
<p id="v17"><sup><small>17</small></sup>  Tu gi sakai: ‘Aš esu turtingas ir pralobęs, ir nieko man nebereikia’,­o nežinai, kad esi skurdžius, apgailėtinas, beturtis, aklas ir nuogas. </p>
<p id="v18"><sup><small>18</small></sup>  Aš tau patariu pirkti iš manęs išgryninto ugnyje aukso, kad pralobtum, baltus drabužius, kad apsirengtum ir nebūtų matoma tavo nuogumo gėda, ir tepalo pasitepti akims, kad praregėtum. </p>
<p id="v19"><sup><small>19</small></sup>  Tuos, kuriuos myliu, Aš baru ir drausminu; būk tad uolus ir atgailauk! <sup id="cite8"><a href="#fn8">[8]</a></sup></p>
<p id="v20"><sup><small>20</small></sup>  Štai Aš stoviu prie durų ir beldžiu: jei kas išgirs mano balsą ir atvers duris, Aš pas jį užeisiu ir vakarieniausiu su juo, o jis su manimi. <sup id="cite9"><a href="#fn9">[9]</a></sup> <sup id="cite10"><a href="#fn10">[10]</a></sup></p>
<p id="v21"><sup><small>21</small></sup>  Nugalėtojui Aš duosiu atsisėsti šalia savęs, savo soste, kaip ir Aš nugalėjau ir atsisėdau šalia savo Tėvo, Jo soste’. <sup id="cite11"><a href="#fn11">[11]</a></sup></p>
<p id="v22"><sup><small>22</small></sup>  Kas turi ausis, teklauso, ką Dvasia sako bažnyčioms!” </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Revelation/2">Apreiškimas Jonui - Skyrius 2</a></td>
        <td><a href="/lt/Bible/Revelation/Index">Indeksas</a></td>
        <td><a href="/lt/Bible/Revelation/4">Apreiškimas Jonui - Skyrius 4</a></td>
      </tr>
    </tbody>
  </table>
</figure>
<h2>Nuorodos</h2>
<div style="column-width: 30em;">
<ol>
  <li id="fn1"><a href="#cite1">↑</a> 3:1 <i>Pagalbinės proto dvasios</i>: <a href="/lt/The_Urantia_Book/36#p5_2">UK 36:5.2</a>.  <i>Septynios Dievo dvasios</i>: <a href="/lt/The_Urantia_Book/116#p2_1">UK 116:2.1</a>.  <i>Septynios Dievo Dvasios</i>: <a href="/lt/The_Urantia_Book/16#p4_1">UK 16:4.1</a>.  <i>Septynios pagrindinės dvasios</i>: <a href="/lt/The_Urantia_Book/16#p0_1">UK 16:0.1</a>.  <i>Pagalbinės proto dvasios</i>: <a href="/lt/The_Urantia_Book/36#p5_1">UK 36:5.1</a>. </li>
  <li id="fn2"><a href="#cite2">↑</a> 3:1,7,14 <i>bažnyčios angelas</i>: <a href="/lt/The_Urantia_Book/114#p6_7">UK 114:6.7</a>. </li>
  <li id="fn3"><a href="#cite3">↑</a> 3:5 <i>Gyvenimo knyga</i>: <a href="/lt/The_Urantia_Book/27#p5_1">UK 27:5.1</a>. </li>
  <li id="fn4"><a href="#cite4">↑</a> 3:6,13,22 <i>Turėk ausis, išgirsk Dvasią</i>: <a href="/lt/The_Urantia_Book/8#p6_4">UK 8:6.4</a>. </li>
  <li id="fn5"><a href="#cite5">↑</a> 3:8 <i>Atviros durys, įeikite tikėjimu</i>: <a href="/lt/The_Urantia_Book/147#p5_6">UK 147:5.6</a>. </li>
  <li id="fn6"><a href="#cite6">↑</a> 3:12 <i>Nusileidęs iš dangaus</i>: <a href="/lt/The_Urantia_Book/55#p1_3">UK 55:1.3</a>.  <i>Naujas pavadinimas</i>: <a href="/lt/The_Urantia_Book/108#p3_3">UK 108:3.3</a>.  <i>Palaimingos sferos</i>: <a href="/lt/The_Urantia_Book/121#p5_11">UK 121:5.11</a>.  <i>Naujoji Jeruzalė</i>: <a href="/lt/The_Urantia_Book/176#p1_6">UK 176:1.6</a>.  <i>Naujo pavadinimo dvasia</i>: <a href="/lt/The_Urantia_Book/194#p2_19">UK 194:2.19</a>.  <i>Žemėje pastatyta šventa šventykla</i>: <a href="/lt/The_Urantia_Book/55#p1_1">UK 55:1.1</a>.  <i>Naujas pavadinimas</i>: <a href="/lt/The_Urantia_Book/47#p8_5">UK 47:8.5</a>.  <i>Naujas pavadinimas</i>: <a href="/lt/The_Urantia_Book/108#p5_5">UK 108:5.5</a>. </li>
  <li id="fn7"><a href="#cite7">↑</a> 3:16 <i>Drungnos minios</i>: <a href="/lt/The_Urantia_Book/153#p5_3">UK 153:5.3</a>. </li>
  <li id="fn8"><a href="#cite8">↑</a> 3:19 <i>Viskas išeina į gerą</i>: <a href="/lt/The_Urantia_Book/54#p4_7">UK 54:4.7</a>. </li>
  <li id="fn9"><a href="#cite9">↑</a> 3:20 <i>Jėzus beldžiasi ir vyrai atidaro</i>: <a href="/lt/The_Urantia_Book/159#p3_2">UK 159:3.2</a>.  <i>Stoviu prie durų ir beldžiu</i>: <a href="/lt/The_Urantia_Book/1#p4_2">UK 1:4.2</a>.  <i>Atsistokite prie durų ir belskite</i>: <a href="/lt/The_Urantia_Book/166#p3_4">UK 166:3.4</a>. </li>
  <li id="fn10"><a href="#cite10">↑</a> 3:20-21 <i>Jėzus beldžiasi</i>: <a href="/lt/The_Urantia_Book/166#p3_7">UK 166:3.7</a>. </li>
  <li id="fn11"><a href="#cite11">↑</a> 3:21 <i>Atlygis už ištikimybę</i>: <a href="/lt/The_Urantia_Book/178#p3_4">UK 178:3.4</a>. </li>
</ol>
</div>
