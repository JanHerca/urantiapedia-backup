<!--
title: Apreiškimas Jonui - Skyrius 6
description: 
published: true
date: 2022-9-13T21:36:44Z
tags: 
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Revelation/5">Apreiškimas Jonui - Skyrius 5</a></td>
        <td><a href="/lt/Bible/Revelation/Index">Indeksas</a></td>
        <td><a href="/lt/Bible/Revelation/7">Apreiškimas Jonui - Skyrius 7</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Ir aš mačiau, kaip Avinėlis atplėšė pirmąjį iš antspaudų, ir išgirdau vieną iš keturių būtybių tartum griaustinio balsu šaukiant: “Ateik ir žiūrėk!” </p>
<p id="v2"><sup><small>2</small></sup>  Aš pažvelgiau, ir štai pasirodė baltas žirgas ir ant jo raitelis, turintis lanką. Jam buvo duotas vainikas, ir jis išjojo kaip nugalėtojas, kad dar nugalėtų. </p>
<p id="v3"><sup><small>3</small></sup>  Kai Jis atplėšė antrąjį antspaudą, aš išgirdau antrąją būtybę sakant: “Ateik ir žiūrėk!” </p>
<p id="v4"><sup><small>4</small></sup>  Ir pasirodė kitas žirgas, ugniaspalvis, ir jo raiteliui buvo duota atimti iš žemės taiką, kad žmonės vieni kitus žudytų; jam buvo duotas didelis kalavijas. </p>
<p id="v5"><sup><small>5</small></sup>  Kai Avinėlis atplėšė trečiąjį antspaudą, išgirdau trečiąją būtybę sakant: “Ateik ir žiūrėk!” Aš pažiūrėjau, ir štai pasirodė juodas žirgas, o raitelis turėjo savo rankoje svarstykles. </p>
<p id="v6"><sup><small>6</small></sup>  Ir aš girdėjau balsą keturių būtybių viduryje sakantį: “Kviečių saikas už denarą, trys miežių saikai už denarą, bet aliejui ir vynui nedaryk skriaudos!” </p>
<p id="v7"><sup><small>7</small></sup>  Kai atplėšė ketvirtąjį antspaudą, išgirdau ketvirtosios būtybės balsą sakant: “Ateik ir žiūrėk!” </p>
<p id="v8"><sup><small>8</small></sup>  Aš pažvelgiau, ir štai pasirodė palšas žirgas, o jo raitelio vardas buvo Mirtis, ir paskui jį sekė Pragaras. Jiems buvo duota valdžia ketvirtadalyje žemės žudyti kardu, badu, mirtimi ir žemės žvėrimis. </p>
<p id="v9"><sup><small>9</small></sup>  Kai Avinėlis atplėšė penktąjį antspaudą, pamačiau po aukuru sielas nužudytųjų dėl Dievo žodžio ir dėl liudijimo, kurio jie laikėsi. </p>
<p id="v10"><sup><small>10</small></sup>  Jie šaukė garsiu balsu, sakydami: “Kaip ilgai, Šventasis ir Teisusis Valdove, neteisi ir nekeršysi už mūsų kraują žemės gyventojams?!” </p>
<p id="v11"><sup><small>11</small></sup>  Tada kiekvienam iš jų buvo duotas baltas drabužis, ir jiems buvo pasakyta, kad dar truputį palūkėtų, kol skaičių papildys jų draugai ir broliai, kurie bus nužudyti kaip ir jie. </p>
<p id="v12"><sup><small>12</small></sup>  Aš mačiau, kai Jis atplėšė šeštąjį antspaudą. Ir štai kilo didelis žemės drebėjimas, saulė pasidarė juoda kaip ašutinis maišas, mėnulis tapo lyg kraujas, </p>
<p id="v13"><sup><small>13</small></sup>  o dangaus žvaigždės ėmė kristi žemėn, tarytum stipraus vėjo purtomas figmedis mestų dar neprinokusius vaisius. </p>
<p id="v14"><sup><small>14</small></sup>  Dangus nutolo tarsi suvyniojamas knygos rietimas, ir kiekvienas kalnas ir sala buvo išjudinti iš savo vietų. </p>
<p id="v15"><sup><small>15</small></sup>  Ir tada žemės karaliai, didžiūnai, karo vadai, turtuoliai, galiūnai, visi vergai ir visi laisvieji pasislėpė urvuose ir tarp kalnų uolų. </p>
<p id="v16"><sup><small>16</small></sup>  Jie šaukė kalnams ir uoloms: “Griūkite ant mūsų ir paslėpkite mus nuo Sėdinčiojo soste veido ir nuo Avinėlio rūstybės, </p>
<p id="v17"><sup><small>17</small></sup>  nes atėjo didi Jo rūstybės diena, ir kas gali išstovėti?!” </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Revelation/5">Apreiškimas Jonui - Skyrius 5</a></td>
        <td><a href="/lt/Bible/Revelation/Index">Indeksas</a></td>
        <td><a href="/lt/Bible/Revelation/7">Apreiškimas Jonui - Skyrius 7</a></td>
      </tr>
    </tbody>
  </table>
</figure>
