<!--
title: Apreiškimas Jonui - Skyrius 11
description: 
published: true
date: 2023-11-8T21:52:8Z
tags: bible, bible—revelation
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/lt/Bible/Revelation/10">
          <span class="mdi mdi-arrow-left-drop-circle"></span><span class="pl-2">Apreiškimas Jonui - Skyrius 10</span>
        </a>
        </td>
        <td>
        <a href="/lt/Bible/Revelation/Index">
          <span class="mdi mdi-book-open-variant"></span><span class="pl-2">Indeksas</span>
        </a>
        </td>
        <td>
        <a href="/lt/Bible/Revelation/12">
          <span class="pr-2">Apreiškimas Jonui - Skyrius 12</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Man buvo duotas nendrinis matas, panašus į lazdą, ir angelas pasakė: “Kelkis ir išmatuok Dievo šventyklą, aukurą ir tuos, kurie tenai garbina. </p>
<p id="v2"><sup><small>2</small></sup>  O išorinį šventyklos kiemą praleisk, palik, nematuok jo, nes jis skirtas pagonims. Jie tryps šventąjį miestą keturiasdešimt du mėnesius. </p>
<p id="v3"><sup><small>3</small></sup>  Aš duosiu galią savo dviem liudytojams, ir jie, apsivilkę ašutinėmis, pranašaus tūkstantį du šimtus šešiasdešimt dienų”. </p>
<p id="v4"><sup><small>4</small></sup>  Jie yra du alyvmedžiai ir du žibintuvai, stovintys žemės Dievo akivaizdoje. </p>
<p id="v5"><sup><small>5</small></sup>  Ir jei kas panorės juos skriausti, iš jų burnos išsiverš ugnis ir praris jų priešininkus. Jei kas norės jiems kenkti, tas irgi taip žus. </p>
<p id="v6"><sup><small>6</small></sup>  Jiedu turi valdžią užrakinti dangų, kad jų pranašavimo dienomis nelytų lietus, ir turi valdžią vandenis paversti krauju ir ištikti žemę bet kokia neganda, kada tik panorės. </p>
<p id="v7"><sup><small>7</small></sup>  Kai jie baigs liudyti, žvėris, išlindęs iš bedugnės, kovos su jais, nugalės ir nužudys juos. </p>
<p id="v8"><sup><small>8</small></sup>  Jų lavonai gulės gatvėje didžiojo miesto, kuris dvasine prasme vadinamas Sodoma ir Egiptu, kur ir mūsų Viešpats buvo nukryžiuotas. </p>
<p id="v9"><sup><small>9</small></sup>  Tada įvairių tautų, genčių, kalbų ir giminių žmonės matys jų lavonus pusketvirtos dienos ir neleis jų lavonų palaidoti kapuose. </p>
<p id="v10"><sup><small>10</small></sup>  Žemės gyventojai džiūgaus dėl jų ir linksminsis, ir siųs vieni kitiems dovanas, nes tiedu pranašai vargino žemės gyventojus. </p>
<p id="v11"><sup><small>11</small></sup>  O po pusketvirtos dienos gyvybės dvasia nuo Dievo įžengė į juodu. Jie pašoko ant kojų, ir didžiulė baimė pagavo tuos, kurie į juos žiūrėjo. </p>
<p id="v12"><sup><small>12</small></sup>  Ir jie išgirdo galingą balsą iš dangaus, kuris jiems šaukė: “Užženkite šen!” Ir juodu užžengė į dangų debesyje, o jų priešai žiūrėjo į juodu. </p>
<p id="v13"><sup><small>13</small></sup>  Tą pačią valandą kilo didelis žemės drebėjimas, ir dešimta dalis miesto sugriuvo. Nuo žemės drebėjimo žuvo septyni tūkstančiai žmonių, o likusieji, baimės apimti, atidavė šlovę dangaus Dievui. </p>
<p id="v14"><sup><small>14</small></sup>  Antroji neganda praėjo. Štai greit artinasi trečioji neganda. </p>
<p id="v15"><sup><small>15</small></sup>  Sutrimitavo septintasis angelas. Danguje pasigirdo galingi balsai, kurie skelbė: “Šio pasaulio karalystės tapo mūsų Viešpaties ir Jo Kristaus karalystėmis, ir Jis valdys per amžių amžius!” </p>
<p id="v16"><sup><small>16</small></sup>  O dvidešimt keturi vyresnieji, sėdintys savo sostuose Dievo akivaizdoje, parpuolė veidais žemėn ir garbino Dievą, <sup id="cite1"><a href="#fn1">[1]</a></sup></p>
<p id="v17"><sup><small>17</small></sup>  sakydami: “Dėkojame Tau, o Viešpatie, visagalis Dieve, kuris esi ir kuris buvai, ir kuris ateini, kad pasiėmei savo didžiąją galią ir pradėjai viešpatauti. </p>
<p id="v18"><sup><small>18</small></sup>  Tautos įširdo, ir atėjo Tavo rūstybė, metas teisti mirusius ir atlyginti Tavo tarnams, pranašams ir šventiesiems, ir visiems bijantiems Tavojo vardo, mažiems ir dideliems, ir metas sunaikinti tuos, kurie niokoja žemę”. </p>
<p id="v19"><sup><small>19</small></sup>  Ir atsidarė danguje Dievo šventykla, ir pasirodė Jo šventykloje Jo Sandoros skrynia. Ir radosi žaibai, balsai, griaustiniai, žemės drebėjimas ir didelė kruša. <sup id="cite2"><a href="#fn2">[2]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/lt/Bible/Revelation/10">
          <span class="mdi mdi-arrow-left-drop-circle"></span><span class="pl-2">Apreiškimas Jonui - Skyrius 10</span>
        </a>
        </td>
        <td>
        <a href="/lt/Bible/Revelation/Index">
          <span class="mdi mdi-book-open-variant"></span><span class="pl-2">Indeksas</span>
        </a>
        </td>
        <td>
        <a href="/lt/Bible/Revelation/12">
          <span class="pr-2">Apreiškimas Jonui - Skyrius 12</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 11:16 <i>Urantijos valdymas</i>: <a href="/lt/The_Urantia_Book/114#p2_1">UK 114:2.1</a>.  <i>24 patarėjai</i>: <a href="/lt/The_Urantia_Book/77#p9_5">UK 77:9.5</a>.  <i>Jerusemo komisija</i>: <a href="/lt/The_Urantia_Book/114#p1_1">UK 114:1.1</a>. </li>
  <li id="fn2"><a href="#cite2">↑</a> 11:19 <i>Jerusem imtuvai</i>: <a href="/lt/The_Urantia_Book/46#p3_3">UK 46:3.3</a>.  <i>Sveika</i>: <a href="/lt/The_Urantia_Book/85#p4_3">UK 85:4.3</a>. </li>
</ol>
</div>
