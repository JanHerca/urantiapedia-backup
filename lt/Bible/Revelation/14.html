<!--
title: Apreiškimas Jonui - Skyrius 14
description: 
published: true
date: 2022-9-13T21:36:44Z
tags: 
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Revelation/13">Apreiškimas Jonui - Skyrius 13</a></td>
        <td><a href="/lt/Bible/Revelation/Index">Indeksas</a></td>
        <td><a href="/lt/Bible/Revelation/15">Apreiškimas Jonui - Skyrius 15</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Ir aš išvydau: štai Avinėlis, bestovįs ant Siono kalno, o su Juo šimtas keturiasdešimt keturi tūkstančiai, turintys Jo Tėvo vardą, įrašytą savo kaktose. </p>
<p id="v2"><sup><small>2</small></sup>  Aš išgirdau iš dangaus garsą, tarsi daugybės vandenų šniokštimą ir tarsi galingo griaustinio dundėjimą. Garsas, kurį girdėjau, buvo tarytum arfininkų, skambinančių savo arfomis. <sup id="cite2"><a href="#fn2">[2]</a></sup></p>
<p id="v3"><sup><small>3</small></sup>  Jie giedojo naują giesmę priešais sostą, keturias būtybes ir vyresniuosius, ir niekas negalėjo išmokti tos giesmės, išskyrus tuos šimtą keturiasdešimt keturis tūkstančius, atpirktus iš žemės. <sup id="cite3"><a href="#fn3">[3]</a></sup></p>
<p id="v4"><sup><small>4</small></sup>  Tai tie, kurie nesusitepė su moterimis, nes jie mergelės. Tai tie, kurie lydi Avinėlį, kur tik Jis eina. Jie yra atpirkti iš žmonių, pirmieji vaisiai Dievui ir Avinėliui. </p>
<p id="v5"><sup><small>5</small></sup>  Jų lūpose nerasta apgaulės; jie be dėmės prieš Dievo sostą. </p>
<p id="v6"><sup><small>6</small></sup>  Ir aš pamačiau kitą angelą, lekiantį dangaus viduriu, turintį amžinąją Evangeliją, kad ją paskelbtų žemės gyventojams, kiekvienai giminei, genčiai, kalbai ir tautai. </p>
<p id="v7"><sup><small>7</small></sup>  Jis šaukė galingu balsu: “Bijokite Dievo ir atiduokite Jam šlovę, nes atėjo Jo teismo valanda; šlovinkite Tą, kuris sutvėrė dangų ir žemę, jūrą ir vandens šaltinius!” <sup id="cite1"><a href="#fn1">[1]</a></sup></p>
<p id="v8"><sup><small>8</small></sup>  Paskui jį skrido antras angelas, kuris šaukė: “Krito, krito Babelė, didis miestas, kuris savo paleistuvystės įniršio vynu nugirdė visas tautas!” </p>
<p id="v9"><sup><small>9</small></sup>  Ir trečias angelas lydėjo juos, šaukdamas skardžiu balsu: “Kas garbina žvėrį ir jo atvaizdą bei priima ant savo kaktos ar rankos ženklą, <sup id="cite4"><a href="#fn4">[4]</a></sup></p>
<p id="v10"><sup><small>10</small></sup>  tas gers Dievo įniršio vyno, įpilto ir neatmiešto Jo rūstybės taurėje, ir bus kankinamas ugnimi ir siera šventųjų angelų ir Avinėlio akivaizdoje. </p>
<p id="v11"><sup><small>11</small></sup>  Jų kankinimo dūmai kils per amžių amžius, ir jie neturės atilsio nei dieną, nei naktį­tie, kurie garbina žvėrį bei jo atvaizdą ir ima jo vardo ženklą”. </p>
<p id="v12"><sup><small>12</small></sup>  Čia pasirodo šventųjų ištvermė, kurie laikosi Dievo įsakymų ir Jėzaus tikėjimo. <sup id="cite5"><a href="#fn5">[5]</a></sup></p>
<p id="v13"><sup><small>13</small></sup>  Ir aš išgirdau iš dangaus balsą, kuris man sakė: “Rašyk: ‘Nuo šiol palaiminti mirusieji, kurie miršta Viešpatyje. Taip,­sako Dvasia,­ kad atilsėtų nuo savo vargų; ir jų darbai seka juos’ ”. </p>
<p id="v14"><sup><small>14</small></sup>  Ir aš regėjau: štai baltas debesis, o ant debesies sėdėjo panašus į Žmogaus Sūnų. Ant galvos Jis turėjo aukso vainiką, o rankoje­aštrų pjautuvą. <sup id="cite6"><a href="#fn6">[6]</a></sup></p>
<p id="v15"><sup><small>15</small></sup>  Iš šventyklos išėjo dar vienas angelas, kuris šaukė galingu balsu sėdinčiajam ant debesies: “Paleisk darban savo pjautuvą ir pjauk; atėjo Tau valanda pjauti, nes žemės derlius prinoko”. </p>
<p id="v16"><sup><small>16</small></sup>  Tuomet sėdintysis ant debesies nusviedė savo pjautuvą žemėn, ir žemės derlius buvo nupjautas. </p>
<p id="v17"><sup><small>17</small></sup>  Dar kitas angelas išėjo iš dangaus šventyklos, taip pat turintis aštrų pjautuvą. </p>
<p id="v18"><sup><small>18</small></sup>  Ir dar vienas angelas išėjo nuo aukuro, turintis valdžią ugniai. Jis stipriu balsu sušuko turinčiajam aštrų pjautuvą: “Paleisk darban savo aštrųjį pjautuvą ir nurink žemės vynmedžio kekes, nes uogos jau prinoko”. </p>
<p id="v19"><sup><small>19</small></sup>  Tada angelas numetė savo pjautuvą žemėn, nuskynė žemės vynmedį ir supylė vynuoges į didįjį Dievo rūstybės spaustuvą. </p>
<p id="v20"><sup><small>20</small></sup>  Spaustuvas buvo minamas už miesto, ir išsiveržė iš spaustuvo kraujas, pakildamas arkliams iki žąslų tūkstančio šešių šimtų stadijų atstumu. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Revelation/13">Apreiškimas Jonui - Skyrius 13</a></td>
        <td><a href="/lt/Bible/Revelation/Index">Indeksas</a></td>
        <td><a href="/lt/Bible/Revelation/15">Apreiškimas Jonui - Skyrius 15</a></td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 14:7 <i>Dievas sukūrė dangų ir žemę</i>: <a href="/lt/The_Urantia_Book/131#p2_2">UK 131:2.2</a>.  <i>Dievas sukūrė viską ir būtybes</i>: <a href="/lt/The_Urantia_Book/131#p10_2">UK 131:10.2</a>.  <i>Dievas kaip dangaus, žemės Kūrėjas</i>: <a href="/lt/The_Urantia_Book/0#p2_9">UK 0:2.9</a>.  <i>Dievas sukūrė</i>: <a href="/lt/The_Urantia_Book/95#p5_9">UK 95:5.9</a>.  <i>Kūrėjas</i>: <a href="/lt/The_Urantia_Book/131#p10_6">UK 131:10.6</a>.  <i>Dangaus ir žemės kūrėjas</i>: <a href="/lt/The_Urantia_Book/128#p1_10">UK 128:1.10</a>.  <i>Dievas viską sukūrė</i>: <a href="/lt/The_Urantia_Book/6#p1_3">UK 6:1.3</a>.  <i>Ištikimas ir dieviškas Kūrėjas</i>: <a href="/lt/The_Urantia_Book/2#p1_2">UK 2:1.2</a>.  <i>Universalus kūrėjas</i>: <a href="/lt/The_Urantia_Book/142#p3_7">UK 142:3.7</a>.  <i>Dievas sukūrė dangų ir žemę</i>: <a href="/lt/The_Urantia_Book/1#p0_1">UK 1:0.1</a>. </li>
  <li id="fn2"><a href="#cite2">↑</a> 14:2 <i>Dievo arfa</i>: <a href="/lt/The_Urantia_Book/47#p10_2">UK 47:10.2</a>. </li>
  <li id="fn3"><a href="#cite3">↑</a> 14:3 <i>Urantijos valdymas</i>: <a href="/lt/The_Urantia_Book/114#p2_1">UK 114:2.1</a>.  <i>24 patarėjai</i>: <a href="/lt/The_Urantia_Book/77#p9_5">UK 77:9.5</a>. </li>
  <li id="fn4"><a href="#cite4">↑</a> 14:9-11 <i>Pašalinti žvėries ženklą</i>: <a href="/lt/The_Urantia_Book/47#p9_1">UK 47:9.1</a>. </li>
  <li id="fn5"><a href="#cite5">↑</a> 14:12 <i>Jėzaus tikėjimas</i>: <a href="/lt/The_Urantia_Book/101#p6_9">UK 101:6.9</a>. </li>
  <li id="fn6"><a href="#cite6">↑</a> 14:14 <i>Son of Man</i>: <a href="/lt/The_Urantia_Book/128#p1_2">UK 128:1.2</a>.  <i>Žmogaus Sūnus</i>: <a href="/lt/The_Urantia_Book/135#p5_7">UK 135:5.7</a>.  <i># 2 Žmogaus Sūnus</i>: <a href="/lt/The_Urantia_Book/136#p1_1">UK 136:1.1</a>.  <i>Son of Man</i>: <a href="/lt/The_Urantia_Book/126#p3_6">UK 126:3.6</a>. </li>
</ol>
</div>
