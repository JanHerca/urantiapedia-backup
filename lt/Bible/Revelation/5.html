<!--
title: Apreiškimas Jonui - Skyrius 5
description: 
published: true
date: 2022-9-13T21:36:44Z
tags: 
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Revelation/4">Apreiškimas Jonui - Skyrius 4</a></td>
        <td><a href="/lt/Bible/Revelation/Index">Indeksas</a></td>
        <td><a href="/lt/Bible/Revelation/6">Apreiškimas Jonui - Skyrius 6</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Ir aš mačiau soste Sėdinčiojo dešinėje knygos ritinį, prirašytą iš vidaus ir iš viršaus, užantspauduotą septyniais antspaudais. </p>
<p id="v2"><sup><small>2</small></sup>  Ir pamačiau galingą angelą, skelbiantį garsiu balsu: “Kas yra vertas atversti knygą ir nuplėšti nuo jos antspaudus?” </p>
<p id="v3"><sup><small>3</small></sup>  Bet niekas nei danguje, nei žemėje, nei po žeme negalėjo atversti knygos nei pažiūrėti į ją. </p>
<p id="v4"><sup><small>4</small></sup>  Ir aš smarkiai verkiau, kad neatsirado verto atversti ir skaityti knygą ar pažiūrėti į ją. <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  Tada vienas iš vyresniųjų man tarė: “Neverk! Štai nugalėjo liūtas iš Judo giminės, Dovydo atžala, kad atverstų knygą ir nuplėštų septynis jos antspaudus”. </p>
<p id="v6"><sup><small>6</small></sup>  Aš pažvelgiau, ir štai sosto ir keturių būtybių bei vyresniųjų viduryje stovėjo Avinėlis, tarytum užmuštas, turintis septynis ragus ir septynias akis, kurios yra septynios Dievo Dvasios, siųstos į visą žemę. <sup id="cite2"><a href="#fn2">[2]</a></sup></p>
<p id="v7"><sup><small>7</small></sup>  Jis priėjo ir paėmė knygą iš soste Sėdinčiojo dešinės. </p>
<p id="v8"><sup><small>8</small></sup>  Kai Jis paėmė knygą, keturios būtybės ir dvidešimt keturi vyresnieji parpuolė prieš Avinėlį, kiekvienas laikydamas rankose arfą ir aukso indus, pilnus smilkalų, kas yra šventųjų maldos. <sup id="cite3"><a href="#fn3">[3]</a></sup> <sup id="cite4"><a href="#fn4">[4]</a></sup></p>
<p id="v9"><sup><small>9</small></sup>  Ir jie giedojo naują giesmę, skelbdami: “Vertas esi paimti knygą ir atverti jos antspaudus, nes buvai užmuštas ir atpirkai Dievui savo krauju mus iš visų genčių, kalbų, tautų ir giminių. </p>
<p id="v10"><sup><small>10</small></sup>  Ir iš mūsų padarei mūsų Dievui karalystę bei kunigus, ir mes viešpatausime žemėje”. </p>
<p id="v11"><sup><small>11</small></sup>  Aš pažvelgiau ir išgirdau balsą daugybės angelų aplinkui sostą, būtybių ir vyresniųjų; jų skaičius buvo miriadų miriadai ir tūkstančių tūkstančiai. </p>
<p id="v12"><sup><small>12</small></sup>  Jie skelbė skambiu balsu: “Vertas Avinėlis, kuris buvo užmuštas, priimti galybę, ir turtus, ir išmintį, ir stiprybę, ir pagarbą, ir šlovę, ir palaiminimą”. </p>
<p id="v13"><sup><small>13</small></sup>  Ir girdėjau, kaip visi tvariniai, esantys danguje, žemėje, po žeme ir jūroje, ir visa, kas juose yra, skelbė: “Sėdinčiajam soste ir Avinėliui tebūnie palaiminimas, ir pagarba, ir šlovė, ir valdžia per amžių amžius!” </p>
<p id="v14"><sup><small>14</small></sup>  Keturios būtybės sakė: “Amen!”, o dvidešimt keturi vyresnieji puolė ant žemės ir pagarbino Gyvenantįjį per amžių amžius. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Revelation/4">Apreiškimas Jonui - Skyrius 4</a></td>
        <td><a href="/lt/Bible/Revelation/Index">Indeksas</a></td>
        <td><a href="/lt/Bible/Revelation/6">Apreiškimas Jonui - Skyrius 6</a></td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 5:4 <i>Ne nevyriška verkti</i>: <a href="/lt/The_Urantia_Book/140#p5_16">UK 140:5.16</a>. </li>
  <li id="fn2"><a href="#cite2">↑</a> 5:6 <i>Pagalbinės proto dvasios</i>: <a href="/lt/The_Urantia_Book/36#p5_1">UK 36:5.1</a>.  <i>Septynios Dievo dvasios</i>: <a href="/lt/The_Urantia_Book/116#p2_1">UK 116:2.1</a>.  <i>Septynios pagrindinės dvasios</i>: <a href="/lt/The_Urantia_Book/16#p0_1">UK 16:0.1</a>.  <i>Pagalbinės proto dvasios</i>: <a href="/lt/The_Urantia_Book/36#p5_2">UK 36:5.2</a>.  <i>Septynios Dievo Dvasios</i>: <a href="/lt/The_Urantia_Book/16#p4_1">UK 16:4.1</a>.  <i>Pagalbinės proto dvasios</i>: <a href="/lt/The_Urantia_Book/16#p6_2">UK 16:6.2</a>. </li>
  <li id="fn3"><a href="#cite3">↑</a> 5:8 <i>Dievo arfa</i>: <a href="/lt/The_Urantia_Book/47#p10_2">UK 47:10.2</a>. </li>
  <li id="fn4"><a href="#cite4">↑</a> 5:8,14 <i>Keturi „žvėrys“</i>: <a href="/lt/The_Urantia_Book/34#p4_9">UK 34:4.9</a>.  <i>24 patarėjai</i>: <a href="/lt/The_Urantia_Book/77#p9_5">UK 77:9.5</a>.  <i>Urantijos valdymas</i>: <a href="/lt/The_Urantia_Book/114#p2_1">UK 114:2.1</a>. </li>
</ol>
</div>
