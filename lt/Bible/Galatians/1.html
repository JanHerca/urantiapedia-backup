<!--
title: Laiškas galatams - Skyrius 1
description: 
published: true
date: 2022-10-7T19:22:49Z
tags: bible, bible—galatians
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td> </td>
        <td><a href="/lt/Bible/Galatians/Index">Indeksas</a></td>
        <td><a href="/lt/Bible/Galatians/2">Laiškas galatams - Skyrius 2</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Paulius, apaštalas ne iš žmonių ir ne per žmogų, bet per Jėzų Kristų ir Jį prikėlusį iš numirusių Dievą Tėvą, </p>
<p id="v2"><sup><small>2</small></sup>  ir kartu su manimi esantys broliai­Galatijos bažnyčioms. </p>
<p id="v3"><sup><small>3</small></sup>  Malonė ir ramybė jums nuo Dievo Tėvo ir mūsų Viešpaties Jėzaus Kristaus, </p>
<p id="v4"><sup><small>4</small></sup>  kuris atidavė save už mūsų nuodėmes, kad išgelbėtų mus nuo dabartinio blogo amžiaus pagal mūsų Dievo ir Tėvo valią, <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  kuriam šlovė per amžių amžius! Amen. </p>
<p id="v6"><sup><small>6</small></sup>  Stebiuosi, kad jūs nuo To, kuris pašaukė jus į Kristaus malonę, taip greitai persimetate prie kitokios evangelijos, <sup id="cite2"><a href="#fn2">[2]</a></sup></p>
<p id="v7"><sup><small>7</small></sup>  kuri, tarp kitko, nėra kitokia, o yra tik jus klaidinantys žmonės, norintys iškreipti Kristaus Evangeliją. </p>
<p id="v8"><sup><small>8</small></sup>  Bet nors ir mes patys ar angelas iš dangaus jums skelbtų kitokią evangeliją, negu mes jums paskelbėme,­tebūnie prakeiktas! </p>
<p id="v9"><sup><small>9</small></sup>  Kaip anksčiau sakėme, taip ir dabar sakau dar kartą: jei kas jums skelbia kitokią evangeliją, negu esate priėmę,­tebūnie prakeiktas! </p>
<p id="v10"><sup><small>10</small></sup>  Ar aš ieškau žmonių palankumo, ar Dievo? Gal stengiuosi patikti žmonėms? Jei dar norėčiau patikti žmonėms, nebūčiau Kristaus tarnas. </p>
<p id="v11"><sup><small>11</small></sup>  Aš sakau jums, broliai, kad mano paskelbtoji Evangelija nėra iš žmonių, </p>
<p id="v12"><sup><small>12</small></sup>  nes negavau jos iš žmogaus ir nebuvau jos išmokytas, bet gavau Jėzaus Kristaus apreiškimu. </p>
<p id="v13"><sup><small>13</small></sup>  Jūs, be abejo, girdėjote, kaip kadaise aš elgiausi, išpažindamas judaizmą, kaip be saiko persekiojau Dievo bažnyčią ir grioviau ją. </p>
<p id="v14"><sup><small>14</small></sup>  Žydų religija buvau pralenkęs daugelį bendraamžių savo tautiečių, būdamas itin uolus dėl savo tėvų tradicijų. </p>
<p id="v15"><sup><small>15</small></sup>  Bet kai Dievas, kuris mane išskyrė dar esantį motinos įsčiose ir pašaukė savo malone, panorėjo </p>
<p id="v16"><sup><small>16</small></sup>  apreikšti manyje savo Sūnų, kad skelbčiau Jį pagonims, neskubėjau tartis su kūnu ir krauju </p>
<p id="v17"><sup><small>17</small></sup>  ir nenuvykau į Jeruzalę pas pirmiau už mane buvusius apaštalus, bet iškeliavau į Arabiją ir po to vėl grįžau į Damaską. </p>
<p id="v18"><sup><small>18</small></sup>  Po trejų metų nukeliavau į Jeruzalę pasimatyti su Kefu ir pasilikau pas jį penkiolika dienų. </p>
<p id="v19"><sup><small>19</small></sup>  Kitų apaštalų man neteko matyti, tiktai Viešpaties brolį Jokūbą. <sup id="cite3"><a href="#fn3">[3]</a></sup></p>
<p id="v20"><sup><small>20</small></sup>  Ką jums rašau, tvirtinu Dievo akivaizdoje, jog nemeluoju. </p>
<p id="v21"><sup><small>21</small></sup>  Po to išvykau į Sirijos ir Kilikijos sritis. </p>
<p id="v22"><sup><small>22</small></sup>  Iš veido aš buvau nepažįstamas Judėjos bažnyčioms, kurios Kristuje. </p>
<p id="v23"><sup><small>23</small></sup>  Jos buvo tik girdėję: tas, kuris mus kitados persekiojo, dabar skelbia tikėjimą, kurį kadaise griovė. </p>
<p id="v24"><sup><small>24</small></sup>  Ir jos šlovino Dievą dėl manęs. </p>
<br/>
<figure class="table chapter-navigator">
  <table>
    <tbody>
      <tr>
        <td> </td>
        <td><a href="/lt/Bible/Galatians/Index">Indeksas</a></td>
        <td><a href="/lt/Bible/Galatians/2">Laiškas galatams - Skyrius 2</a></td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 1:4 <i>Dievas: mylintis visų žmonių Tėvas</i>: <a href="/lt/The_Urantia_Book/194#p4_6">UK 194:4.6</a>.  <i>Dievas yra mūsų Tėvas</i>: <a href="/lt/The_Urantia_Book/149#p6_8">UK 149:6.8</a>.  <i>Dievas yra mūsų Tėvas</i>: <a href="/lt/The_Urantia_Book/141#p4_2">UK 141:4.2</a>.  <i>Dievas yra MANO TĖVE</i>: <a href="/lt/The_Urantia_Book/131#p10_5">UK 131:10.5</a>.  <i>Išsivadavimas nuo blogio</i>: <a href="/lt/The_Urantia_Book/121#p5_11">UK 121:5.11</a>. </li>
  <li id="fn2"><a href="#cite2">↑</a> 1:6-9 <i>Raštas neklystantis (Contra)</i>: <a href="/lt/The_Urantia_Book/159#p4_6">UK 159:4.6</a>. </li>
  <li id="fn3"><a href="#cite3">↑</a> 1:19 <i>Jėzaus brolis Jokūbas</i>: <a href="/lt/The_Urantia_Book/123#p1_5">UK 123:1.5</a>. </li>
</ol>
</div>
