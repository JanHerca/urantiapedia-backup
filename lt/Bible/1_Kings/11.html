<!--
title: Pirmoji Karalių knyga - Skyrius 11
description: 
published: true
date: 2023-11-8T21:52:7Z
tags: bible, bible—1 kings
editor: ckeditor
dateCreated: 2022-9-10T13:44:15Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/lt/Bible/1_Kings/10">
          <span class="mdi mdi-arrow-left-drop-circle"></span><span class="pl-2">Pirmoji Karalių knyga - Skyrius 10</span>
        </a>
        </td>
        <td>
        <a href="/lt/Bible/1_Kings/Index">
          <span class="mdi mdi-book-open-variant"></span><span class="pl-2">Indeksas</span>
        </a>
        </td>
        <td>
        <a href="/lt/Bible/1_Kings/12">
          <span class="pr-2">Pirmoji Karalių knyga - Skyrius 12</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Karalius Saliamonas mylėjo daug svetimšalių moterų. Be faraono dukters, jis turėjo moabičių, amoničių, edomičių, sidoniečių, hetičių­ </p>
<p id="v2"><sup><small>2</small></sup>  moterų iš tautų, apie kurias Viešpats buvo sakęs izraelitams: “Neveskite jų ir neleiskite savo dukterų už jų, nes jie tikrai nukreips jūsų širdis į savo dievus”. Tačiau Saliamonas įsimylėjo jas. </p>
<p id="v3"><sup><small>3</small></sup>  Jis turėjo septynis šimtus žmonų ir tris šimtus sugulovių; ir jo žmonos nukreipė jo širdį. <sup id="cite1"><a href="#fn1">[1]</a></sup></p>
<p id="v4"><sup><small>4</small></sup>  Saliamonui pasenus, jo žmonos nukreipė jo širdį į kitus dievus, ir jo širdis nebuvo tobula prieš Viešpatį, jo Dievą, kaip jo tėvo Dovydo širdis. </p>
<p id="v5"><sup><small>5</small></sup>  Saliamonas sekė sidoniečių deivę Astartę ir amonitų pabaisą Milkomą. <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v6"><sup><small>6</small></sup>  Saliamonas darė pikta Viešpaties akyse ir nesekė iki galo Viešpačiu, kaip jo tėvas Dovydas. </p>
<p id="v7"><sup><small>7</small></sup>  Saliamonas pastatė ant kalno ties Jeruzale aukštumą Moabo pabaisai Chemošui ir amonitų pabaisai Molechui. </p>
<p id="v8"><sup><small>8</small></sup>  Taip jis padarė visoms svetimšalėms savo žmonoms, kurios smilkydavo ir aukodavo savo dievams. </p>
<p id="v9"><sup><small>9</small></sup>  Viešpats užsirūstino ant Saliamono, nes jis nusigręžė nuo savo Viešpaties, Izraelio Dievo, kuris jam buvo pasirodęs du kartus </p>
<p id="v10"><sup><small>10</small></sup>  ir įsakęs jam, kad nesektų paskui svetimus dievus. Bet jis nesilaikė Viešpaties įsakymo. </p>
<p id="v11"><sup><small>11</small></sup>  Tada Viešpats tarė Saliamonui: “Kadangi tu taip pasielgei ir nesilaikei mano sandoros bei mano nuostatų, kuriuos tau daviau, tai Aš atimsiu iš tavęs karalystę ir ją atiduosiu tavo tarnui. </p>
<p id="v12"><sup><small>12</small></sup>  Tačiau tau gyvam esant to nedarysiu dėl tavo tėvo Dovydo, bet atimsiu ją iš tavo sūnaus. </p>
<p id="v13"><sup><small>13</small></sup>  Visos karalystės neatimsiu, vieną giminę duosiu tavo sūnui dėl savo tarno Dovydo ir dėl Jeruzalės, kurią išsirinkau”. </p>
<p id="v14"><sup><small>14</small></sup>  Viešpats sukurstė Hadadą iš Edomo karaliaus giminės prieš Saliamoną. </p>
<p id="v15"><sup><small>15</small></sup>  Kai Dovydas nugalėjo Edomą ir kariuomenės vadas Joabas laidojo žuvusius, Joabas išžudė visus vyrus Edome. </p>
<p id="v16"><sup><small>16</small></sup>  Jis ten buvo pasilikęs šešis mėnesius su visu Izraeliu, kol išnaikino visus vyrus Edome. </p>
<p id="v17"><sup><small>17</small></sup>  Tuo metu Hadadas su kai kuriais edomitais, jo tėvo tarnais, pabėgo iš Edomo, norėdami patekti į Egiptą. Tada Hadadas buvo dar vaikas. </p>
<p id="v18"><sup><small>18</small></sup>  Iš Midiano jie atėjo į Paraną. Čia prie jų prisidėjo daugiau žmonių. Jie visi atėjo pas faraoną, Egipto karalių, kuris Hadadui davė namus, žemės ir aprūpinimą. </p>
<p id="v19"><sup><small>19</small></sup>  Hadadas įsigijo tokį didelį faraono palankumą, kad tas leido jam vesti savo žmonos, karalienės Tachpenesės, seserį. </p>
<p id="v20"><sup><small>20</small></sup>  Tachpenesės sesuo pagimdė sūnų Genubatą. Genubatas augo Tachpenesės priežiūroje faraono namuose drauge su faraono sūnumis. </p>
<p id="v21"><sup><small>21</small></sup>  Kai Hadadas, būdamas Egipte, sužinojo, kad Dovydas ir kariuomenės vadas Joabas mirę, jis prašė faraoną: “Leisk man eiti į savo šalį”. </p>
<p id="v22"><sup><small>22</small></sup>  Faraonas klausė jo: “Ko tau trūksta pas mane, kad nori grįžti į savo kraštą?” Jis atsakė: “Nieko man netrūksta, bet išleisk mane”. </p>
<p id="v23"><sup><small>23</small></sup>  Dievas sukėlė prieš jį ir kitą priešą Eljado sūnų Razoną, kuris buvo pabėgęs nuo savo valdovo Hadadezerio, Cobos karaliaus. </p>
<p id="v24"><sup><small>24</small></sup>  Tas surinko būrį vyrų ir tapo jų vadu, kai Dovydas sumušė juos Coboje. Jis su vyrais nuėjo į Damaską, ten apsigyveno ir tapo Damasko karaliumi. </p>
<p id="v25"><sup><small>25</small></sup>  Per visas Saliamono dienas jis buvo Izraelio priešas, jam kenkė ir nekentė jo lygiai taip pat, kaip Hadadas. </p>
<p id="v26"><sup><small>26</small></sup>  Taip pat ir Nebato sūnus Jeroboamas, efraimitas iš Ceredos, Saliamono tarnas, kurio motina buvo našlė, vardu Ceruva, pakėlė savo ranką prieš karalių. </p>
<p id="v27"><sup><small>27</small></sup>  Priežastis, dėl ko jis pakėlė savo ranką prieš karalių, buvo tokia: Saliamonas, statydamas Milojų, taisė savo tėvo Dovydo miesto sienas. </p>
<p id="v28"><sup><small>28</small></sup>  Jeroboamas buvo sumanus vyras. Saliamonas, matydamas, kad jaunuolis išradingas, pavedė jam prižiūrėti visos Juozapo giminės darbą. </p>
<p id="v29"><sup><small>29</small></sup>  Kartą Jeroboamas, išėjęs iš Jeruzalės, kelyje sutiko pranašą Ahiją iš Šilojo. Jis buvo apsisiautęs nauju apsiaustu. Juodu buvo vieni laukuose. </p>
<p id="v30"><sup><small>30</small></sup>  Ahija, nutvėręs savo naują apsiaustą, suplėšė jį į dvyliką dalių </p>
<p id="v31"><sup><small>31</small></sup>  ir tarė Jeroboamui: “Pasiimk dešimt dalių, nes Viešpats, Izraelio Dievas, sako: ‘Aš atimsiu karalystę iš Saliamono ir tau duosiu dešimt giminių, </p>
<p id="v32"><sup><small>32</small></sup>  bet vieną giminę jam paliksiu dėl savo tarno Dovydo ir Jeruzalės miesto, kurį išsirinkau iš visų Izraelio giminių. </p>
<p id="v33"><sup><small>33</small></sup>  Tai dėl to, kad jie paliko mane ir garbino sidoniečių deivę Astartę, Moabo dievą Chemošą bei amonitų dievą Milkomą, nevaikščiojo mano keliais, nedarė, kas teisinga mano akyse, ir nesilaikė mano nuostatų bei potvarkių, kaip jo tėvas Dovydas. </p>
<p id="v34"><sup><small>34</small></sup>  Tačiau Aš neatimsiu karalystės iš jo rankos. Jį paliksiu valdovu, kol jis gyvas, dėl savo tarno Dovydo, kurį išsirinkau ir kuris laikėsi mano įsakymų bei nuostatų. </p>
<p id="v35"><sup><small>35</small></sup>  Aš atimsiu karalystę iš Saliamono sūnaus ir tau duosiu dešimt giminių. </p>
<p id="v36"><sup><small>36</small></sup>  Jo sūnui duosiu vieną giminę, kad visą laiką mano tarno Dovydo žiburys būtų priešais mane Jeruzalėje, kurią išsirinkau savo vardui. </p>
<p id="v37"><sup><small>37</small></sup>  Tave paimsiu, ir tu karaliausi, kaip trokš tavo siela, ir būsi karaliumi visam Izraeliui. </p>
<p id="v38"><sup><small>38</small></sup>  Jei paklusi mano įstatymams, vaikščiosi mano keliais, darysi, kas teisinga mano akivaizdoje, laikysiesi mano nuostatų ir įsakymų, kaip darė mano tarnas Dovydas, tai Aš būsiu su tavimi, tau pastatysiu tikrus namus, kaip pastačiau Dovydui, ir tau duosiu Izraelį. </p>
<p id="v39"><sup><small>39</small></sup>  Tuo Aš pažeminsiu Dovydo palikuonis, tačiau ne visam laikui’ ”. </p>
<p id="v40"><sup><small>40</small></sup>  Saliamonas dėl to norėjo nužudyti Jeroboamą, bet Jeroboamas pabėgo į Egiptą pas karalių Šišaką ir pasiliko ten iki Saliamono mirties. </p>
<p id="v41"><sup><small>41</small></sup>  Kiti Saliamono darbai ir jo poelgiai bei išmintis yra aprašyta Saliamono darbų knygoje. </p>
<p id="v42"><sup><small>42</small></sup>  Saliamonas karaliavo visam Izraeliui Jeruzalėje keturiasdešimt metų. </p>
<p id="v43"><sup><small>43</small></sup>  Saliamonas užmigo prie savo tėvų ir buvo palaidotas savo tėvo Dovydo mieste; jo sūnus Roboamas pradėjo karaliauti jo vietoje. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/lt/Bible/1_Kings/10">
          <span class="mdi mdi-arrow-left-drop-circle"></span><span class="pl-2">Pirmoji Karalių knyga - Skyrius 10</span>
        </a>
        </td>
        <td>
        <a href="/lt/Bible/1_Kings/Index">
          <span class="mdi mdi-book-open-variant"></span><span class="pl-2">Indeksas</span>
        </a>
        </td>
        <td>
        <a href="/lt/Bible/1_Kings/12">
          <span class="pr-2">Pirmoji Karalių knyga - Skyrius 12</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 11:3 <i>Saliamono haremas</i>: <a href="/lt/The_Urantia_Book/97#p9_16">UK 97:9.16</a>. </li>
  <li id="fn2"><a href="#cite2">↑</a> 11:5,7,33 <i>„Dievai“ Ashtoreth ir Milcom</i>: <a href="/lt/The_Urantia_Book/95#p1_3">UK 95:1.3</a>. </li>
  <li id="fn3"><a href="#cite3">↑</a> 11:5,33 <i>Ashtoreth</i>: <a href="/lt/The_Urantia_Book/95#p1_7">UK 95:1.7</a>. </li>
</ol>
</div>
