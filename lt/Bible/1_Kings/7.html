<!--
title: Pirmoji Karalių knyga - Skyrius 7
description: 
published: true
date: 2022-10-7T19:22:48Z
tags: bible, bible—1 kings
editor: ckeditor
dateCreated: 2022-9-10T13:44:15Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/1_Kings/6">Pirmoji Karalių knyga - Skyrius 6</a></td>
        <td><a href="/lt/Bible/1_Kings/Index">Indeksas</a></td>
        <td><a href="/lt/Bible/1_Kings/8">Pirmoji Karalių knyga - Skyrius 8</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  O savo namus Saliamonas statė trylika metų, kol juos pabaigė. </p>
<p id="v2"><sup><small>2</small></sup>  Jis statė namus iš Libano kedrų. Namai buvo šimto uolekčių ilgio, penkiasdešimties pločio ir trisdešimties aukščio; jie stovėjo ant keturių eilių kedro medžio stulpų, ant kurių buvo kedro rąstai. </p>
<p id="v3"><sup><small>3</small></sup>  Rąstai, kurie buvo ant keturiasdešimt penkių stulpų, po penkiolika stulpų vienoje eilėje, buvo apkalti kedro medžio lentomis. </p>
<p id="v4"><sup><small>4</small></sup>  Langai buvo trimis eilėmis, langas priešais langą trijuose aukštuose. </p>
<p id="v5"><sup><small>5</small></sup>  Visos durys ir jų staktos buvo keturkampės kaip ir langai; langas priešais langą trijuose aukštuose. </p>
<p id="v6"><sup><small>6</small></sup>  Jis pastatė ir prieangį iš stulpų, penkiasdešimties uolekčių ilgio ir trisdešimties uolekčių pločio, ir kitą prieangį priešais jį su stulpais ir storais skersiniais rąstais. </p>
<p id="v7"><sup><small>7</small></sup>  Tada jis padarė prieangį, kuriame stovėtų sostas ir jis galėtų teisti­teismo prieangį, ir iškalė jį kedro lentomis nuo grindų iki lubų. </p>
<p id="v8"><sup><small>8</small></sup>  Karaliaus gyvenamieji namai turėjo kitą kiemą su prieangiu, panašiai pastatytu. Saliamonas panašius namus pastatė ir savo žmonai, faraono dukteriai. <sup id="cite1"><a href="#fn1">[1]</a></sup></p>
<p id="v9"><sup><small>9</small></sup>  Visi šie pastatai buvo pastatyti iš brangių akmenų nuo pamato iki stogo. Akmenys statybai buvo keturkampiai, nutašyti ir nulyginti iš vidaus ir lauko pusės. </p>
<p id="v10"><sup><small>10</small></sup>  Pamatai buvo iš brangių, didelių, dešimties ir aštuonių uolekčių akmenų. </p>
<p id="v11"><sup><small>11</small></sup>  Virš jų buvo brangūs tašyti akmenys ir kedrai. </p>
<p id="v12"><sup><small>12</small></sup>  Didysis kiemas, Viešpaties namų vidinis kiemas ir namų prieangis buvo aptverti aplinkui trimis eilėmis tašytų akmenų ir viena eile kedro rąstų. </p>
<p id="v13"><sup><small>13</small></sup>  Karalius Saliamonas pasikvietė iš Tyro Hiramą. </p>
<p id="v14"><sup><small>14</small></sup>  Jis buvo našlės iš Naftalio giminės sūnus, o jo tėvas buvo iš Tyro. Jis buvo variakalys­sumanus, gabus ir išmintingas, galintis atlikti įvairius darbus iš vario. Atvykęs pas karalių Saliamoną, jis dirbo įvairius darbus. </p>
<p id="v15"><sup><small>15</small></sup>  Hiramas nuliejo dvi varines kolonas, kurių kiekviena buvo aštuoniolikos uolekčių aukščio ir dvylikos uolekčių apimties. </p>
<p id="v16"><sup><small>16</small></sup>  Jis padarė du varinius kapitelius kolonų viršui. Kiekvienas kapitelis buvo penkių uolekčių aukščio. </p>
<p id="v17"><sup><small>17</small></sup>  Be to, jis padarė groteles ir pynes iš grandinėlių kapiteliams, kurie buvo ant kolonų­septynias vienam kapiteliui ir septynias kitam. </p>
<p id="v18"><sup><small>18</small></sup>  Jis padarė kolonas ir po dvi eiles granato vaisių ant visų kapitelius dengiančių grotelių. </p>
<p id="v19"><sup><small>19</small></sup>  Kapiteliai, kurie buvo ant kolonų, atrodė kaip lelijos, keturių uolekčių. </p>
<p id="v20"><sup><small>20</small></sup>  Ant dviejų kolonų kapitelių buvo granato vaisiai, virš išlinkimo prie grotelių, ir aplinkui visą kapitelį buvo du šimtai granato vaisių. </p>
<p id="v21"><sup><small>21</small></sup>  Hiramas pastatė kolonas prie šventyklos įėjimo; dešinę koloną pavadino Jachinu, o kairę Boazu. </p>
<p id="v22"><sup><small>22</small></sup>  Lelijų pavidalo pagražinimai puošė kolonų viršų. Taip jis užbaigė kolonas. </p>
<p id="v23"><sup><small>23</small></sup>  Jis taip pat nuliejo baseiną dešimties uolekčių skersmens, apskritą, penkių uolekčių aukščio, o jo apimtis buvo trisdešimt uolekčių. </p>
<p id="v24"><sup><small>24</small></sup>  Dvi eilės pumpurų, nulietų išvien su baseinu, buvo po briauna aplinkui jį, po dešimt pumpurų uolektyje. </p>
<p id="v25"><sup><small>25</small></sup>  Jis stovėjo ant dvylikos jaučių. Trys buvo atsigręžę į šiaurę, trys į vakarus, trys į pietus ir trys į rytus. Baseinas buvo jų viršuje; ir jų užpakalinės dalys buvo po baseinu. </p>
<p id="v26"><sup><small>26</small></sup>  Jis buvo plaštakos storio, jo briauna buvo panaši į taurės briauną, į lelijos žiedą; jame tilpo du tūkstančiai batų vandens. </p>
<p id="v27"><sup><small>27</small></sup>  Hiramas dar padarė dešimt varinių stovų. Kiekvienas stovas buvo keturių uolekčių ilgio, keturių pločio ir trijų aukščio. </p>
<p id="v28"><sup><small>28</small></sup>  Stovas buvo toks: jis turėjo keturias šonines plokštes, kurios buvo įtvirtintos rėmuose. </p>
<p id="v29"><sup><small>29</small></sup>  Tose plokštėse buvo išraižyti liūtų, jaučių ir cherubų atvaizdai, o taip pat ir ant rėmų; po jaučiais bei liūtais buvo kabantys vainikėliai. </p>
<p id="v30"><sup><small>30</small></sup>  Be to, kiekvienas stovas turėjo keturis varinius ratus su ašimis. Visuose keturiuose kampuose buvo atramos, ant kurių stovėjo praustuvė. Atramų šonus puošė išlieti vainikai. </p>
<p id="v31"><sup><small>31</small></sup>  Stovo skylė buvo apvali, vienos uolekties skersmens iš vidaus ir pusantros uolekties skersmens išorėje. Jo šonai buvo išraižyti ir sudarė keturkampį, o ne apskritimą. </p>
<p id="v32"><sup><small>32</small></sup>  Keturi ratai buvo stovo šonuose, jų ašys pritvirtintos prie stovo. Kiekvieno rato aukštis buvo pusantros uolekties. </p>
<p id="v33"><sup><small>33</small></sup>  Ratai buvo padaryti panašiai kaip vežimų ratai; jų ratlankiai, stipinai, stebulės ir ašys buvo nulietos. </p>
<p id="v34"><sup><small>34</small></sup>  Keturios atramos prie kiekvieno stovo kampo buvo nulietos išvien su stovu. </p>
<p id="v35"><sup><small>35</small></sup>  Stovo viršuje buvo pusės uolekties aukščio apskritas lankas; rėmai ir šoninės plokštės buvo išlietos išvien. </p>
<p id="v36"><sup><small>36</small></sup>  Hiramas išraižė ant rėmų ir šoninių plokščių­visur, kur buvo galima, cherubų, liūtų ir palmių atvaizdus bei pridėjo aplinkui vainikėlių. </p>
<p id="v37"><sup><small>37</small></sup>  Taip jis padarė dešimt stovų, kurie buvo nulieti vienodai, to paties dydžio ir taip pat atrodantys. </p>
<p id="v38"><sup><small>38</small></sup>  Jis taip pat padarė dešimt varinių praustuvių. Kiekvienoje tilpo keturiasdešimt batų vandens. Kiekvienos praustuvės skersmuo buvo keturios uolektys. Ant kiekvieno stovo buvo po praustuvę. </p>
<p id="v39"><sup><small>39</small></sup>  Penki stovai buvo pastatyti viename ir penki­kitame šventyklos šone; baseinas stovėjo šventyklos dešinėje, pietryčiuose. </p>
<p id="v40"><sup><small>40</small></sup>  Hiramas dar padarė puodus, semtuvėlius bei dubenis. Taip Hiramas baigė visą darbą, kurį jis darė karaliui Saliamonui dėl Viešpaties šventyklos: </p>
<p id="v41"><sup><small>41</small></sup>  dvi kolonas, du kapitelius, kurie buvo ant kolonų, groteles apdengti kapiteliams, kurie buvo ant kolonų, </p>
<p id="v42"><sup><small>42</small></sup>  keturis šimtus granato vaisių abiems grotelėms­po dvi eiles granato vaisių abiems kapiteliams, kurie buvo ant kolonų, </p>
<p id="v43"><sup><small>43</small></sup>  dešimt stovų ir dešimt praustuvių ant stovų, </p>
<p id="v44"><sup><small>44</small></sup>  baseiną ir dvylika jaučių po baseinu, </p>
<p id="v45"><sup><small>45</small></sup>  puodus, semtuvėlius bei dubenis. Visus šituos reikmenis Hiramas padarė Saliamonui dėl Viešpaties šventyklos iš skaistaus vario. </p>
<p id="v46"><sup><small>46</small></sup>  Karalius juos nuliejo Jordano lygumos molingoje žemėje tarp Sukoto ir Cartano. </p>
<p id="v47"><sup><small>47</small></sup>  Visi šitie daiktai liko nepasverti, nes buvo sunaudota tiek daug vario, kad buvo neįmanoma jo pasverti. </p>
<p id="v48"><sup><small>48</small></sup>  Saliamonas padarė Viešpaties šventyklai visus reikmenis: auksinį aukurą, auksinį stalą padėtinei duonai laikyti, </p>
<p id="v49"><sup><small>49</small></sup>  penkias žvakides iš gryno aukso dešinėje ir penkias kairėje priešais Šventų švenčiausiąją, su gėlėmis, lempomis ir žnyplėmis iš aukso, </p>
<p id="v50"><sup><small>50</small></sup>  šakutes, samčius, dubenis, lėkštes, smilkytuvus iš gryno aukso, taip pat auksinius vyrius vidaus durims į Šventų švenčiausiąją ir durims į šventyklą. </p>
<p id="v51"><sup><small>51</small></sup>  Taip buvo padaryti visi darbai, kuriuos karalius Saliamonas padarė Viešpaties namams. Po to Saliamonas atgabeno į šventyklą tai, ką jo tėvas Dovydas buvo pašventęs: sidabrą, auksą bei indus, ir sudėjo šventyklos sandėliuose. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/1_Kings/6">Pirmoji Karalių knyga - Skyrius 6</a></td>
        <td><a href="/lt/Bible/1_Kings/Index">Indeksas</a></td>
        <td><a href="/lt/Bible/1_Kings/8">Pirmoji Karalių knyga - Skyrius 8</a></td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 7:8 <i>Saliamono ir faraono dukra</i>: <a href="/lt/The_Urantia_Book/97#p9_16">UK 97:9.16</a>. </li>
</ol>
</div>
