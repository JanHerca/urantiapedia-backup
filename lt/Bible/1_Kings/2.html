<!--
title: Pirmoji Karalių knyga - Skyrius 2
description: 
published: true
date: 2022-9-13T21:36:44Z
tags: 
editor: ckeditor
dateCreated: 2022-9-10T13:44:15Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/1_Kings/1">Pirmoji Karalių knyga - Skyrius 1</a></td>
        <td><a href="/lt/Bible/1_Kings/Index">Indeksas</a></td>
        <td><a href="/lt/Bible/1_Kings/3">Pirmoji Karalių knyga - Skyrius 3</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Prieš mirtį Dovydas tarė savo sūnui Saliamonui: </p>
<p id="v2"><sup><small>2</small></sup>  “Aš einu visos žemės keliu. Būk stiprus ir tikras vyras. </p>
<p id="v3"><sup><small>3</small></sup>  Saugok Viešpaties, savo Dievo, nurodymus, vaikščiok Jo keliais, laikykis Jo nuostatų, įsakymų, įstatymų ir įspėjimų, surašytų Mozės įstatyme, kad tau sektųsi visur ir visuomet, </p>
<p id="v4"><sup><small>4</small></sup>  kad Viešpats ištesėtų savo žodį, kurį Jis man kalbėjo: ‘Jei tavo sūnūs ištikimai vaikščios mano keliais, visa širdimi ir siela pasitikės manimi, tai tavo palikuonys valdys Izraelį’. </p>
<p id="v5"><sup><small>5</small></sup>  Be to, tu žinai, ką padarė man Cerujos sūnus Joabas, kaip jis nužudė abu Izraelio kariuomenės vadus: Nero sūnų Abnerą ir Jetero sūnų Amasą. Jis nužudė juos, taikos metu praliedamas karo kraują, ir sutepė nekaltu krauju savo diržą ir kurpes. </p>
<p id="v6"><sup><small>6</small></sup>  Pasielk su juo pagal savo išmintį ir neleisk jam ramiai numirti. </p>
<p id="v7"><sup><small>7</small></sup>  Būk malonus gileadito Barzilajaus sūnums, leisk jiems valgyti prie savo stalo, nes jie mane pasitiko, kai bėgau nuo tavo brolio Abšalomo. </p>
<p id="v8"><sup><small>8</small></sup>  Gero sūnus Šimis, benjaminas iš Bahurimo, mane smarkiai keikė tą dieną, kai ėjau į Machanaimą. Bet jis atėjo manęs pasitikti prie Jordano, ir aš jam prisiekiau Viešpačiu, sakydamas: ‘Aš nežudysiu tavęs’. </p>
<p id="v9"><sup><small>9</small></sup>  Nepalik jo nenubaudęs. Tu esi išmintingas vyras ir žinosi, kaip su juo pasielgti, kad jo žili plaukai kruvini į kapą nueitų”. </p>
<p id="v10"><sup><small>10</small></sup>  Dovydas užmigo prie savo tėvų ir buvo palaidotas Dovydo mieste. </p>
<p id="v11"><sup><small>11</small></sup>  Dovydas valdė Izraelį keturiasdešimt metų. Septynerius metus jis karaliavo Hebrone ir trisdešimt trejus metus Jeruzalėje. </p>
<p id="v12"><sup><small>12</small></sup>  Saliamonas atsisėdo į savo tėvo Dovydo sostą, ir jo karalystė labai sustiprėjo. </p>
<p id="v13"><sup><small>13</small></sup>  Kartą Hagitos sūnus Adonijas atėjo pas Saliamono motiną Batšebą. Ji klausė: “Ar atėjai taikingai?” Jis atsakė: “Taikingai”. </p>
<p id="v14"><sup><small>14</small></sup>  Ir pridūrė: “Aš turiu tau kai ką pasakyti”. Ji tarė: “Sakyk”. </p>
<p id="v15"><sup><small>15</small></sup>  Adonijas tarė: “Tu žinai, kad aš turėjau valdyti Izraelį ir visas Izraelis to laukė. Tačiau viskas kitaip išėjo ir karalystė teko mano broliui, nes taip buvo Viešpaties skirta. </p>
<p id="v16"><sup><small>16</small></sup>  Neatmesk mano prašymo”. Ji tarė: “Sakyk”. </p>
<p id="v17"><sup><small>17</small></sup>  Jis sakė: “Prašau, pakalbėk su karaliumi Saliamonu. Jis tikrai išklausys tave ir leis man vesti šunemietę Abišagą”. </p>
<p id="v18"><sup><small>18</small></sup>  Batšeba atsakė: “Gerai, aš pakalbėsiu su karaliumi dėl tavęs”. </p>
<p id="v19"><sup><small>19</small></sup>  Batšeba nuėjo pas karalių Saliamoną pakalbėti už Adoniją. Karalius atsistojęs pasitiko ją ir nusilenkė jai. Tada atsisėdo į savo sostą, o karaliaus motinai buvo skirta vieta jo dešinėje. </p>
<p id="v20"><sup><small>20</small></sup>  Ji tarė: “Aš atėjau pas tave su mažu prašymu, karaliau. Neatsakyk man!” Karalius jai tarė: “Prašyk, motin! Aš neatsakysiu tau”. </p>
<p id="v21"><sup><small>21</small></sup>  Ji tarė: “Leisk Adonijui, savo broliui, vesti šunemietę Abišagą”. </p>
<p id="v22"><sup><small>22</small></sup>  Karalius Saliamonas atsakė savo motinai: “Kodėl tu prašai Adonijui tik šunemietės Abišagos? Prašyk jam ir karalystės, nes jis yra mano vyresnysis brolis ir su juo yra kunigas Abjataras bei Cerujos sūnus Joabas”. </p>
<p id="v23"><sup><small>23</small></sup>  Karalius Saliamonas prisiekė Viešpačiu: “Tegul Dievas padaro man tai ir dar daugiau, jei šitas jo prašymas nekainuos Adonijui gyvybės. </p>
<p id="v24"><sup><small>24</small></sup>  Kaip gyvas Viešpats, kuris man suteikė karalystę, pasodino mane į mano tėvo Dovydo sostą ir įkūrė man namus, kaip buvo pažadėjęs, šiandien Adonijas mirs”. </p>
<p id="v25"><sup><small>25</small></sup>  Karalius Saliamonas pasiuntė Jehojados sūnų Benają, kuris nužudė Adoniją. </p>
<p id="v26"><sup><small>26</small></sup>  Kunigui Abjatarui karalius įsakė: “Eik į Anatotą, į savo žemę. Nors esi nusipelnęs mirties, bet šiandien nebausiu tavęs mirtimi, nes tu nešiojai Viešpaties Dievo skrynią mano tėvo Dovydo laikais ir kentėjai su juo visus vargus, kuriuos jis kentėjo”. </p>
<p id="v27"><sup><small>27</small></sup>  Saliamonas pašalino Abjatarą iš kunigo tarnystės. Taip išsipildė Viešpaties žodis, kurį Jis kalbėjo apie Elio giminę Šilojuje. </p>
<p id="v28"><sup><small>28</small></sup>  Kai ta žinia pasiekė Joabą, jis nubėgo į Viešpaties palapinę ir nusitvėrė už aukuro ragų. Joabas buvo išvien su Adoniju, nors Abšalomo jis nerėmė. </p>
<p id="v29"><sup><small>29</small></sup>  Kai karaliui Saliamonui pranešė, kad Joabas pabėgo į Viešpaties palapinę ir stovi šalia aukuro, Saliamonas pasiuntė Jehojados sūnų Benają ir įsakė nužudyti Joabą. </p>
<p id="v30"><sup><small>30</small></sup>  Benajas, atėjęs prie Viešpaties palapinės, jam tarė: “Karalius įsako: ‘Išeik!’ ” Bet Joabas atsakė: “Neisiu, bet mirsiu čia”. Tada Benajas pranešė karaliui, ką Joabas atsakė. </p>
<p id="v31"><sup><small>31</small></sup>  Karalius jam atsakė: “Daryk, kaip jis sakė: nužudyk jį ir palaidok, kad būtų pašalintas Joabo nekaltai pralietas kraujas nuo manęs ir mano tėvo namų. </p>
<p id="v32"><sup><small>32</small></sup>  Viešpats jo kraują grąžins ant jo galvos, nes jis, mano tėvui nežinant, nužudė du vyrus, teisesnius ir geresnius už save: Nero sūnų Abnerą, Izraelio kariuomenės vadą, ir Jetero sūnų Amasą, Judo kariuomenės vadą. </p>
<p id="v33"><sup><small>33</small></sup>  Jų kraujas sugrįš ant Joabo galvos ir ant jo palikuonių per amžius, bet Dovydui, jo palikuonims, namams ir sostui tebūna nuo Viešpaties amžina ramybė” . </p>
<p id="v34"><sup><small>34</small></sup>  Jehojados sūnus Benajas nuėjo, nužudė jį ir palaidojo jam priklausančioje žemėje dykumoje. </p>
<p id="v35"><sup><small>35</small></sup>  Karalius paskyrė jo vieton kariuomenės vadu Jehojados sūnų Benają, o kunigą Cadoką­į Abjataro vietą. </p>
<p id="v36"><sup><small>36</small></sup>  Po to karalius pasikvietė Šimį ir jam sakė: “Pasistatyk namus Jeruzalėje, čia gyvenk ir niekur neišeik. </p>
<p id="v37"><sup><small>37</small></sup>  Jei kurią dieną išeisi ir pereisi Kidrono upelį, tikrai mirsi. Tavo kraujas bus ant tavo paties galvos”. </p>
<p id="v38"><sup><small>38</small></sup>  Šimis atsakė karaliui: “Gerai pasakyta. Kaip mano valdovas karalius įsakė, taip aš darysiu”. Šimis ilgai gyveno Jeruzalėje. </p>
<p id="v39"><sup><small>39</small></sup>  Po trejų metų du Šimio tarnai pabėgo pas Maakos sūnų Achišą, Gato karalių. Kai Šimiui pranešė, kad jo tarnai Gate, </p>
<p id="v40"><sup><small>40</small></sup>  jis, pasibalnojęs asilą, nuvyko į Gatą pas Achišą savo tarnų ieškoti; ir Šimis, juos suradęs, parsivedė iš Gato. </p>
<p id="v41"><sup><small>41</small></sup>  Saliamonui buvo pranešta, kad Šimis buvo nuvykęs iš Jeruzalės į Gatą ir grįžo. </p>
<p id="v42"><sup><small>42</small></sup>  Karalius pasikvietė Šimį ir jam tarė: “Ar aš neprisaikdinau tavęs Viešpačiu, kad tą dieną, kai tu iš Jeruzalės išeisi ir kur nors išvyksi, tikrai mirsi? Tu man sakei: ‘Gerai pasakyta’. </p>
<p id="v43"><sup><small>43</small></sup>  Kodėl nesilaikei Viešpaties priesaikos ir mano įsakymo, kurį tau buvau davęs? </p>
<p id="v44"><sup><small>44</small></sup>  Tu žinai nedorybes, kurias padarei mano tėvui Dovydui. Viešpats sugrąžins tavo nedorybes ant tavo galvos. </p>
<p id="v45"><sup><small>45</small></sup>  Karalius Saliamonas bus palaimintas ir Dovydo sostas bus įtvirtintas Viešpaties akivaizdoje per amžius”. </p>
<p id="v46"><sup><small>46</small></sup>  Karalius įsakė Jehojados sūnui Benajui, ir jis išėjęs užmušė Šimį. Karalystė buvo įtvirtinta Saliamono rankose. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/1_Kings/1">Pirmoji Karalių knyga - Skyrius 1</a></td>
        <td><a href="/lt/Bible/1_Kings/Index">Indeksas</a></td>
        <td><a href="/lt/Bible/1_Kings/3">Pirmoji Karalių knyga - Skyrius 3</a></td>
      </tr>
    </tbody>
  </table>
</figure>
