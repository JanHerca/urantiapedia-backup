<!--
title: Pirmoji Karalių knyga - Skyrius 15
description: 
published: true
date: 2022-9-13T21:36:44Z
tags: 
editor: ckeditor
dateCreated: 2022-9-10T13:44:15Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/1_Kings/14">Pirmoji Karalių knyga - Skyrius 14</a></td>
        <td><a href="/lt/Bible/1_Kings/Index">Indeksas</a></td>
        <td><a href="/lt/Bible/1_Kings/16">Pirmoji Karalių knyga - Skyrius 16</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Aštuonioliktaisiais karaliaus Jeroboamo, Nebato sūnaus, valdymo metais Abijamas pradėjo karaliauti Jude. </p>
<p id="v2"><sup><small>2</small></sup>  Trejus metus jis valdė Judą, gyvendamas Jeruzalėje. Jo motina buvo Abšalomo duktė Maaka. </p>
<p id="v3"><sup><small>3</small></sup>  Abijamas vaikščiojo visose savo tėvo nuodėmėse, kurias tas darė iki jo. Jo širdis nebuvo tobula prieš Viešpatį, jo Dievą, kaip jo tėvo Dovydo širdis. </p>
<p id="v4"><sup><small>4</small></sup>  Tačiau Dovydo dėlei Viešpats, jo Dievas, davė jam žiburį Jeruzalėje, pakeldamas jo sūnų po jo ir įtvirtindamas Jeruzalę. </p>
<p id="v5"><sup><small>5</small></sup>  Nes Dovydas darė tai, kas teisinga Viešpaties akyse ir nenukrypo nuo viso to, ką Jis įsakė, per visas savo dienas, išskyrus atsitikimą su hetitu Ūrija. </p>
<p id="v6"><sup><small>6</small></sup>  Karas tarp Roboamo ir Jeroboamo tęsėsi per visas jo gyvenimo dienas. </p>
<p id="v7"><sup><small>7</small></sup>  Visi kiti Abijamo darbai surašyti Judo karalių metraščių knygoje. Tarp Abijamo ir Jeroboamo vyko karas. </p>
<p id="v8"><sup><small>8</small></sup>  Abijamas užmigo prie savo tėvų ir buvo palaidotas Dovydo mieste, o jo vietoje pradėjo karaliauti jo sūnus Asa. </p>
<p id="v9"><sup><small>9</small></sup>  Dvidešimtaisiais Izraelio karaliaus Jeroboamo valdymo metais Judą pradėjo valdyti karalius Asa. </p>
<p id="v10"><sup><small>10</small></sup>  Keturiasdešimt vienerius metus jis karaliavo Jeruzalėje. Jo motina buvo Abšalomo duktė Maaka. </p>
<p id="v11"><sup><small>11</small></sup>  Asa darė tai, kas teisinga Viešpaties akyse, kaip jo tėvas Dovydas. </p>
<p id="v12"><sup><small>12</small></sup>  Jis pašalino iš krašto iškrypėlius ir visus stabus, kuriuos buvo padarę jo tėvai. </p>
<p id="v13"><sup><small>13</small></sup>  Net savo motiną Maaką jis pašalino iš karalienės vietos, nes ji buvo padirbdinusi giraitėje stabą, kurį Asa sukapojo ir sudegino Kidrono slėnyje. </p>
<p id="v14"><sup><small>14</small></sup>  Bet aukštumų jis nepanaikino. Tačiau Asos širdis buvo tobula prieš Viešpatį per visas jo dienas. </p>
<p id="v15"><sup><small>15</small></sup>  Jis atnešė į Viešpaties namus savo tėvo ir savo paskirtas dovanas: sidabro, aukso ir indų. </p>
<p id="v16"><sup><small>16</small></sup>  Karas tarp Asos ir Izraelio karaliaus Baašos tęsėsi per visas jų dienas. </p>
<p id="v17"><sup><small>17</small></sup>  Izraelio karalius Baaša išėjo prieš Judą ir statė Ramą, kad niekam neleistų įeiti ar išeiti iš Asos, Judo karaliaus. </p>
<p id="v18"><sup><small>18</small></sup>  Tuomet Asa, paėmęs visą sidabrą ir auksą, likusį Viešpaties namų ir karaliaus namų ižde, pasiuntė per savo tarnus į Damaską Sirijos karaliui Ben Hadadui, Hezjono sūnaus Tabrimono sūnui, sakydamas: </p>
<p id="v19"><sup><small>19</small></sup>  “Padarykime sąjungą tarp manęs ir tavęs, kaip buvo tarp mūsų tėvų. Siunčiu tau dovanų sidabro ir aukso ir prašau: sulaužyk sąjungą su Izraelio karaliumi Baaša, kad jis atsitrauktų nuo manęs”. </p>
<p id="v20"><sup><small>20</small></sup>  Ben Hadadas paklausė karaliaus Asos ir pasiuntė savo kariuomenės vadus prieš Izraelio miestus, ir užėmė Ijoną, Daną, Abel Bet Maachą, visą Kinerotą ir Naftalio kraštą. </p>
<p id="v21"><sup><small>21</small></sup>  Baasa, tai išgirdęs, liovėsi statyti Ramą ir sugrįžo į Tircą. </p>
<p id="v22"><sup><small>22</small></sup>  Karalius Asa sušaukė visą Judą, nieko neaplenkdamas, ir jie paėmė Ramos akmenis bei rąstus, kuriuos buvo pastatęs Baaša, ir jais karalius Asa sutvirtino Benjamino Gebą bei Micpą. </p>
<p id="v23"><sup><small>23</small></sup>  Visi kiti Asos darbai, jo galybė, miestai, kuriuos jis pastatė, yra surašyti Judo karalių metraščių knygoje. Senatvėje jo kojos buvo nesveikos. </p>
<p id="v24"><sup><small>24</small></sup>  Asa užmigo prie savo tėvų ir buvo palaidotas prie savo tėvų Dovydo mieste. Jo sūnus Juozapatas pradėjo karaliauti jo vietoje. </p>
<p id="v25"><sup><small>25</small></sup>  Jeroboamo sūnus Nadabas pradėjo karaliauti Izraelyje antraisiais karaliaus Asos valdymo metais ir karaliavo dvejus metus. </p>
<p id="v26"><sup><small>26</small></sup>  Jis darė pikta Viešpaties akyse, vaikščiojo savo tėvo keliais ir jo nuodėmėje, į kurią tas įtraukė Izraelį. </p>
<p id="v27"><sup><small>27</small></sup>  Ahijos sūnus Baaša iš Isacharo giminės surengė sąmokslą prieš Nadabą ir jį nužudė Gibetone, kuris priklausė filistinams, tuo metu, kai Nadabas su visa kariuomene buvo apgulęs Gibetoną. </p>
<p id="v28"><sup><small>28</small></sup>  Tai įvyko trečiaisiais Judo karaliaus Asos valdymo metais, ir tuomet Baaša užėmė Nadabo sostą. </p>
<p id="v29"><sup><small>29</small></sup>  Tapęs karaliumi, jis išžudė visą Jeroboamo giminę ir nepaliko gyvo nė vieno pagal Viešpaties žodžius, kurie buvo paskelbti per Jo tarną Ahiją iš Šilojo. </p>
<p id="v30"><sup><small>30</small></sup>  Tai įvyko dėl Jeroboamo nuodėmių, kuriomis jis nusidėjo ir į kurias įtraukė Izraelį, sukeldamas Viešpaties, Izraelio Dievo, rūstybę. </p>
<p id="v31"><sup><small>31</small></sup>  Visi kiti Nadabo darbai yra surašyti Izraelio karalių metraščių knygoje. </p>
<p id="v32"><sup><small>32</small></sup>  Karas tarp Asos ir Izraelio karaliaus Baašos truko per visas jų dienas. </p>
<p id="v33"><sup><small>33</small></sup>  Trečiaisiais Judo karaliaus Asos valdymo metais Ahijos sūnus Baaša pradėjo karaliauti Izraeliui Tircoje ir karaliavo dvidešimt ketverius metus. </p>
<p id="v34"><sup><small>34</small></sup>  Jis darė pikta Viešpaties akyse ir vaikščiojo Jeroboamo keliais ir jo nuodėmėje, į kurią tas įtraukė Izraelį. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/1_Kings/14">Pirmoji Karalių knyga - Skyrius 14</a></td>
        <td><a href="/lt/Bible/1_Kings/Index">Indeksas</a></td>
        <td><a href="/lt/Bible/1_Kings/16">Pirmoji Karalių knyga - Skyrius 16</a></td>
      </tr>
    </tbody>
  </table>
</figure>
