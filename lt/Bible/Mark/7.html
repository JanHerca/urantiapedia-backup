<!--
title: Evangelija pagal Morkų - Skyrius 7
description: 
published: true
date: 2022-10-7T19:22:49Z
tags: bible, bible—mark
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Mark/6">Evangelija pagal Morkų - Skyrius 6</a></td>
        <td><a href="/lt/Bible/Mark/Index">Indeksas</a></td>
        <td><a href="/lt/Bible/Mark/8">Evangelija pagal Morkų - Skyrius 8</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Pas Jį susirinko fariziejų ir keli Rašto žinovai, atvykę iš Jeruzalės. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v2"><sup><small>2</small></sup>  Jie, pamatę kai kuriuos Jo mokinius valgant duoną suterštomis (tai yra neplautomis) rankomis, pradėjo priekaištauti. </p>
<p id="v3"><sup><small>3</small></sup>  Mat fariziejai ir visi žydai, laikydamiesi prosenių tradicijos, valgo tik nusiplovę rankas. </p>
<p id="v4"><sup><small>4</small></sup>  Taip pat sugrįžę iš turgaus, jie nevalgo neapsiplovę. Be to, yra daug kitų nuostatų, kurių jie laikosi, sekdami tradicija, pavyzdžiui, taurių, puodelių bei varinių indų plovimo. </p>
<p id="v5"><sup><small>5</small></sup>  Taigi fariziejai ir Rašto žinovai Jį klausė: “Kodėl Tavo mokiniai nesilaiko prosenių tradicijos ir valgo duoną neplautomis rankomis?” </p>
<p id="v6"><sup><small>6</small></sup>  Jis jiems atsakė: “Gerai apie jus, veidmainius, pranašavo Izaijas, kaip parašyta: ‘Ši tauta gerbia mane lūpomis, bet jų širdis toli nuo manęs. </p>
<p id="v7"><sup><small>7</small></sup>  Veltui jie mane garbina, žmogiškus priesakus paversdami mokymu’. </p>
<p id="v8"><sup><small>8</small></sup>  Palikdami Dievo įsakymą, jūs įsikibę laikotės žmonių tradicijų­ puodelių ir taurių plovimo, ir daug kitų panašių dalykų darote”. </p>
<p id="v9"><sup><small>9</small></sup>  Ir Jis pridūrė: “Puikiai jūs paverčiate niekais Dievo įsakymą, kad tik išsaugotumėte savo tradicijas! </p>
<p id="v10"><sup><small>10</small></sup>  Antai Mozė įsakė: ‘Gerbk savo tėvą ir motiną’, ir: ‘Kas keiktų tėvą ar motiną, mirtimi temiršta’. </p>
<p id="v11"><sup><small>11</small></sup>  O jūs sakote: ‘Jei žmogus pasako savo tėvui ar motinai: Viskas, kas tau būtų naudinga iš manęs, tebūnie Korbįn (tai yra: dovana Dievui),­ </p>
<p id="v12"><sup><small>12</small></sup>  tada jūs nebeleidžiate jam padėti tėvui ar motinai, </p>
<p id="v13"><sup><small>13</small></sup>  savo perduodama tradicija Dievo žodį darydami negaliojantį. Ir daug panašių dalykų darote”. </p>
<p id="v14"><sup><small>14</small></sup>  Sušaukęs visus žmones, Jėzus kalbėjo: “Paklausykite manęs visi ir supraskite: <sup id="cite3"><a href="#fn3">[3]</a></sup></p>
<p id="v15"><sup><small>15</small></sup>  nėra nieko, kas, iš išorės patekęs į žmogų, galėtų jį suteršti. Žmogų suteršia vien tai, kas iš žmogaus išeina. </p>
<p id="v16"><sup><small>16</small></sup>  Kas turi ausis klausyti­teklauso”. </p>
<p id="v17"><sup><small>17</small></sup>  Kai sugrįžo nuo minios į namus, Jo mokiniai paklausė apie palyginimą. </p>
<p id="v18"><sup><small>18</small></sup>  Jis jiems sako: “Nejaugi ir jūs nesuprantate? Argi neaišku jums, kad visa, kas patenka į žmogų iš lauko, negali jo suteršti, </p>
<p id="v19"><sup><small>19</small></sup>  nes nepatenka į jo širdį, bet į vidurius ir išeina laukan, ir taip išvalomas visas maistas?” </p>
<p id="v20"><sup><small>20</small></sup>  Ir Jis pasakė: “Žmogų suteršia tai, kas iš jo išeina. </p>
<p id="v21"><sup><small>21</small></sup>  Iš vidaus, iš žmonių širdies, išeina pikti sumanymai, svetimavimai, paleistuvystės, vagystės, žmogžudystės, </p>
<p id="v22"><sup><small>22</small></sup>  godumas, piktumas, klasta, nesusilaikymas, pavydas, piktžodžiavimai, išdidumas, kvailystė. <sup id="cite4"><a href="#fn4">[4]</a></sup></p>
<p id="v23"><sup><small>23</small></sup>  Visos tos blogybės išeina iš vidaus ir suteršia žmogų”. </p>
<p id="v24"><sup><small>24</small></sup>  Išvykęs iš ten, Jis nukeliavo į Tyro ir Sidono sritis. Užėjęs į vienus namus, Jis norėjo, kad niekas apie tai nežinotų, bet Jam nepavyko to nuslėpti. <sup id="cite5"><a href="#fn5">[5]</a></sup> <sup id="cite6"><a href="#fn6">[6]</a></sup></p>
<p id="v25"><sup><small>25</small></sup>  Išgirdus apie Jį, moteris, kurios duktė turėjo netyrąją dvasią, atėjo ir puolė Jam po kojų. <sup id="cite7"><a href="#fn7">[7]</a></sup> <sup id="cite8"><a href="#fn8">[8]</a></sup></p>
<p id="v26"><sup><small>26</small></sup>  Moteris buvo graikė, kilimo sirofinikietė. Ji maldavo, kad Jis išvarytų iš jos dukrelės demoną. <sup id="cite9"><a href="#fn9">[9]</a></sup></p>
<p id="v27"><sup><small>27</small></sup>  Jėzus jai tarė: “Leisk pirmiau pasisotinti vaikams. Juk nedera imti vaikų duoną ir mesti šunyčiams”. <sup id="cite10"><a href="#fn10">[10]</a></sup></p>
<p id="v28"><sup><small>28</small></sup>  Moteris tarė: “Taip, Viešpatie! Bet ir šunyčiai po stalu ėda vaikų trupinius”. </p>
<p id="v29"><sup><small>29</small></sup>  Tada Jis tarė: “Dėl šitų žodžių eik namo,­demonas jau išėjęs iš tavo dukters”. <sup id="cite11"><a href="#fn11">[11]</a></sup></p>
<p id="v30"><sup><small>30</small></sup>  Parėjusi namo, ji rado dukrelę gulinčią patale ir demoną išėjusį. </p>
<p id="v31"><sup><small>31</small></sup>  Palikęs Tyro ir Sidono sritis, Jis vėl atėjo prie Galilėjos ežero, į Dekapolio krašto vidurį. </p>
<p id="v32"><sup><small>32</small></sup>  Ten atvedė Jam kurčią nebylį ir prašė uždėti ant jo ranką. </p>
<p id="v33"><sup><small>33</small></sup>  Jis pasivedė jį nuošaliau nuo minios, įkišo savo pirštus į jo ausis, palietė seilėmis jo liežuvį, </p>
<p id="v34"><sup><small>34</small></sup>  pažvelgė į dangų, atsiduso ir tarė jam: “Efatį!”, tai yra: “Atsiverk!” </p>
<p id="v35"><sup><small>35</small></sup>  Ir tuojau atsivėrė jo klausa, atsipalaidavo liežuvio ryšys, ir jis kalbėjo kaip reikia. </p>
<p id="v36"><sup><small>36</small></sup>  Jėzus jiems įsakė niekam šito nepasakoti. Bet kuo labiau Jis draudė, tuo jie plačiau Jį garsino. <sup id="cite12"><a href="#fn12">[12]</a></sup></p>
<p id="v37"><sup><small>37</small></sup>  Žmonės labai stebėjosi ir kalbėjo: “Jis visa gerai padarė! Jis daro, kad kurtieji girdi ir nebyliai kalba!” </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Mark/6">Evangelija pagal Morkų - Skyrius 6</a></td>
        <td><a href="/lt/Bible/Mark/Index">Indeksas</a></td>
        <td><a href="/lt/Bible/Mark/8">Evangelija pagal Morkų - Skyrius 8</a></td>
      </tr>
    </tbody>
  </table>
</figure>
<h2>Nuorodos</h2>
<div style="column-width: 30em;">
<ol>
  <li id="fn1"><a href="#cite1">↑</a> 7:1-6 <i>Apaštalai rankų neplovė</i>: <a href="/lt/The_Urantia_Book/169#p0_6">UK 169:0.6</a>. </li>
  <li id="fn2"><a href="#cite2">↑</a> 7:1-13 <i>Apeiginis rankų plovimas</i>: <a href="/lt/The_Urantia_Book/153#p3_3">UK 153:3.3</a>. </li>
  <li id="fn3"><a href="#cite3">↑</a> 7:14-23 <i>Suteršimas kyla iš širdies</i>: <a href="/lt/The_Urantia_Book/153#p3_5">UK 153:3.5</a>.  <i>Švarios širdys</i>: <a href="/lt/The_Urantia_Book/149#p2_11">UK 149:2.11</a>. </li>
  <li id="fn4"><a href="#cite4">↑</a> 7:22 <i>Bloga akis</i>: <a href="/lt/The_Urantia_Book/87#p5_4">UK 87:5.4</a>. </li>
  <li id="fn5"><a href="#cite5">↑</a> 7:24 <i>Niekam nesakyk, Jėzus ilsisi</i>: <a href="/lt/The_Urantia_Book/156#p1_2">UK 156:1.2</a>. </li>
  <li id="fn6"><a href="#cite6">↑</a> 7:24a <i>Atvykti į Sidono rajoną</i>: <a href="/lt/The_Urantia_Book/156#p0_1">UK 156:0.1</a>. </li>
  <li id="fn7"><a href="#cite7">↑</a> 7:25-26a <i>Sirijos moteris</i>: <a href="/lt/The_Urantia_Book/156#p1_1">UK 156:1.1</a>. </li>
  <li id="fn8"><a href="#cite8">↑</a> 7:25-30 <i>Išgydytas tikėjimu</i>: <a href="/lt/The_Urantia_Book/175#p1_1">UK 175:1.1</a>. </li>
  <li id="fn9"><a href="#cite9">↑</a> 7:26b <i>Ji prašo išgydyti dukrą</i>: <a href="/lt/The_Urantia_Book/156#p1_3">UK 156:1.3</a>. </li>
  <li id="fn10"><a href="#cite10">↑</a> 7:27-28 <i>Net šunys ėda trupinius</i>: <a href="/lt/The_Urantia_Book/156#p1_5">UK 156:1.5</a>.  <i>Gentilių šunys</i>: <a href="/lt/The_Urantia_Book/164#p1_2">UK 164:1.2</a>. </li>
  <li id="fn11"><a href="#cite11">↑</a> 7:29-30 <i>Dukra pasveiko</i>: <a href="/lt/The_Urantia_Book/156#p1_7">UK 156:1.7</a>. </li>
  <li id="fn12"><a href="#cite12">↑</a> 7:36 <i>Niekam nesakykite apie laiko trumpinimą</i>: <a href="/lt/The_Urantia_Book/136#p8_1">UK 136:8.1</a>.  <i>Niekam nesakyk</i>: <a href="/lt/The_Urantia_Book/149#p1_2">UK 149:1.2</a>. </li>
</ol>
</div>
