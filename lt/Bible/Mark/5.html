<!--
title: Evangelija pagal Morkų - Skyrius 5
description: 
published: true
date: 2022-9-13T21:36:44Z
tags: 
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Mark/4">Evangelija pagal Morkų - Skyrius 4</a></td>
        <td><a href="/lt/Bible/Mark/Index">Indeksas</a></td>
        <td><a href="/lt/Bible/Mark/6">Evangelija pagal Morkų - Skyrius 6</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Jie priplaukė ežero krantą gadariečių krašte. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v2"><sup><small>2</small></sup>  Jam išlipus iš valties, tuojau prieš Jį iš kapinių atbėgo vyras, turintis netyrąją dvasią. <sup id="cite3"><a href="#fn3">[3]</a></sup></p>
<p id="v3"><sup><small>3</small></sup>  Jis gyveno kapų rūsiuose, ir niekas negalėjo nė grandinėmis jo surakinti. </p>
<p id="v4"><sup><small>4</small></sup>  Nors jis jau daug kartų buvo pančiojamas ir grandinėmis rakinamas, bet sutrupindavo grandines, nutraukydavo pančius, ir niekas negalėdavo jo suvaldyti. <sup id="cite4"><a href="#fn4">[4]</a></sup></p>
<p id="v5"><sup><small>5</small></sup>  Per kiauras naktis ir dienas jis bastydavosi po kalnus ir kapines, klykdamas ir daužydamas save akmenimis. <sup id="cite5"><a href="#fn5">[5]</a></sup></p>
<p id="v6"><sup><small>6</small></sup>  Iš tolo pamatęs Jėzų, atbėgo, parpuolė prieš Jį <sup id="cite6"><a href="#fn6">[6]</a></sup></p>
<p id="v7"><sup><small>7</small></sup>  ir ėmė garsiai šaukti: “Ko Tau reikia iš manęs, Jėzau, aukščiausiojo Dievo Sūnau? Saikdinu tave Dievu, nekankink manęs!” <sup id="cite7"><a href="#fn7">[7]</a></sup></p>
<p id="v8"><sup><small>8</small></sup>  Jėzus mat buvo paliepęs: “Išeik, netyroji dvasia, iš žmogaus!” <sup id="cite8"><a href="#fn8">[8]</a></sup></p>
<p id="v9"><sup><small>9</small></sup>  Jėzus dar paklausė: “O kaip tu vadiniesi?” Ji atsakė: “Mano vardas­Legionas, nes mūsų daug”. </p>
<p id="v10"><sup><small>10</small></sup>  Ir pradėjo labai prašytis nevaryti jų iš to krašto. </p>
<p id="v11"><sup><small>11</small></sup>  Ten pat, atkalnėje, ganėsi didžiulė kiaulių banda. <sup id="cite9"><a href="#fn9">[9]</a></sup></p>
<p id="v12"><sup><small>12</small></sup>  Visi demonai maldavo Jį, sakydami: “Pasiųsk mus į tas kiaules, kad į jas sueitume!” </p>
<p id="v13"><sup><small>13</small></sup>  Jėzus iškart jiems leido. Išėjusios netyrosios dvasios apniko kiaules, ir visa banda, apie du tūkstančius kiaulių, metėsi nuo skardžio į ežerą ir prigėrė. </p>
<p id="v14"><sup><small>14</small></sup>  Tie, kurie jas ganė, išbėgiojo ir pranešė apie įvykį mieste ir kaimuose. Žmonės išėjo pažiūrėti, kas atsitiko. </p>
<p id="v15"><sup><small>15</small></sup>  Atėję prie Jėzaus, pamatė sėdintį demonų apsėstąjį­tą, kuriame buvo Legionas,­apsirengusį ir sveiko proto, ir juos apėmė baimė. <sup id="cite10"><a href="#fn10">[10]</a></sup></p>
<p id="v16"><sup><small>16</small></sup>  Mačiusieji papasakojo jiems, kas nutiko su apsėstuoju, ir apie kiaules. <sup id="cite11"><a href="#fn11">[11]</a></sup></p>
<p id="v17"><sup><small>17</small></sup>  Tada žmonės ėmė Jėzų maldauti, kad Jis pasišalintų iš jų krašto. </p>
<p id="v18"><sup><small>18</small></sup>  Jėzui lipant į valtį, buvęs demonų apsėstasis prašė leisti pasilikti su Juo, <sup id="cite12"><a href="#fn12">[12]</a></sup></p>
<p id="v19"><sup><small>19</small></sup>  bet Jėzus nesutiko ir pasakė: “Eik namo pas saviškius ir papasakok, kokių didžių dalykų Viešpats tau padarė ir kaip tavęs pasigailėjo”. </p>
<p id="v20"><sup><small>20</small></sup>  Tada jis nuėjo savo keliu ir Dekapolyje ėmė skelbti, kokių didžių dalykų Jėzus jam padarė, ir visi stebėjosi. </p>
<p id="v21"><sup><small>21</small></sup>  Jėzui vėl persikėlus valtimi į kitą pusę, prie Jo susirinko didžiulė minia, ir Jis buvo paežerėje. <sup id="cite13"><a href="#fn13">[13]</a></sup></p>
<p id="v22"><sup><small>22</small></sup>  Štai ateina vienas iš sinagogos vyresniųjų, vardu Jayras, ir, pamatęs Jį, puola Jam po kojų, </p>
<p id="v23"><sup><small>23</small></sup>  karštai maldaudamas: “Mano dukrelė miršta! Ateik ir uždėk ant jos rankas, kad pagytų ir gyventų”. <sup id="cite14"><a href="#fn14">[14]</a></sup></p>
<p id="v24"><sup><small>24</small></sup>  Jėzus nuėjo su juo. Paskui Jį sekė didžiulė minia ir Jį spauste spaudė. </p>
<p id="v25"><sup><small>25</small></sup>  Ten buvo viena moteris, dvylika metų serganti kraujoplūdžiu. <sup id="cite15"><a href="#fn15">[15]</a></sup> <sup id="cite16"><a href="#fn16">[16]</a></sup></p>
<p id="v26"><sup><small>26</small></sup>  Nemaža iškentėjusi nuo daugelio gydytojų ir išleidusi visa, ką turėjo, ji nė kiek nepasitaisė, bet ėjo vis blogyn. </p>
<p id="v27"><sup><small>27</small></sup>  Išgirdusi apie Jėzų, ji prasispraudė iš minios galo ir prisilietė prie Jo apsiausto. </p>
<p id="v28"><sup><small>28</small></sup>  Mat ji kalbėjo: “Jeigu paliesiu bent Jo drabužį­išgysiu!” </p>
<p id="v29"><sup><small>29</small></sup>  Tuojau kraujas nustojo jai plūdęs, ir ji pajuto kūnu, kad yra pasveikusi nuo savo ligos. </p>
<p id="v30"><sup><small>30</small></sup>  Ir Jėzus iš karto pajuto, kad iš Jo išėjo jėga, ir, atsigręžęs į minią, paklausė: “Kas prisilietė prie mano apsiausto?” <sup id="cite17"><a href="#fn17">[17]</a></sup></p>
<p id="v31"><sup><small>31</small></sup>  Jo mokiniai Jam atsakė: “Matai, kaip minia Tave spaudžia, o Tu klausi: ‘Kas mane palietė?’ ” </p>
<p id="v32"><sup><small>32</small></sup>  Bet Jis dairėsi tos, kuri taip buvo padariusi. </p>
<p id="v33"><sup><small>33</small></sup>  Moteris išėjo į priekį išsigandusi ir virpėdama, nes žinojo, kas jai atsitiko, ir, puolusi prieš Jį, papasakojo visą tiesą. </p>
<p id="v34"><sup><small>34</small></sup>  O Jis tarė jai: “Dukra, tavo tikėjimas išgydė tave, eik rami ir būk sveika nuo savo ligos”. <sup id="cite18"><a href="#fn18">[18]</a></sup></p>
<p id="v35"><sup><small>35</small></sup>  Jam dar tebekalbant, atėjo sinagogos vyresniojo žmonės ir pranešė: “Tavo duktė numirė, kam dar vargini Mokytoją?” <sup id="cite19"><a href="#fn19">[19]</a></sup></p>
<p id="v36"><sup><small>36</small></sup>  Išgirdęs tuos žodžius, Jėzus tarė sinagogos vyresniajam: “Nebijok, vien tik tikėk!” <sup id="cite20"><a href="#fn20">[20]</a></sup></p>
<p id="v37"><sup><small>37</small></sup>  Ir Jis niekam neleido eiti kartu, išskyrus Petrą, Jokūbą ir Jokūbo brolį Joną. </p>
<p id="v38"><sup><small>38</small></sup>  Atėjęs į sinagogos vyresniojo namus, Jėzus pamatė sujudimą ir garsiai verkiančius bei raudančius. </p>
<p id="v39"><sup><small>39</small></sup>  Įžengęs vidun, Jis tarė: “Kam tas triukšmas ir verksmas?! Vaikas nėra miręs, o miega”. </p>
<p id="v40"><sup><small>40</small></sup>  Žmonės šaipėsi iš Jo. Tada, išvaręs juos visus, Jis pasiėmė vaiko tėvą ir motiną, taip pat savo palydovus ir įėjo ten, kur vaikas gulėjo. </p>
<p id="v41"><sup><small>41</small></sup>  Paėmęs mergaitę už rankos, pasakė jai: “Talitį kum”; išvertus reiškia: “Mergaite, sakau tau, kelkis!” </p>
<p id="v42"><sup><small>42</small></sup>  Mergaitė tuojau atsikėlė ir ėmė vaikščioti. Jai buvo dvylika metų. Jie nustėro iš nuostabos. </p>
<p id="v43"><sup><small>43</small></sup>  Jis griežtai įsakė, kad niekas to nežinotų, ir liepė duoti mergaitei valgyti. <sup id="cite21"><a href="#fn21">[21]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Mark/4">Evangelija pagal Morkų - Skyrius 4</a></td>
        <td><a href="/lt/Bible/Mark/Index">Indeksas</a></td>
        <td><a href="/lt/Bible/Mark/6">Evangelija pagal Morkų - Skyrius 6</a></td>
      </tr>
    </tbody>
  </table>
</figure>
<h2>Nuorodos</h2>
<div style="column-width: 30em;">
<ol>
  <li id="fn1"><a href="#cite1">↑</a> 5:1 <i>Atvykimas į Cheresą (Gadara)</i>: <a href="/lt/The_Urantia_Book/151#p6_1">UK 151:6.1</a>. </li>
  <li id="fn2"><a href="#cite2">↑</a> 5:1-13 <i>Pamokslininko evangelijos šaltinis</i>: <a href="/lt/The_Urantia_Book/159#p2_4">UK 159:2.4</a>. </li>
  <li id="fn3"><a href="#cite3">↑</a> 5:2-3 <i>Lunatikas laisvėje</i>: <a href="/lt/The_Urantia_Book/151#p6_2">UK 151:6.2</a>. </li>
  <li id="fn4"><a href="#cite4">↑</a> 5:4 <i>Lunatikas sulaužė pančius</i>: <a href="/lt/The_Urantia_Book/151#p6_2">UK 151:6.2</a>. </li>
  <li id="fn5"><a href="#cite5">↑</a> 5:5 <i>Lunatiko išdaigos</i>: <a href="/lt/The_Urantia_Book/151#p6_3">UK 151:6.3</a>. </li>
  <li id="fn6"><a href="#cite6">↑</a> 5:6-7 <i>Lunatikas atpažįsta Jėzų</i>: <a href="/lt/The_Urantia_Book/151#p6_4">UK 151:6.4</a>. </li>
  <li id="fn7"><a href="#cite7">↑</a> 5:7 <i>Dauguma aukštumų</i>: <a href="/lt/The_Urantia_Book/43#p3_1">UK 43:3.1</a>.  <i>Aukščiausias</i>: <a href="/lt/The_Urantia_Book/93#p3_2">UK 93:3.2</a>.  <i>Aukščiausiasis Dievas</i>: <a href="/lt/The_Urantia_Book/93#p2_3">UK 93:2.3</a>. </li>
  <li id="fn8"><a href="#cite8">↑</a> 5:8 <i>Jėzus „gydo“ beprotį</i>: <a href="/lt/The_Urantia_Book/151#p6_5">UK 151:6.5</a>. </li>
  <li id="fn9"><a href="#cite9">↑</a> 5:11-16 <i>Legenda apie kiaules</i>: <a href="/lt/The_Urantia_Book/151#p6_6">UK 151:6.6</a>. </li>
  <li id="fn10"><a href="#cite10">↑</a> 5:15 <i>Lunatic išgydytas</i>: <a href="/lt/The_Urantia_Book/151#p6_5">UK 151:6.5</a>. </li>
  <li id="fn11"><a href="#cite11">↑</a> 5:16-17 <i>Vietinis atsakas</i>: <a href="/lt/The_Urantia_Book/151#p6_7">UK 151:6.7</a>. </li>
  <li id="fn12"><a href="#cite12">↑</a> 5:18-20 <i>Pamišėlio likimas</i>: <a href="/lt/The_Urantia_Book/151#p6_8">UK 151:6.8</a>. </li>
  <li id="fn13"><a href="#cite13">↑</a> 5:21-24 <i>Jairo prašymas: išgydyk dukrą</i>: <a href="/lt/The_Urantia_Book/152#p0_1">UK 152:0.1</a>. </li>
  <li id="fn14"><a href="#cite14">↑</a> 5:23,36 <i>Išgydytas tikėjimu</i>: <a href="/lt/The_Urantia_Book/175#p1_1">UK 175:1.1</a>. </li>
  <li id="fn15"><a href="#cite15">↑</a> 5:25-33 <i>Moterų kraujavimo gydymas</i>: <a href="/lt/The_Urantia_Book/152#p0_2">UK 152:0.2</a>. </li>
  <li id="fn16"><a href="#cite16">↑</a> 5:25-34 <i>Moters tikėjimas ją išgydė</i>: <a href="/lt/The_Urantia_Book/171#p7_8">UK 171:7.8</a>. </li>
  <li id="fn17"><a href="#cite17">↑</a> 5:30 <i>Jėga išėjo</i>: <a href="/lt/The_Urantia_Book/149#p1_3">UK 149:1.3</a>. </li>
  <li id="fn18"><a href="#cite18">↑</a> 5:34 <i>Tikėjimas padarė ją visą</i>: <a href="/lt/The_Urantia_Book/152#p0_3">UK 152:0.3</a>. </li>
  <li id="fn19"><a href="#cite19">↑</a> 5:35-43 <i>Jairo dukters išgydymas</i>: <a href="/lt/The_Urantia_Book/152#p1_1">UK 152:1.1</a>. </li>
  <li id="fn20"><a href="#cite20">↑</a> 5:36 <i>Nebijok</i>: <a href="/lt/The_Urantia_Book/100#p7_15">UK 100:7.15</a>.  <i>„Nebijok“, – pasakė Jėzus</i>: <a href="/lt/The_Urantia_Book/140#p8_20">UK 140:8.20</a>. </li>
  <li id="fn21"><a href="#cite21">↑</a> 5:43 <i>Niekam nesakykite apie laiko trumpinimą</i>: <a href="/lt/The_Urantia_Book/136#p8_1">UK 136:8.1</a>.  <i>Niekam nesakyk</i>: <a href="/lt/The_Urantia_Book/149#p1_2">UK 149:1.2</a>.  <i>Niekam nesakyk</i>: <a href="/lt/The_Urantia_Book/152#p1_2">UK 152:1.2</a>. </li>
</ol>
</div>
