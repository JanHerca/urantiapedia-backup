<!--
title: Evangelija pagal Morkų - Skyrius 8
description: 
published: true
date: 2022-10-7T19:22:49Z
tags: bible, bible—mark
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Mark/7">Evangelija pagal Morkų - Skyrius 7</a></td>
        <td><a href="/lt/Bible/Mark/Index">Indeksas</a></td>
        <td><a href="/lt/Bible/Mark/9">Evangelija pagal Morkų - Skyrius 9</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Anomis dienomis, susirinkus gausiai miniai ir žmonėms neturint ko valgyti, Jėzus, pasišaukęs savo mokinius, tarė: <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  “Gaila man minios! Jau trys dienos žmonės yra su manimi ir neturi ko valgyti. </p>
<p id="v3"><sup><small>3</small></sup>  Jei paleisiu juos namo alkanus, jie nusilps kelyje, nes kai kurie yra atėję iš toli”. </p>
<p id="v4"><sup><small>4</small></sup>  Mokiniai Jam atsakė: “Iš kur dykumoje gauti duonos jiems pavalgydinti?” </p>
<p id="v5"><sup><small>5</small></sup>  Jėzus paklausė: “Kiek kepalų turite?” Jie atsakė: “Septynis”. </p>
<p id="v6"><sup><small>6</small></sup>  Tada Jis liepė žmonėms susėsti ant žemės. Paėmęs septynis kepalus, palaimino, laužė ir davė mokiniams dalyti, ir tie padalijo miniai. </p>
<p id="v7"><sup><small>7</small></sup>  Jie dar turėjo kelias žuveles. Jis palaimino jas ir taip pat liepė dalyti. </p>
<p id="v8"><sup><small>8</small></sup>  Žmonės pavalgė iki soties, ir jie surinko dar septynias pintines likučių. </p>
<p id="v9"><sup><small>9</small></sup>  O valgytojų buvo apie keturis tūkstančius. Jėzus paleido juos </p>
<p id="v10"><sup><small>10</small></sup>  ir tuojau, įsėdęs su mokiniais į valtį, nuplaukė į Dalmanutos sritį. </p>
<p id="v11"><sup><small>11</small></sup>  Čia priėjo fariziejų ir pradėjo su Juo ginčytis. Mėgindami Jį, jie reikalavo ženklo iš dangaus. <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v12"><sup><small>12</small></sup>  Atsidusęs iš dvasios gilumos, Jis tarė: “Ir kam šita karta reikalauja ženklo? Iš tiesų sakau jums: ženklo šiai kartai nebus duota!” <sup id="cite4"><a href="#fn4">[4]</a></sup></p>
<p id="v13"><sup><small>13</small></sup>  Ir, palikęs juos, Jis vėl sėdo į valtį ir nuplaukė į kitą krantą. </p>
<p id="v14"><sup><small>14</small></sup>  Mokiniai buvo pamiršę pasiimti duonos. Jie teturėjo su savim valtyje vieną kepalą. </p>
<p id="v15"><sup><small>15</small></sup>  Jėzus juos įspėjo: “Žiūrėkite, saugokitės fariziejų raugo ir Erodo raugo”. <sup id="cite5"><a href="#fn5">[5]</a></sup></p>
<p id="v16"><sup><small>16</small></sup>  Jie svarstė tarpusavy, sakydami: “Tai todėl, kad nepasiėmėme duonos”. </p>
<p id="v17"><sup><small>17</small></sup>  Tai supratęs, Jėzus tarė: “Kam jūs tariatės neturį duonos? Argi vis dar neišmanote ir nesuprantate ir jūsų širdys vis dar užkietėjusios? </p>
<p id="v18"><sup><small>18</small></sup>  Turite akis, ir nematote; turite ausis, ir negirdite? Argi neatsimenate, <sup id="cite6"><a href="#fn6">[6]</a></sup></p>
<p id="v19"><sup><small>19</small></sup>  jog penkis kepalus Aš sulaužiau penkiems tūkstančiams? O kiek pilnų pintinių trupinių pririnkote?” Jie atsakė: “Dvylika”. </p>
<p id="v20"><sup><small>20</small></sup>  “O kai septynis kepalus sulaužiau keturiems tūkstančiams, kiek pilnų pintinių trupinių pririnkote?” Jie atsakė: “Septynias”. </p>
<p id="v21"><sup><small>21</small></sup>  Tada Jis tarė: “Tai kaipgi vis dar nesuprantate?!” </p>
<p id="v22"><sup><small>22</small></sup>  Jie ateina į Betsaidą. Ten atveda pas Jėzų neregį ir prašo jį palytėti. </p>
<p id="v23"><sup><small>23</small></sup>  Jis paėmė neregį už rankos ir nusivedė už kaimo. Ten spjovė jam į akis, uždėjo ant jo rankas ir paklausė: “Ar ką nors matai?” <sup id="cite7"><a href="#fn7">[7]</a></sup></p>
<p id="v24"><sup><small>24</small></sup>  Šis apsižvalgęs tarė: “Regiu žmones. Lyg kokius medžius matau juos vaikščiojančius”. </p>
<p id="v25"><sup><small>25</small></sup>  Jis vėl rankomis palietė jo akis ir liepė apsižvalgyti. Ir šis tapo sveikas ir viską aiškiai matė. </p>
<p id="v26"><sup><small>26</small></sup>  Jėzus išsiuntė jį namo, sakydamas: “Neužeik į kaimą ir niekam ten nepasakok!” <sup id="cite8"><a href="#fn8">[8]</a></sup></p>
<p id="v27"><sup><small>27</small></sup>  Jėzus su savo mokiniais išėjo į Pilypo Cezarėjos kaimus. Kelyje klausė mokinius: “Kuo mane žmonės laiko?” <sup id="cite9"><a href="#fn9">[9]</a></sup> <sup id="cite10"><a href="#fn10">[10]</a></sup></p>
<p id="v28"><sup><small>28</small></sup>  Jie atsakė: “Vieni­Jonu Krikštytoju, kiti­Eliju, treti­vienu iš pranašų”. <sup id="cite11"><a href="#fn11">[11]</a></sup></p>
<p id="v29"><sup><small>29</small></sup>  Tada Jis paklausė: “O jūs kuo mane laikote?” Petras Jam atsakė: “Tu esi Kristus”. <sup id="cite12"><a href="#fn12">[12]</a></sup> <sup id="cite13"><a href="#fn13">[13]</a></sup> <sup id="cite14"><a href="#fn14">[14]</a></sup></p>
<p id="v30"><sup><small>30</small></sup>  Tada Jėzus griežtai įsakė niekam apie Jį nekalbėti. <sup id="cite15"><a href="#fn15">[15]</a></sup> <sup id="cite16"><a href="#fn16">[16]</a></sup></p>
<p id="v31"><sup><small>31</small></sup>  Jis pradėjo juos mokyti, jog Žmogaus Sūnus turės daug iškentėti, būti vyresniųjų, aukštųjų kunigų bei Rašto žinovų atmestas, nužudytas ir po trijų dienų prisikelti. <sup id="cite17"><a href="#fn17">[17]</a></sup></p>
<p id="v32"><sup><small>32</small></sup>  Jis tai kalbėjo visiškai atvirai. Tada Petras, pasivadinęs Jį į šalį, ėmė Jį drausti. <sup id="cite18"><a href="#fn18">[18]</a></sup></p>
<p id="v33"><sup><small>33</small></sup>  Jėzus atsigręžęs pažiūrėjo į mokinius ir sudraudė Petrą: “Eik šalin, šėtone, nes tu mąstai ne apie tai, kas Dievo, o kas žmonių!” <sup id="cite19"><a href="#fn19">[19]</a></sup></p>
<p id="v34"><sup><small>34</small></sup>  Pasišaukęs minią ir savo mokinius, Jėzus prabilo: “Jei kas nori eiti paskui mane, teišsižada pats savęs, teima savo kryžių ir teseka manimi. <sup id="cite20"><a href="#fn20">[20]</a></sup> <sup id="cite21"><a href="#fn21">[21]</a></sup> <sup id="cite22"><a href="#fn22">[22]</a></sup></p>
<p id="v35"><sup><small>35</small></sup>  Kas nori išgelbėti savo gyvybę, tas ją praras; o kas praras savo gyvybę dėl manęs ir dėl Evangelijos, tas ją išgelbės. <sup id="cite23"><a href="#fn23">[23]</a></sup></p>
<p id="v36"><sup><small>36</small></sup>  Kokia gi žmogui nauda, jeigu jis laimėtų visą pasaulį, o pakenktų savo sielai? <sup id="cite24"><a href="#fn24">[24]</a></sup></p>
<p id="v37"><sup><small>37</small></sup>  Arba kuo žmogus galėtų išsipirkti savo sielą?! </p>
<p id="v38"><sup><small>38</small></sup>  Jei kas gėdisi manęs ir mano žodžių šios svetimaujančios ir nuodėmingos kartos akivaizdoje, to gėdysis ir Žmogaus Sūnus, kai Jis ateis savo Tėvo šlovėje su šventaisiais angelais”. <sup id="cite25"><a href="#fn25">[25]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Mark/7">Evangelija pagal Morkų - Skyrius 7</a></td>
        <td><a href="/lt/Bible/Mark/Index">Indeksas</a></td>
        <td><a href="/lt/Bible/Mark/9">Evangelija pagal Morkų - Skyrius 9</a></td>
      </tr>
    </tbody>
  </table>
</figure>
<h2>Nuorodos</h2>
<div style="column-width: 30em;">
<ol>
  <li id="fn1"><a href="#cite1">↑</a> 8:1-9 <i>Maitinimas 4000</i>: <a href="/lt/The_Urantia_Book/152#p2_9">UK 152:2.9</a>. </li>
  <li id="fn2"><a href="#cite2">↑</a> 8:11 <i>Fariziejus prašo ženklo</i>: <a href="/lt/The_Urantia_Book/157#p2_1">UK 157:2.1</a>.  <i>Nėra antgamtinio ženklo</i>: <a href="/lt/The_Urantia_Book/136#p7_4">UK 136:7.4</a>. </li>
  <li id="fn3"><a href="#cite3">↑</a> 8:11-12 <i>Jėzus atsisakė rodyti ženklą</i>: <a href="/lt/The_Urantia_Book/136#p8_1">UK 136:8.1</a>.  <i>Fariziejai prašo ženklo</i>: <a href="/lt/The_Urantia_Book/153#p4_5">UK 153:4.5</a>. </li>
  <li id="fn4"><a href="#cite4">↑</a> 8:12 <i>Ženklas neduotas</i>: <a href="/lt/The_Urantia_Book/157#p2_1">UK 157:2.1</a>. </li>
  <li id="fn5"><a href="#cite5">↑</a> 8:15 <i>Saugokitės fariziejų raugo</i>: <a href="/lt/The_Urantia_Book/157#p7_4">UK 157:7.4</a>.  <i>Saugokitės fariziejų raugo</i>: <a href="/lt/The_Urantia_Book/157#p2_2">UK 157:2.2</a>.  <i>Saugokitės fariziejų raugo</i>: <a href="/lt/The_Urantia_Book/165#p3_2">UK 165:3.2</a>. </li>
  <li id="fn6"><a href="#cite6">↑</a> 8:18 <i>Akys nemato, ausys negirdi</i>: <a href="/lt/The_Urantia_Book/157#p2_2">UK 157:2.2</a>. </li>
  <li id="fn7"><a href="#cite7">↑</a> 8:23 <i>Spjautas kaip gydomoji priemonė</i>: <a href="/lt/The_Urantia_Book/95#p2_6">UK 95:2.6</a>. </li>
  <li id="fn8"><a href="#cite8">↑</a> 8:26 <i>Niekam nesakykite apie laiko trumpinimą</i>: <a href="/lt/The_Urantia_Book/136#p8_1">UK 136:8.1</a>. </li>
  <li id="fn9"><a href="#cite9">↑</a> 8:27a <i>Jėzus ir 12 į Cezarėją-Filipį</i>: <a href="/lt/The_Urantia_Book/157#p3_1">UK 157:3.1</a>. </li>
  <li id="fn10"><a href="#cite10">↑</a> 8:27b <i>„Kuo mane laiko vyrai?</i>: <a href="/lt/The_Urantia_Book/157#p3_3">UK 157:3.3</a>. </li>
  <li id="fn11"><a href="#cite11">↑</a> 8:28 <i>Atsakymas: „įvairūs pranašai“</i>: <a href="/lt/The_Urantia_Book/157#p3_5">UK 157:3.5</a>. </li>
  <li id="fn12"><a href="#cite12">↑</a> 8:29 <i>Petras pirmasis „tikintysis“</i>: <a href="/lt/The_Urantia_Book/179#p3_2">UK 179:3.2</a>. </li>
  <li id="fn13"><a href="#cite13">↑</a> 8:29a <i>"Kas, tu sakai, aš esu?"</i>: <a href="/lt/The_Urantia_Book/157#p3_5">UK 157:3.5</a>. </li>
  <li id="fn14"><a href="#cite14">↑</a> 8:29b <i>Neabejotinas dieviškumas</i>: <a href="/lt/The_Urantia_Book/157#p5_1">UK 157:5.1</a>.  <i>„Tu esi Kristus“</i>: <a href="/lt/The_Urantia_Book/157#p3_5">UK 157:3.5</a>. </li>
  <li id="fn15"><a href="#cite15">↑</a> 8:30 <i>Niekam nesakyk</i>: <a href="/lt/The_Urantia_Book/157#p3_6">UK 157:3.6</a>.  <i>Niekam nesakyk</i>: <a href="/lt/The_Urantia_Book/149#p1_2">UK 149:1.2</a>. </li>
  <li id="fn16"><a href="#cite16">↑</a> 8:30-31 <i>Petro serganti uošvė</i>: <a href="/lt/The_Urantia_Book/145#p2_15">UK 145:2.15</a>. </li>
  <li id="fn17"><a href="#cite17">↑</a> 8:31 <i>Turi mirti, bet prisikels</i>: <a href="/lt/The_Urantia_Book/181#p1_5">UK 181:1.5</a>.  <i>Trečią dieną vėl pakilkite</i>: <a href="/lt/The_Urantia_Book/186#p3_4">UK 186:3.4</a>.  <i>Pasakojo apie mirtį ir prisikėlimą</i>: <a href="/lt/The_Urantia_Book/193#p0_2">UK 193:0.2</a>.  <i>Trečią dieną kyla</i>: <a href="/lt/The_Urantia_Book/171#p4_8">UK 171:4.8</a>.  <i>Turi mirti, bet prisikels</i>: <a href="/lt/The_Urantia_Book/180#p6_7">UK 180:6.7</a>.  <i>Išpranašavo mirtį, prisikėlimą</i>: <a href="/lt/The_Urantia_Book/190#p5_4">UK 190:5.4</a>.  <i>Mokytojas iš dangaus</i>: <a href="/lt/The_Urantia_Book/141#p7_10">UK 141:7.10</a>.  <i>Apaštalai vėl girdi aistrą</i>: <a href="/lt/The_Urantia_Book/158#p7_3">UK 158:7.3</a>.  <i>Pažadas: kelkis trečią dieną</i>: <a href="/lt/The_Urantia_Book/181#p2_30">UK 181:2.30</a>.  <i>Įspėjimas: nukryžiavimas, prisikėlimas</i>: <a href="/lt/The_Urantia_Book/171#p4_2">UK 171:4.2</a>.  <i>Aistros pranašavimas</i>: <a href="/lt/The_Urantia_Book/158#p6_5">UK 158:6.5</a>. </li>
  <li id="fn18"><a href="#cite18">↑</a> 8:32 <i>Petras protestuoja</i>: <a href="/lt/The_Urantia_Book/158#p7_3">UK 158:7.3</a>. </li>
  <li id="fn19"><a href="#cite19">↑</a> 8:33 <i>Pasitrauk už manęs Šėtonas</i>: <a href="/lt/The_Urantia_Book/53#p8_4">UK 53:8.4</a>.  <i>Jėzus priekaištauja Petrui</i>: <a href="/lt/The_Urantia_Book/158#p7_4">UK 158:7.4</a>. </li>
  <li id="fn20"><a href="#cite20">↑</a> 8:34 <i>Prisiimk pareigas, sek paskui mane</i>: <a href="/lt/The_Urantia_Book/159#p5_10">UK 159:5.10</a>.  <i>Prisiimk pareigas, sek paskui mane</i>: <a href="/lt/The_Urantia_Book/158#p7_5">UK 158:7.5</a>.  <i>Prisiimk pareigas, sek paskui mane</i>: <a href="/lt/The_Urantia_Book/140#p6_11">UK 140:6.11</a>.  <i>Aukščiausias reikalavimas: „sek paskui mane“</i>: <a href="/lt/The_Urantia_Book/196#p0_13">UK 196:0.13</a>.  <i>Jūs, kurie seka, turite sumokėti kainą</i>: <a href="/lt/The_Urantia_Book/171#p2_3">UK 171:2.3</a>. </li>
  <li id="fn21"><a href="#cite21">↑</a> 8:34-35 <i>Kas nori, gali ateiti</i>: <a href="/lt/The_Urantia_Book/165#p3_8">UK 165:3.8</a>.  <i>Kas nori, gali ateiti</i>: <a href="/lt/The_Urantia_Book/166#p3_7">UK 166:3.7</a>.  <i>Kas nori, gali ateiti</i>: <a href="/lt/The_Urantia_Book/2#p5_2">UK 2:5.2</a>.  <i>Kas nori, gali ateiti</i>: <a href="/lt/The_Urantia_Book/100#p7_6">UK 100:7.6</a>.  <i>Kas nori, gali ateiti</i>: <a href="/lt/The_Urantia_Book/139#p12_7">UK 139:12.7</a>.  <i>Kas nori, yra išgelbėtas</i>: <a href="/lt/The_Urantia_Book/131#p10_7">UK 131:10.7</a>.  <i>Mokiniai, sek paskui mane</i>: <a href="/lt/The_Urantia_Book/157#p6_8">UK 157:6.8</a>.  <i>Kas nori, gali ateiti</i>: <a href="/lt/The_Urantia_Book/32#p5_8">UK 32:5.8</a>. </li>
  <li id="fn22"><a href="#cite22">↑</a> 8:34-38 <i>Mokinio kaina</i>: <a href="/lt/The_Urantia_Book/158#p7_5">UK 158:7.5</a>. </li>
  <li id="fn23"><a href="#cite23">↑</a> 8:35 <i>Kas išgelbėtų gyvybę, ją prarastų</i>: <a href="/lt/The_Urantia_Book/140#p5_19">UK 140:5.19</a>.  <i>Išgelbėk gyvybę savanaudiškai, prarask ją</i>: <a href="/lt/The_Urantia_Book/158#p7_5">UK 158:7.5</a>.  <i>Jei išgelbėk gyvybę, prarask ją; jei prarasi, rask</i>: <a href="/lt/The_Urantia_Book/103#p5_6">UK 103:5.6</a>.  <i>Kas išgelbėtų gyvybę, turi ją prarasti</i>: <a href="/lt/The_Urantia_Book/160#p5_10">UK 160:5.10</a>. </li>
  <li id="fn24"><a href="#cite24">↑</a> 8:36 <i>O kas, jei įgyti pasaulį, prarasti sielą?</i>: <a href="/lt/The_Urantia_Book/165#p4_9">UK 165:4.9</a>.  <i>Kokį pelną gauti pasauliui</i>: <a href="/lt/The_Urantia_Book/140#p8_17">UK 140:8.17</a>. </li>
  <li id="fn25"><a href="#cite25">↑</a> 8:38 <i>Ateik šlovėje su angelais</i>: <a href="/lt/The_Urantia_Book/52#p5_7">UK 52:5.7</a>. </li>
</ol>
</div>
