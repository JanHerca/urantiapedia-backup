<!--
title: Laiškas kolosiečiams - Skyrius 2
description: 
published: true
date: 2022-10-7T19:22:49Z
tags: bible, bible—colossians
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Colossians/1">Laiškas kolosiečiams - Skyrius 1</a></td>
        <td><a href="/lt/Bible/Colossians/Index">Indeksas</a></td>
        <td><a href="/lt/Bible/Colossians/3">Laiškas kolosiečiams - Skyrius 3</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Tad noriu, kad jūs žinotumėte, kaip įnirtingai kovoju už jus, už laodikiečius ir visus, kurie nėra matę mano kūno veido, </p>
<p id="v2"><sup><small>2</small></sup>  kad būtų paguostos visų širdys, kad, meile suvienyti, visi pasiektų pažinimo pilnatvės turtus ir pažintų paslaptį Dievo—Tėvo ir Kristaus, <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  kuriame slypi visi išminties ir pažinimo turtai. <sup id="cite2"><a href="#fn2">[2]</a></sup></p>
<p id="v4"><sup><small>4</small></sup>  Jums tai sakau, kad niekas jūsų nesuvedžiotų įtikinančia kalba. </p>
<p id="v5"><sup><small>5</small></sup>  Nors kūnu esu toli nuo jūsų, tačiau dvasia su jumis ir džiaugiuosi, matydamas jūsų tvarką ir jūsų tikėjimo Kristumi tvirtumą. </p>
<p id="v6"><sup><small>6</small></sup>  Taigi, kaip esate priėmę Viešpatį Jėzų Kristų, taip ir gyvenkite Jame, </p>
<p id="v7"><sup><small>7</small></sup>  įsišakniję bei statydindamiesi Jame ir įsitvirtinę tikėjime, kaip esate išmokyti, kupini dėkingumo. </p>
<p id="v8"><sup><small>8</small></sup>  Žiūrėkite, kad kas jūsų nepavergtų filosofija ir tuščia apgaule, kuri remiasi žmonių tradicijomis ir pasaulio pradmenimis, o ne Kristumi. </p>
<p id="v9"><sup><small>9</small></sup>  Jame kūniškai gyvena visa Dievybės pilnatvė, <sup id="cite3"><a href="#fn3">[3]</a></sup></p>
<p id="v10"><sup><small>10</small></sup>  ir jūs esate tobuli Jame, kuris yra kiekvienos kunigaikštystės ir valdžios galva. </p>
<p id="v11"><sup><small>11</small></sup>  Jame jūs taip pat esate apipjaustyti ne rankomis atliktu apipjaustymu, bet kūno nuodėmių, kūniškumo nusirengimu­Kristaus apipjaustymu. </p>
<p id="v12"><sup><small>12</small></sup>  Su Juo palaidoti krikšte, kuriame jūs buvote ir prikelti, tikėdami jėga Dievo, prikėlusio Jį iš numirusių. </p>
<p id="v13"><sup><small>13</small></sup>  Ir jus, mirusius nusikaltimais ir jūsų kūno neapipjaustymu, Jis atgaivino kartu su Juo, atleisdamas visus nusikaltimus. </p>
<p id="v14"><sup><small>14</small></sup>  Jis ištrynė skolos raštą su mus kaltinančiais reikalavimais, raštą, kuris buvo prieš mus, ir panaikino jį, prikaldamas prie kryžiaus. </p>
<p id="v15"><sup><small>15</small></sup>  Jis nuginklavo kunigaikštystes bei valdžias ir viešai jas pažemino, triumfuodamas prieš jas ant kryžiaus. </p>
<p id="v16"><sup><small>16</small></sup>  Taigi niekas tenesmerkia jūsų dėl valgio ar gėrimo, dėl švenčių, jauno mėnulio ar sabato dienų. <sup id="cite4"><a href="#fn4">[4]</a></sup></p>
<p id="v17"><sup><small>17</small></sup>  Visa tai tėra būsimųjų dalykų šešėlis, o kūnas yra Kristaus. <sup id="cite5"><a href="#fn5">[5]</a></sup></p>
<p id="v18"><sup><small>18</small></sup>  Niekas teneatima jūsų atlygio, pamėgęs tariamą nusižeminimą ir angelų garbinimą, pasinėręs į tai, ko nėra matęs, be pagrindo pasipūtęs savo kūniškais samprotavimais, <sup id="cite6"><a href="#fn6">[6]</a></sup></p>
<p id="v19"><sup><small>19</small></sup>  nesijungdamas su Galva, iš kurios visas kūnas, sąnariais ir raiščiais aprūpinamas bei jungiamas vienybėn, auga Dievo teikiamu ūgiu. </p>
<p id="v20"><sup><small>20</small></sup>  Jei su Kristumi mirėte pasaulio pradmenims, tai kodėl gi, tarsi tebegyvendami pasaulyje, pasiduodate nuostatoms </p>
<p id="v21"><sup><small>21</small></sup>  (“Neliesk! Neragauk! Neimk!”­ </p>
<p id="v22"><sup><small>22</small></sup>  visa tai vartojama dingsta.) pagal žmonių priesakus bei doktrinas? </p>
<p id="v23"><sup><small>23</small></sup>  Tiesa, tai atrodo išmintingai dėl susikurto pamaldumo, tariamo nusižeminimo ir kūno varginimo, tačiau neturi jokios vertės ir pasotina kūniškumą. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Colossians/1">Laiškas kolosiečiams - Skyrius 1</a></td>
        <td><a href="/lt/Bible/Colossians/Index">Indeksas</a></td>
        <td><a href="/lt/Bible/Colossians/3">Laiškas kolosiečiams - Skyrius 3</a></td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 2:2 <i>Gilus patikinimas</i>: <a href="/lt/The_Urantia_Book/5#p4_2">UK 5:4.2</a>. </li>
  <li id="fn2"><a href="#cite2">↑</a> 2:3 <i>Išminties ir žinių lobiai</i>: <a href="/lt/The_Urantia_Book/128#p1_10">UK 128:1.10</a>.  <i>Jame buvo paslėpti lobiai</i>: <a href="/lt/The_Urantia_Book/128#p7_2">UK 128:7.2</a>. </li>
  <li id="fn3"><a href="#cite3">↑</a> 2:9-15 <i>Prisikėlusio Kristaus išaukštinimas</i>: <a href="/lt/The_Urantia_Book/196#p2_5">UK 196:2.5</a>. </li>
  <li id="fn4"><a href="#cite4">↑</a> 2:16-17 <i>Natūralus kaip dvasinio šešėlis</i>: <a href="/lt/The_Urantia_Book/170#p5_2">UK 170:5.2</a>. </li>
  <li id="fn5"><a href="#cite5">↑</a> 2:17-19 <i>Pauliaus institucionalizuota bažnyčia</i>: <a href="/lt/The_Urantia_Book/170#p5_7">UK 170:5.7</a>. </li>
  <li id="fn6"><a href="#cite6">↑</a> 2:18 <i>Išlaikyk amžiną atlygį</i>: <a href="/lt/The_Urantia_Book/174#p0_2">UK 174:0.2</a>. </li>
</ol>
</div>
