<!--
title: Jeremijo knyga - Skyrius 43
description: 
published: true
date: 2022-10-7T19:22:48Z
tags: bible, bible—jeremiah
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Jeremiah/42">Jeremijo knyga - Skyrius 42</a></td>
        <td><a href="/lt/Bible/Jeremiah/Index">Indeksas</a></td>
        <td><a href="/lt/Bible/Jeremiah/44">Jeremijo knyga - Skyrius 44</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Kai Jeremijas baigė kalbėti žmonėms Viešpaties, jų Dievo, žodžius, kuriuos Viešpats, jų Dievas, jiems siuntė, </p>
<p id="v2"><sup><small>2</small></sup>  Azarija, Hošajos sūnus, Johananas, Kareacho sūnus, ir visi išdidūs žmonės atsakė Jeremijui: “Netiesą kalbi! Viešpats, mūsų Dievas, nesiuntė tavęs mums pasakyti: ‘Neikite į Egiptą gyventi’. </p>
<p id="v3"><sup><small>3</small></sup>  Baruchas, Nerijos sūnus, kursto tave prieš mus, kad mes patektume į chaldėjų rankas ir jie mus nužudytų arba ištremtų į Babiloną!” </p>
<p id="v4"><sup><small>4</small></sup>  Johananas, Kareacho sūnus, visi karo vadai ir visa tauta nepaklausė Viešpaties įsakymo likti Judo krašte. </p>
<p id="v5"><sup><small>5</small></sup>  Johananas, Kareacho sūnus, ir visi karo vadai paėmė žmones, sugrįžusius iš visų aplinkinių tautų, kur jie buvo išsklaidyti: </p>
<p id="v6"><sup><small>6</small></sup>  vyrus, moteris, vaikus ir karaliaus dukteris­visus, kuriuos Nebuzaradanas, sargybos viršininkas, buvo palikęs pas Gedoliją, Šafano sūnaus Ahikamo sūnų, taip pat pranašą Jeremiją ir Baruchą, Nerijos sūnų. </p>
<p id="v7"><sup><small>7</small></sup>  Jie nepakluso Viešpaties balsui ir atėjo į Tachpanhesą. </p>
<p id="v8"><sup><small>8</small></sup>  Viešpats kalbėjo Jeremijui Tachpanhese: </p>
<p id="v9"><sup><small>9</small></sup>  “Imk didelių akmenų ir įkask juos žemėje prie faraono namų vartų Tachpanhese, izraelitams matant, </p>
<p id="v10"><sup><small>10</small></sup>  ir sakyk: ‘Taip sako Viešpats: ‘Aš pasiųsiu Nebukadnecarą, Babilono karalių, mano tarną, ir pastatysiu jo sostą ant šitų paslėptų akmenų. Ir jis išties savo palapinę virš šitų akmenų. </p>
<p id="v11"><sup><small>11</small></sup>  Jis ateis ir užims Egipto žemę. Tada kas skirtas mirčiai­mirs, kas skirtas nelaisvei­eis į nelaisvę, kas skirtas kardui­atiteks kardui. </p>
<p id="v12"><sup><small>12</small></sup>  Jis padegs Egipto dievų namus, o juos išgabens į nelaisvę. Jis apsirengs Egipto kraštu, kaip piemuo apsirengia apsiaustu, ir ramiai išeis iš ten. </p>
<p id="v13"><sup><small>13</small></sup>  Jis sudaužys atvaizdus Egipto Bet Šemeše ir sudegins Egipto dievų namus’ ”. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Jeremiah/42">Jeremijo knyga - Skyrius 42</a></td>
        <td><a href="/lt/Bible/Jeremiah/Index">Indeksas</a></td>
        <td><a href="/lt/Bible/Jeremiah/44">Jeremijo knyga - Skyrius 44</a></td>
      </tr>
    </tbody>
  </table>
</figure>
