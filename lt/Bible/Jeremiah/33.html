<!--
title: Jeremijo knyga - Skyrius 33
description: 
published: true
date: 2022-10-7T19:22:48Z
tags: bible, bible—jeremiah
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Jeremiah/32">Jeremijo knyga - Skyrius 32</a></td>
        <td><a href="/lt/Bible/Jeremiah/Index">Indeksas</a></td>
        <td><a href="/lt/Bible/Jeremiah/34">Jeremijo knyga - Skyrius 34</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Viešpats vėl kalbėjo Jeremijui, kai jis tebebuvo uždarytas sargybos kieme: </p>
<p id="v2"><sup><small>2</small></sup>  “Taip sako Viešpats, kuris sukūrė žemę, sutvėrė ją ir padėjo pamatus, Viešpats yra Jo vardas: </p>
<p id="v3"><sup><small>3</small></sup>  ‘Šaukis manęs, tai išklausysiu tave ir parodysiu tau didelių bei nesuvokiamų dalykų, apie kuriuos nieko nežinai’. </p>
<p id="v4"><sup><small>4</small></sup>  Nes taip sako Viešpats, Izraelio Dievas, apie šį miestą ir Judo karaliaus namus, kurie buvo sugriauti, kad pastatytų pylimus ir įtvirtinimus: </p>
<p id="v5"><sup><small>5</small></sup>  ‘Chaldėjai įsiverš ir pripildys gatves lavonų. Aš savo rūstybėje juos išžudysiu ir nusigręšiu nuo šito miesto dėl jo piktybių. </p>
<p id="v6"><sup><small>6</small></sup>  Bet Aš juos vėl išgelbėsiu ir išgydysiu, atversiu jiems taikos ir tiesos gausybę. </p>
<p id="v7"><sup><small>7</small></sup>  Aš parvesiu Judo ir Izraelio belaisvius ir atstatysiu juos, kaip buvo pradžioje; </p>
<p id="v8"><sup><small>8</small></sup>  nuplausiu jų nuodėmes ir atleisiu nusikaltimus, kuriais jie man nusikalto. </p>
<p id="v9"><sup><small>9</small></sup>  Šis miestas bus man džiaugsmas, pasigyrimas ir garbė visose žemės tautose. Kai jos išgirs apie gerovę ir perteklių, kurį jiems duosiu, jos išsigandusios drebės’. </p>
<p id="v10"><sup><small>10</small></sup>  Taip sako Viešpats: ‘Šioje vietoje, apie kurią jūs sakote, kad ji yra tuščia, be žmonių ir gyvulių, Judo miestuose ir Jeruzalės gatvėse, kurios yra tuščios, be gyventojų, be žmonių ir gyvulių, vėl girdėsis </p>
<p id="v11"><sup><small>11</small></sup>  džiaugsmo ir linksmybės balsai, jaunikio ir jaunosios balsas ir balsai tų, kurie, nešdami gyriaus aukas į Viešpaties namus, sakys: ‘Girkite kareivijų Viešpatį, nes Viešpats yra geras ir Jo gailestingumas amžinas’. Aš atstatysiu kraštą, koks jis buvo,­sako Viešpats’. <sup id="cite1"><a href="#fn1">[1]</a></sup></p>
<p id="v12"><sup><small>12</small></sup>  Taip sako kareivijų Viešpats: ‘Šioje tuščioje vietoje, kuri yra be žmonių ir gyvulių, ir kituose jos miestuose vėl bus gyvuliams ganyklų, o ganytojams ir jų bandoms poilsio vietų. </p>
<p id="v13"><sup><small>13</small></sup>  Kalnų, lygumų ir pietų krašto miestuose, Benjamino krašte, apie Jeruzalę ir Judo miestuose bandos praeis pro rankas to, kuris jas skaičiuos,­sako Viešpats’. </p>
<p id="v14"><sup><small>14</small></sup>  ‘Ateina dienos,­sako Viešpats,­kai Aš įvykdysiu pažadą, duotą Izraeliui ir Judui. </p>
<p id="v15"><sup><small>15</small></sup>  Tuomet Aš išauginsiu teisumo atžalą iš Dovydo palikuonių. Jis vykdys krašte teisumą ir teisingumą. <sup id="cite2"><a href="#fn2">[2]</a></sup></p>
<p id="v16"><sup><small>16</small></sup>  Tuo laiku Judas bus išgelbėtas ir Jeruzalė gyvens saugiai. Ji bus vadinama: ‘Viešpats­mūsų teisumas’. <sup id="cite3"><a href="#fn3">[3]</a></sup></p>
<p id="v17"><sup><small>17</small></sup>  Nes taip sako Viešpats: ‘Dovydas nepritrūks vyro, kuris sėdėtų Izraelio soste, </p>
<p id="v18"><sup><small>18</small></sup>  ir Levio giminės kunigai nepritrūks vyrų, aukojančių deginamąsias aukas, deginančių duonos aukas ir pjaunančių aukas mano akivaizdoje,­sako kareivijų Viešpats’ ”. </p>
<p id="v19"><sup><small>19</small></sup>  Viešpats kalbėjo Jeremijui: </p>
<p id="v20"><sup><small>20</small></sup>  “Jei jūs galite pakeisti mano sandorą su diena ir naktimi, kad naktis ir diena neateitų savo metu, </p>
<p id="v21"><sup><small>21</small></sup>  tai galėtų būti pakeista ir mano sandora su mano tarnu Dovydu, kad vienas iš jo sūnų viešpataus jo soste, ir sandora su kunigais levitų kilmės, mano tarnais. </p>
<p id="v22"><sup><small>22</small></sup>  Kaip dangaus žvaigždės ir jūros smiltys nesuskaitomos, taip Aš padauginsiu Dovydo palikuonis ir levitus, man tarnaujančius”. </p>
<p id="v23"><sup><small>23</small></sup>  Viešpats vėl kalbėjo Jeremijui: </p>
<p id="v24"><sup><small>24</small></sup>  “Ar nepastebėjai, kaip žmonės kalba: ‘Viešpats atmetė abi gimines, kurias buvo išsirinkęs’? Taip jie niekina mano tautą. Ji jų akyse nebėra tauta. </p>
<p id="v25"><sup><small>25</small></sup>  Kaip Aš sukūriau dieną ir naktį, dangui ir žemei daviau įstatus, </p>
<p id="v26"><sup><small>26</small></sup>  taip Aš neatmesiu Jokūbo giminės ir mano tarno Dovydo palikuonių. Abraomo, Izaoko ir Jokūbo palikuonims Aš paskirsiu valdovus iš Dovydo giminės. Nes Aš parvesiu juos iš nelaisvės ir pasigailėsiu jų”. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Jeremiah/32">Jeremijo knyga - Skyrius 32</a></td>
        <td><a href="/lt/Bible/Jeremiah/Index">Indeksas</a></td>
        <td><a href="/lt/Bible/Jeremiah/34">Jeremijo knyga - Skyrius 34</a></td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 33:11 <i>dalis: Dievas yra geras</i>: <a href="/lt/The_Urantia_Book/2#p6_3">UK 2:6.3</a>. </li>
  <li id="fn2"><a href="#cite2">↑</a> 33:15 <i>Vynmedžio stiebas arba šaka</i>: <a href="/lt/The_Urantia_Book/180#p2_3">UK 180:2.3</a>. </li>
  <li id="fn3"><a href="#cite3">↑</a> 33:16 <i>Viešpats, mūsų teisumas</i>: <a href="/lt/The_Urantia_Book/150#p5_2">UK 150:5.2</a>. </li>
</ol>
</div>
