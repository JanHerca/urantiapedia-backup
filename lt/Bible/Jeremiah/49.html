<!--
title: Jeremijo knyga - Skyrius 49
description: 
published: true
date: 2022-10-7T19:22:48Z
tags: bible, bible—jeremiah
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Jeremiah/48">Jeremijo knyga - Skyrius 48</a></td>
        <td><a href="/lt/Bible/Jeremiah/Index">Indeksas</a></td>
        <td><a href="/lt/Bible/Jeremiah/50">Jeremijo knyga - Skyrius 50</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Viešpats sako amonitams: “Argi Izraelis neturi paveldėtojų? Kodėl Milkomas paveldėjo Gadą ir jo žmonės apsigyveno miestuose? </p>
<p id="v2"><sup><small>2</small></sup>  Ateis diena, kai Aš leisiu amonitų Rabai patirti karą. Ji pavirs griuvėsiais, o aplinkiniai miestai bus sudeginti; Izraelis atgaus savo nuosavybę. </p>
<p id="v3"><sup><small>3</small></sup>  Vaitok, Hešbone, nes Ajas sunaikintas. Šaukite, Rabos dukterys, apsivilkite ašutinėmis, raudokite, bėgiodamos patvoriais, nes Milkomas ir jo kunigai bei kunigaikščiai eis į nelaisvę. </p>
<p id="v4"><sup><small>4</small></sup>  Ko tu giries savo slėniais, nuklydusioji dukra? Pasitiki savo turtais, sakydama: ‘Kas drįs eiti prieš mane?’ </p>
<p id="v5"><sup><small>5</small></sup>  Aš atvesiu prieš tave siaubą,­ sako Viešpats, kareivijų Dievas.­ Apsupę priešai taip jus išsklaidys, kad visi išbėgios ir niekas jų nebesurinks. </p>
<p id="v6"><sup><small>6</small></sup>  Bet po to Aš išlaisvinsiu amonitus,­sako kareivijų Viešpats”. </p>
<p id="v7"><sup><small>7</small></sup>  Kareivijų Viešpats sako Edomui: “Ar nebėra išminties Temane? Ar išminčiai nebeduoda patarimų, ar jų išmintis išseko? </p>
<p id="v8"><sup><small>8</small></sup>  Bėkite ir pasislėpkite slėptuvėse, Dedano gyventojai! Aš sunaikinsiu Ezavą, aplankydamas jį. </p>
<p id="v9"><sup><small>9</small></sup>  Ar vynuogių skynėjai nepaliktų kiek vynuogių? Jei vagys įsilaužtų nakčia, ar jie nepavogtų tik tiek, kiek jiems reikia? </p>
<p id="v10"><sup><small>10</small></sup>  Bet Aš apnuoginau Ezavą, Aš atidengiau jo paslaptis, ir jis nebeturės, kur pasislėpti. Jo vaikai, broliai ir kaimynai bus sunaikinti. </p>
<p id="v11"><sup><small>11</small></sup>  Palik savo našlaičius, Aš išsaugosiu juos, tavo našlės tepasitiki manimi. </p>
<p id="v12"><sup><small>12</small></sup>  Jei nekaltieji turės gerti taurę, tai ar tu liksi nebaustas? Tu neišvengsi bausmės! </p>
<p id="v13"><sup><small>13</small></sup>  Aš prisiekiau pats savimi, kad Bocra taps siaubu, virs dykuma bei keiksmažodžiu; visi jos miestai bus amžini griuvėsiai,­sako Viešpats”. </p>
<p id="v14"><sup><small>14</small></sup>  Aš sužinojau iš Viešpaties, kad pasiuntinys yra pasiųstas tautoms. Jis kviečia visus į kovą prieš jį. </p>
<p id="v15"><sup><small>15</small></sup>  “Tu būsi mažas tarp tautų ir paniekintas žmonėse. </p>
<p id="v16"><sup><small>16</small></sup>  Tavo smarkumas ir širdies išdidumas apgavo tave. Tu gyveni uolų plyšiuose, laikaisi kalvų viršūnėse. Jei tu susikrautum savo lizdą taip aukštai kaip erelis, Aš nustumčiau tave žemyn,­sako Viešpats.­ </p>
<p id="v17"><sup><small>17</small></sup>  Edomas taps pasibaisėjimu; kiekvienas praeivis švilps ir baisėsis jo likimu. </p>
<p id="v18"><sup><small>18</small></sup>  Kaip sunaikinta Sodoma ir Gomora bei jų apylinkės, taip ir čia nepasiliks ir negyvens joks žmogus. </p>
<p id="v19"><sup><small>19</small></sup>  Kaip liūtas iš Jordano tankynės jis pakyla ir ateina prieš stipriųjų buveines, bet Aš jį nuvysiu ir paskirsiu tą, kurį išsirinksiu. Kas yra man lygus ir kas gali man pasipriešinti? </p>
<p id="v20"><sup><small>20</small></sup>  Štai Viešpaties nutarimas Edomui ir sprendimas Temano gyventojams. Iš tiesų net menkiausi iš bandos juos ištrems ir jų buveinės liks apleistos. </p>
<p id="v21"><sup><small>21</small></sup>  Nuo jų griuvimo trenksmo sudrebės žemė, ir jų šauksmo balsas bus girdimas prie Raudonosios jūros. </p>
<p id="v22"><sup><small>22</small></sup>  Jis pakils kaip erelis, atskris ir išskės sparnus virš Bocros. Tą dieną Edomo kariai bus nuliūdę ir išsigandę kaip moterys”. </p>
<p id="v23"><sup><small>23</small></sup>  Apie Damaską: “Sąmyšis Hamate ir Arpade, nes bloga žinia pasiekė juos. Jie išsigandę nerimauja kaip neramios jūros bangos. </p>
<p id="v24"><sup><small>24</small></sup>  Damaskas nusiminęs bėga baimės apimtas; baimė ir skausmai užgriuvo jį kaip gimdyvę. </p>
<p id="v25"><sup><small>25</small></sup>  Garsusis miestas ištuštėjo, mano džiaugsmo miestas. </p>
<p id="v26"><sup><small>26</small></sup>  Jo jaunuoliai ir kariai žus gatvėse tą dieną,­sako kareivijų Viešpats,­ </p>
<p id="v27"><sup><small>27</small></sup>  Aš įžiebsiu ugnį Damasko sienose, ji praris Ben Hadado rūmus”. </p>
<p id="v28"><sup><small>28</small></sup>  Apie Kedarą ir Hacoro karalystes, kurias nugalėjo Nebukadnecaras, Babilono karalius, Viešpats sako: “Pasiruoškite ir žygiuokite prieš Kedarą, apiplėškite rytų tautas. </p>
<p id="v29"><sup><small>29</small></sup>  Jie paims jų palapines ir bandas, apdangalus, indus ir kupranugarius. Ir jiems šauks: ‘Siaubas iš visų pusių!’ </p>
<p id="v30"><sup><small>30</small></sup>  Skubiai bėkite ir pasislėpkite, Hacoro gyventojai. Nebukadnecaras, Babilono karalius, tarėsi prieš jus ir nusprendė dėl jūsų. </p>
<p id="v31"><sup><small>31</small></sup>  Pakilk prieš šitą turtingą, ramiai gyvenančią tautą,­sako Viešpats.­Jie neturi nei vartų, nei užkaiščių, gyvena atsiskyrę. </p>
<p id="v32"><sup><small>32</small></sup>  Jų kupranugariai ir didžiulės bandos taps grobiu. Aš išsklaidysiu į visas šalis vyrus, kurie kerpasi plaukus, ir bausiu juos iš visų pusių,­sako Viešpats,­ </p>
<p id="v33"><sup><small>33</small></sup>  Hacore gyvens šakalai, jis liks amžina dykuma. Jame negyvens joks žmogus”. </p>
<p id="v34"><sup><small>34</small></sup>  Viešpats kalbėjo pranašui Jeremijui apie Elamą, pradedant karaliauti Zedekijui, Judo karaliui: </p>
<p id="v35"><sup><small>35</small></sup>  “Aš sulaužysiu Elamo lanką, jo didžiausią stiprybę. </p>
<p id="v36"><sup><small>36</small></sup>  Aš pasiųsiu ant Elamo keturis vėjus iš keturių pasaulio šalių ir juos išsklaidysiu į visus pasaulio kraštus taip, kad nebus tautos, kurioje Elamo išsklaidytųjų nebūtų. </p>
<p id="v37"><sup><small>37</small></sup>  Aš sukelsiu Elame baimę priešų, kurie siekia jo gyvybės, ir atvesiu prieš juos nelaimę, savo rūstybę, siųsiu paskui juos kardą ir sunaikinsiu juos. </p>
<p id="v38"><sup><small>38</small></sup>  Aš pastatysiu Elame savo sostą ir pašalinsiu jų karalius bei kunigaikščius. </p>
<p id="v39"><sup><small>39</small></sup>  Bet paskutinėmis dienomis Aš išvaduosiu Elamą,­sako Viešpats”. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Jeremiah/48">Jeremijo knyga - Skyrius 48</a></td>
        <td><a href="/lt/Bible/Jeremiah/Index">Indeksas</a></td>
        <td><a href="/lt/Bible/Jeremiah/50">Jeremijo knyga - Skyrius 50</a></td>
      </tr>
    </tbody>
  </table>
</figure>
