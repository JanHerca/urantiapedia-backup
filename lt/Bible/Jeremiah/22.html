<!--
title: Jeremijo knyga - Skyrius 22
description: 
published: true
date: 2022-10-7T19:22:48Z
tags: bible, bible—jeremiah
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Jeremiah/21">Jeremijo knyga - Skyrius 21</a></td>
        <td><a href="/lt/Bible/Jeremiah/Index">Indeksas</a></td>
        <td><a href="/lt/Bible/Jeremiah/23">Jeremijo knyga - Skyrius 23</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Taip sako Viešpats: “Eik į Judo karaliaus rūmus ir ten kalbėk šiuos žodžius: </p>
<p id="v2"><sup><small>2</small></sup>  ‘Judo karaliau, kuris sėdi Dovydo soste, tavo tarnai ir žmonės, kurie įeinate pro šituos vartus, klausykite Viešpaties žodžio: </p>
<p id="v3"><sup><small>3</small></sup>  ‘Elkitės teisiai ir teisingai, ginkite skriaudžiamuosius, o svetimšalio, našlaičio ir našlės neskriauskite ir nenaudokite prieš juos prievartos, nepraliekite nekalto kraujo šitoje vietoje. </p>
<p id="v4"><sup><small>4</small></sup>  Jei jūs tikrai taip darysite, pro šitų namų vartus įeis karaliai, sėdintieji Dovydo soste, jie, jų tarnai ir tauta važiuos vežimais ir jos ant žirgų. </p>
<p id="v5"><sup><small>5</small></sup>  Bet jei neklausysite šitų žodžių, tai prisiekiu savimi,­sako Viešpats,­kad šitie namai pavirs griuvėsiais’ ”. </p>
<p id="v6"><sup><small>6</small></sup>  Judo karaliaus namams Viešpats sako: “Tu esi man Gileado kraštas, aukščiausia Libano viršūnė, bet Aš padarysiu tave dykuma ir negyvenamais miestais. </p>
<p id="v7"><sup><small>7</small></sup>  Aš siųsiu naikintojų prieš tave, kurie savo įrankiais nukirs tavo rinktinius kedrus ir sudegins juos. </p>
<p id="v8"><sup><small>8</small></sup>  Daugelis tautų eis pro šitą miestą, klausinėdami vienas kito: ‘Kodėl Viešpats taip padarė šitam dideliam miestui?’ </p>
<p id="v9"><sup><small>9</small></sup>  Jiems atsakys: ‘Kadangi jie paliko Viešpaties, savo Dievo, sandorą, garbino svetimus dievus ir jiems tarnavo’ ”. </p>
<p id="v10"><sup><small>10</small></sup>  Neverkite mirusio ir neraudokite dėl jo. Verkite to, kuris išėjo, nes jis nebesugrįš ir nebematys savo gimtojo krašto. </p>
<p id="v11"><sup><small>11</small></sup>  Nes taip sako Viešpats apie Jozijo sūnų Šalumą, Judo karalių, karaliavusį savo tėvo Jozijo vietoje: “Jis išėjo iš šitos vietos ir nebesugrįš; </p>
<p id="v12"><sup><small>12</small></sup>  ten jis ir mirs savo nelaisvės vietoje, neišvydęs savo šalies. </p>
<p id="v13"><sup><small>13</small></sup>  Vargas statančiam namus neteisybe ir suktybėmis, kuris verčia artimą dirbti jam ir neatlygina už darbą, </p>
<p id="v14"><sup><small>14</small></sup>  kuris sako: ‘Aš pasistatysiu didelius namus erdviais kambariais’, išsikerta langus, apkala sienas kedro lentomis ir nudažo raudonai. </p>
<p id="v15"><sup><small>15</small></sup>  Ar tu karaliausi dėl to, kad pasistatei kedro namus? Ar tavo tėvas nevalgė ir negėrė, nebuvo teisus ir teisingas, ir ar ne dėl to jam sekėsi? </p>
<p id="v16"><sup><small>16</small></sup>  Jis gynė vargšo ir beturčio teises, ir jam sekėsi. Tai ir yra mano pažinimas,­sako Viešpats.­ </p>
<p id="v17"><sup><small>17</small></sup>  Tavo akys ir širdis linkusios į godumą ir trokšta pralieti nekaltą kraują, vykdyti priespaudą bei prievartą”. </p>
<p id="v18"><sup><small>18</small></sup>  Todėl apie Jozijo sūnų Jehojakimą, Judo karalių, Viešpats sako: “Jo neapraudos, sakydami: ‘O mano broli! O sesuo!’, arba: ‘O valdove! O jūsų didenybe!’ </p>
<p id="v19"><sup><small>19</small></sup>  Jis bus palaidotas kaip asilas, nuvilktas ir numestas už Jeruzalės vartų”. </p>
<p id="v20"><sup><small>20</small></sup>  “Eik į Libaną ir šauk, garsiai dejuok Bašane, verk Abarimo kalnyne, nes sunaikinti visi tavo meilužiai. </p>
<p id="v21"><sup><small>21</small></sup>  Aš kalbėjau tau, kai tu dar klestėjai, bet tu neklausei. Taip tu elgeisi nuo pat savo jaunystės, neklausydama mano balso. </p>
<p id="v22"><sup><small>22</small></sup>  Visus tavo ganytojus nuneš vėjas, visi tavo meilužiai bus ištremti. Tada tu gėdysies ir rausi dėl savo nedorybių. </p>
<p id="v23"><sup><small>23</small></sup>  Tu susikrovei lizdą Libano kedruose. Kaip tu vaitosi, kai tave suims gimdymo skausmai! </p>
<p id="v24"><sup><small>24</small></sup>  Kaip Aš gyvas,­sako Viešpats,­ nors Jehojakimo sūnus Konijas, Judo karalius, būtų antspaudo žiedas ant mano dešinės, Aš jį nutraukčiau. </p>
<p id="v25"><sup><small>25</small></sup>  Aš atiduosiu tave į rankas tų, kurie siekia tavo gyvybės, kurių tu bijai, į Babilono karaliaus Nebukadnecaro ir į chaldėjų rankas. </p>
<p id="v26"><sup><small>26</small></sup>  Aš išmesiu tave ir tavo motiną, kuri tave pagimdė, į šalį, kuri nėra jūsų gimtinė, ir ten jūs mirsite. </p>
<p id="v27"><sup><small>27</small></sup>  Bet į šalį, kur jūs norėsite sugrįžti, nebesugrįšite”. </p>
<p id="v28"><sup><small>28</small></sup>  Argi tas žmogus Konijas yra paniekintas stabas? Argi jis indas, kuris niekam nepatinka? Kodėl jis ir jo vaikai ištremti į šalį, apie kurią jie nieko nežinojo? </p>
<p id="v29"><sup><small>29</small></sup>  O žeme, žeme! Klausykis Viešpaties žodžio! </p>
<p id="v30"><sup><small>30</small></sup>  Taip sako Viešpats: “Užrašykite šitą vyrą kaip bevaikį, kuriam nesiseka gyvenime, nes iš jo palikuonių nė vienas nesėdės Dovydo soste ir nevaldys Judo”. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Jeremiah/21">Jeremijo knyga - Skyrius 21</a></td>
        <td><a href="/lt/Bible/Jeremiah/Index">Indeksas</a></td>
        <td><a href="/lt/Bible/Jeremiah/23">Jeremijo knyga - Skyrius 23</a></td>
      </tr>
    </tbody>
  </table>
</figure>
