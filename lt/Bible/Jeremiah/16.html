<!--
title: Jeremijo knyga - Skyrius 16
description: 
published: true
date: 2022-10-7T19:22:48Z
tags: bible, bible—jeremiah
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Jeremiah/15">Jeremijo knyga - Skyrius 15</a></td>
        <td><a href="/lt/Bible/Jeremiah/Index">Indeksas</a></td>
        <td><a href="/lt/Bible/Jeremiah/17">Jeremijo knyga - Skyrius 17</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Viešpats kalbėjo man: </p>
<p id="v2"><sup><small>2</small></sup>  “Tau nevalia vesti žmonos ir turėti sūnų ar dukterų šioje vietoje, </p>
<p id="v3"><sup><small>3</small></sup>  nes Viešpats taip sako apie sūnus ir dukteris, gimstančius šitoje vietoje, ir apie jų motinas ir tėvus: </p>
<p id="v4"><sup><small>4</small></sup>  ‘Baisia mirtimi jie mirs! Jų niekas neapraudos ir nepalaidos, jie bus kaip mėšlas laukuose! Nuo kardo ir bado jie žus, jų lavonai bus ėdesiu padangių paukščiams ir laukiniams žvėrims’. </p>
<p id="v5"><sup><small>5</small></sup>  Taip sako Viešpats: ‘Neik į namus, kuriuose gedulas, neraudok ir neužjausk jų, nes Aš atėmiau iš šitos tautos savo ramybę, malonę ir pasigailėjimą. </p>
<p id="v6"><sup><small>6</small></sup>  Dideli ir maži mirs šitoje šalyje; jų nepalaidos ir neapraudos, nesiraižys dėl jų ir plikai nenusiskus. </p>
<p id="v7"><sup><small>7</small></sup>  Nelauš duonos gedinčiam, nepaguos dėl mirusio ir neduos gerti paguodos taurės dėl tėvo ar motinos. </p>
<p id="v8"><sup><small>8</small></sup>  Tau nevalia eiti į puotos namus ir ten sėdėti, valgyti ir gerti su jais. </p>
<p id="v9"><sup><small>9</small></sup>  Nes taip sako kareivijų Viešpats, Izraelio Dievas: ‘Aš pašalinsiu tada šitoje vietoje, jums matant, džiaugsmo ir linksmybės balsą, jaunikio ir jaunosios balsą’. </p>
<p id="v10"><sup><small>10</small></sup>  Kai tu praneši šitai tautai visus tuos žodžius ir jie klaus: ‘Kodėl Viešpats paskelbė mums šitą didelę nelaimę? Kokia yra mūsų nuodėmė, kuo nusikaltome Viešpačiui, mūsų Dievui?’, </p>
<p id="v11"><sup><small>11</small></sup>  tada jiems atsakyk: ‘Nes jūsų tėvai paliko mane, sekė svetimus dievus, jiems tarnavo ir juos garbino, o mano įstatymo nesilaikė. </p>
<p id="v12"><sup><small>12</small></sup>  Jūs elgiatės dar blogiau negu jūsų tėvai, jūs sekate savo piktos širdies užgaidas, o manęs neklausote. </p>
<p id="v13"><sup><small>13</small></sup>  Aš išmesiu jus iš šitos šalies į šalį, kurios nežinote nei jūs, nei jūsų tėvai, ir ten dieną bei naktį tarnausite svetimiems dievams, nes Aš neberodysiu jums savo malonės. </p>
<p id="v14"><sup><small>14</small></sup>  Ateina dienos,­sako Viešpats,­kai nebesakys: ‘Kaip gyvas Viešpats, kuris išvedė Izraelio tautą iš Egipto žemės!’ </p>
<p id="v15"><sup><small>15</small></sup>  Bet sakys: ‘Kaip gyvas Viešpats, kuris išvedė izraelitus iš šiaurės ir iš visų šalių, kuriose jie buvo išsklaidyti’. Aš juos sugrąžinsiu į jų žemę, kurią daviau jų tėvams. </p>
<p id="v16"><sup><small>16</small></sup>  Aš pasiųsiu daug žvejų, kurie žvejos juos; po to pasiųsiu daug medžiotojų, kurie juos medžios kalnuose ir kalvose bei uolų plyšiuose. </p>
<p id="v17"><sup><small>17</small></sup>  Mano akys seka juos visuose keliuose, jie negali pasislėpti nuo manęs, mano akys mato jų kaltę. </p>
<p id="v18"><sup><small>18</small></sup>  Aš visų pirma dvigubai atlyginsiu jiems už jų nusikaltimus, nes jie suteršė mano žemę ir mano paveldėjimą pripildė savo šlykščiais ir bjauriais stabais’ ”. </p>
<p id="v19"><sup><small>19</small></sup>  Viešpatie, Tu esi mano stiprybė ir mano pilis, mano priebėga nelaimės metu! Pas Tave ateis tautos nuo žemės pakraščių ir sakys: “Mūsų tėvai paveldėjo tik apgaulę, tuštybę ir stabus, kurie jiems nieko nepadėjo”. </p>
<p id="v20"><sup><small>20</small></sup>  Ar gali žmogus pasidaryti dievų? Juk jie ne dievai! </p>
<p id="v21"><sup><small>21</small></sup>  “Aš leisiu jiems patirti savo galią ir jie žinos, kad mano vardas yra Viešpats”. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Jeremiah/15">Jeremijo knyga - Skyrius 15</a></td>
        <td><a href="/lt/Bible/Jeremiah/Index">Indeksas</a></td>
        <td><a href="/lt/Bible/Jeremiah/17">Jeremijo knyga - Skyrius 17</a></td>
      </tr>
    </tbody>
  </table>
</figure>
