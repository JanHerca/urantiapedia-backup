<!--
title: Jeremijo knyga - Skyrius 15
description: 
published: true
date: 2023-11-8T21:52:7Z
tags: bible, bible—jeremiah
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/lt/Bible/Jeremiah/14">
          <span class="mdi mdi-arrow-left-drop-circle"></span><span class="pl-2">Jeremijo knyga - Skyrius 14</span>
        </a>
        </td>
        <td>
        <a href="/lt/Bible/Jeremiah/Index">
          <span class="mdi mdi-book-open-variant"></span><span class="pl-2">Indeksas</span>
        </a>
        </td>
        <td>
        <a href="/lt/Bible/Jeremiah/16">
          <span class="pr-2">Jeremijo knyga - Skyrius 16</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Tada Viešpats man tarė: “Net jei Mozė ir Samuelis stotų mano akivaizdoje, mano širdies nepalenktų, nepagailėčiau šitos tautos. Pašalink juos iš mano akių, kad pasitrauktų. </p>
<p id="v2"><sup><small>2</small></sup>  Jei jie klaus tavęs: ‘Kur mums eiti?’, atsakyk jiems: ‘Taip sako Viešpats: ‘Kas paskirtas mirčiai, teeina į mirtį, kas kardui­į žūtį, kas badui­į badą ir kas nelaisvei­į nelaisvę’. </p>
<p id="v3"><sup><small>3</small></sup>  Aš juos naikinsiu keturiais būdais: kardas žudys, šunys draskys, padangių paukščiai ir laukiniai žvėrys ris ir naikins. </p>
<p id="v4"><sup><small>4</small></sup>  Už tai, ką Judo karalius Manasas, Ezekijo sūnus, padarė Jeruzalėje, Aš atiduosiu juos vargui į visas žemės karalystes. </p>
<p id="v5"><sup><small>5</small></sup>  ‘Kas gailėsis tavęs, Jeruzale, kas tave užjaus? Ir kas teirausis apie tavo gerovę? <sup id="cite1"><a href="#fn1">[1]</a></sup></p>
<p id="v6"><sup><small>6</small></sup>  Tu mane palikai,­sako Viešpats,­ir atsukai man nugarą. Todėl Aš ištiesiu prieš tave savo ranką ir tave sunaikinsiu, Aš pavargau gailėtis’. </p>
<p id="v7"><sup><small>7</small></sup>  Aš juos vėtysiu visoje šalyje. Aš atimsiu jų vaikus ir naikinsiu juos, kadangi jie neatsisako savo kelių. </p>
<p id="v8"><sup><small>8</small></sup>  Jų našlių yra daugiau negu jūros smilčių. Aš atvedžiau jų jaunuoliams naikintoją, kuris staiga užpuolė, ir miestą apėmė siaubas. </p>
<p id="v9"><sup><small>9</small></sup>  Septynių sūnų motina nusilpo, ji atidavė dvasią; jai nusileido saulė dienos metu, ji buvo apvilta ir pažeminta. O likusius atiduosiu priešų kardui,­sako Viešpats”. <sup id="cite2"><a href="#fn2">[2]</a></sup></p>
<p id="v10"><sup><small>10</small></sup>  Motina, vargas man! Kam tu mane pagimdei vaidams ir kivirčams visame krašte? Nei aš skolinau, nei skolinausi, tačiau jie visi keikia mane. </p>
<p id="v11"><sup><small>11</small></sup>  Viešpats sako: “Tikrai su tavimi bus viskas gerai. Aš padarysiu, kad priešai užstos tave nelaimės ir pavojaus metu. </p>
<p id="v12"><sup><small>12</small></sup>  Ar gali geležis sulaužyti geležį iš šiaurės ir varį? </p>
<p id="v13"><sup><small>13</small></sup>  Tavo turtą ir lobius leisiu grobti už tavo nuodėmes visame krašte. </p>
<p id="v14"><sup><small>14</small></sup>  Aš pasiųsiu tave su priešais į svetimą kraštą. Mano rūstybės ugnis užsidegė, ji degins jus”. </p>
<p id="v15"><sup><small>15</small></sup>  Viešpatie, atsimink mane ir aplankyk mane. Atkeršyk už mane mano persekiotojams. Nesunaikink manęs, būdamas maloningas. Tu žinai, kad aš dėl Tavęs kenčiu priekaištus! </p>
<p id="v16"><sup><small>16</small></sup>  Tavo žodžiais maitinuosi. Tavo žodis džiugina mane, jis yra mano širdies linksmybė; aš vadinuosi Tavo vardu, Viešpatie, kareivijų Dieve! </p>
<p id="v17"><sup><small>17</small></sup>  Aš niekada nesėdėjau pašaipūnų būryje ir nesidžiaugiau. Aš sėdėjau vienišas dėl Tavo rankos, nes Tu pripildei mane apmaudo. </p>
<p id="v18"><sup><small>18</small></sup>  Kodėl mano skausmas nepraeina, žaizda nepagydoma? Nejaugi Tu būsi man kaip apgaulingas upelis, kaip nepatikimas vanduo? </p>
<p id="v19"><sup><small>19</small></sup>  Taip sako Viešpats: “Jei grįši, Aš vėl priimsiu tave, tu būsi mano tarnas. Tu atskirsi, kas brangu ir kas menka, būsi kaip mano lūpos. Jie kreipsis į tave, o ne tu į juos. </p>
<p id="v20"><sup><small>20</small></sup>  Aš padarysiu tave tvirta varine siena: nors jie kovos prieš tave, tačiau nenugalės­Aš būsiu su tavimi, tau padėsiu ir išgelbėsiu tave,­sako Viešpats,­ </p>
<p id="v21"><sup><small>21</small></sup>  Aš išgelbėsiu tave iš priešo rankos ir išvaduosiu iš prispaudėjo rankos”. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/lt/Bible/Jeremiah/14">
          <span class="mdi mdi-arrow-left-drop-circle"></span><span class="pl-2">Jeremijo knyga - Skyrius 14</span>
        </a>
        </td>
        <td>
        <a href="/lt/Bible/Jeremiah/Index">
          <span class="mdi mdi-book-open-variant"></span><span class="pl-2">Indeksas</span>
        </a>
        </td>
        <td>
        <a href="/lt/Bible/Jeremiah/16">
          <span class="pr-2">Jeremijo knyga - Skyrius 16</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 15:5-6 <i>Jeremijas: Jeruzalė grius</i>: <a href="/lt/The_Urantia_Book/97#p9_22">UK 97:9.22</a>. </li>
  <li id="fn2"><a href="#cite2">↑</a> 15:9 <i>Atsisakykite vaiduoklio</i>: <a href="/lt/The_Urantia_Book/86#p5_2">UK 86:5.2</a>. </li>
</ol>
</div>
