<!--
title: Jeremijo knyga - Skyrius 5
description: 
published: true
date: 2022-10-7T19:22:48Z
tags: bible, bible—jeremiah
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Jeremiah/4">Jeremijo knyga - Skyrius 4</a></td>
        <td><a href="/lt/Bible/Jeremiah/Index">Indeksas</a></td>
        <td><a href="/lt/Bible/Jeremiah/6">Jeremijo knyga - Skyrius 6</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Pereikite Jeruzalės gatves, žiūrėkite ir stebėkite, ieškokite aikštėse; jei rasite nors vieną, kuris elgiasi teisingai ir siekia tiesos, tada Aš jai atleisiu. </p>
<p id="v2"><sup><small>2</small></sup>  Nors jie sako: “Kaip gyvas Viešpats”, iš tikrųjų jie melagingai prisiekia. </p>
<p id="v3"><sup><small>3</small></sup>  Viešpatie, argi tavo akys nenukreiptos į tiesą? Tu baudei juos, bet jie neatgailavo; prispaudei juos, bet jie nepriėmė pataisymo. Jie pasidarė kietesni už uolą, atsisakė atsiversti. </p>
<p id="v4"><sup><small>4</small></sup>  Todėl aš sakiau: “Tai vargšai; jie kvaili, nes nežino Viešpaties kelių, nepažįsta Dievo įstatymo. </p>
<p id="v5"><sup><small>5</small></sup>  Eisiu pas kilminguosius ir su jais kalbėsiu, nes jie žino Viešpaties kelius ir Jo įstatymą”. Tačiau jie taip pat sulaužė jungą, sutraukė pančius. </p>
<p id="v6"><sup><small>6</small></sup>  Todėl sudraskys juos liūtas, suplėšys stepių vilkas. Leopardas tykos prie jų miestų; kas tik išeis, bus sudraskytas, nes gausu jų nusikaltimų, jų paklydimas didelis. </p>
<p id="v7"><sup><small>7</small></sup>  “Kaip Aš galėčiau tau atleisti? Tavo vaikai paliko mane ir prisiekė tuo, kas nėra dievai. Aš juos pasotinau, o jie svetimavo ir lankė paleistuvių namus. </p>
<p id="v8"><sup><small>8</small></sup>  Jie kaip nupenėti eržilai geidė savo artimo žmonos. </p>
<p id="v9"><sup><small>9</small></sup>  Ar neturėčiau tokių nubausti?­ sako Viešpats.­Ar šitokiai tautai neturėčiau atkeršyti? </p>
<p id="v10"><sup><small>10</small></sup>  Eikite į vynuogynus ir naikinkite, bet ne iki galo. Pašalinkite atžalas, nes jos nepriklauso Viešpačiui! </p>
<p id="v11"><sup><small>11</small></sup>  Labai neištikimi buvo Izraelis ir Judas”,­sako Viešpats. </p>
<p id="v12"><sup><small>12</small></sup>  Jie išsigynė Viešpaties ir sakė: “Tai ne Jis. Nesulauksime nelaimės, nematysime nei kardo, nei bado”. <sup id="cite1"><a href="#fn1">[1]</a></sup></p>
<p id="v13"><sup><small>13</small></sup>  Pranašai taps vėjais, jie neturės žodžių­taip jiems atsitiks. </p>
<p id="v14"><sup><small>14</small></sup>  Todėl Viešpats, kareivijų Dievas, sako: “Kaip jie kalbėjo, taip jiems įvyks. Aš padarysiu savo žodžius tavo burnoje ugnimi, o šitą tautą­malkomis, kurias ugnis sudegins. </p>
<p id="v15"><sup><small>15</small></sup>  ‘Izraeli, Aš atvesiu prieš jus tautą iš toli,­sako Viešpats,­galingą tautą, labai seną tautą, kurios kalbos tu nemoki ir nesupranti, ką ji kalba. </p>
<p id="v16"><sup><small>16</small></sup>  Jų strėlinė kaip atviras kapas; jie visi yra karžygiai! </p>
<p id="v17"><sup><small>17</small></sup>  Jie suvalgys tavo derlių ir duoną, skirtą tavo sūnums ir dukterims, ir tavo avis bei galvijus; nurinks tavo vynmedžius ir figmedžius; jie sunaikins sustiprintus miestus, kuriais pasitikėjai. </p>
<p id="v18"><sup><small>18</small></sup>  Tačiau tada nesunaikinsiu jūsų visų’. </p>
<p id="v19"><sup><small>19</small></sup>  Kai jie klaus: ‘Už ką Viešpats, mūsų Dievas, mums taip padarė?’, tu jiems atsakysi: ‘Kaip jūs palikote mane ir tarnavote svetimiems dievams savo krašte, taip tarnausite svetimiesiems ne savo šalyje’ ”. </p>
<p id="v20"><sup><small>20</small></sup>  Skelbkite Jokūbo namams ir praneškite Judui: </p>
<p id="v21"><sup><small>21</small></sup>  “Klausykitės, kvaili ir neprotingi žmonės, kurie turite akis, bet nematote, kurie turite ausis, bet negirdite! <sup id="cite2"><a href="#fn2">[2]</a></sup></p>
<p id="v22"><sup><small>22</small></sup>  Argi nebijote manęs?­sako Viešpats.­Argi nedrebėsite prieš mane? Aš sulaikiau jūrą smėlio riba kaip amžina užtvara, kurios ji neperžengs, nors ir siaus. Nors bangos ir daužytų ją, nepralauš jos. </p>
<p id="v23"><sup><small>23</small></sup>  Bet šita tauta yra užsispyrusi ir kietos širdies, ji pasitraukė ir nuėjo. </p>
<p id="v24"><sup><small>24</small></sup>  Ji nepagalvojo: ‘Reikia bijotis Viešpaties, savo Dievo, kuris tinkamu laiku duoda ankstyvą ir vėlyvą lietų ir išsaugo mums mūsų derlių!’ </p>
<p id="v25"><sup><small>25</small></sup>  Jūsų kaltės nukreipė tai, ir nuodėmės patraukė nuo jūsų gėrybes. <sup id="cite3"><a href="#fn3">[3]</a></sup></p>
<p id="v26"><sup><small>26</small></sup>  Mano tautoje yra nedorėlių, kurie susilenkę tyko kaip paukštgaudžiai, spendžia žabangus žmonėms pagauti. </p>
<p id="v27"><sup><small>27</small></sup>  Kaip krepšys pilnas paukščių, taip jų namai pilni apgaulės; tokiu būdu jie tapo žymūs ir pralobo. </p>
<p id="v28"><sup><small>28</small></sup>  Jie taip nutuko, kad net blizga, jų nedorybei nėra ribų. Jie negina našlaičių teisme, tačiau klesti. Jie nežiūri vargšo teisių. </p>
<p id="v29"><sup><small>29</small></sup>  Ar neturėčiau tokių bausti?­sako Viešpats.­Ar šitokiai tautai neturėčiau atkeršyti? </p>
<p id="v30"><sup><small>30</small></sup>  Siaubingų ir bjaurių dalykų vyksta šalyje: </p>
<p id="v31"><sup><small>31</small></sup>  pranašai pranašauja melus, kunigai moko, kaip jiems naudinga, o mano tauta tai mėgsta! Bet ką darysite, kai ateis galas?” </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Jeremiah/4">Jeremijo knyga - Skyrius 4</a></td>
        <td><a href="/lt/Bible/Jeremiah/Index">Indeksas</a></td>
        <td><a href="/lt/Bible/Jeremiah/6">Jeremijo knyga - Skyrius 6</a></td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 5:12 <i>Karingas sekuliarizmas</i>: <a href="/lt/The_Urantia_Book/195#p8_5">UK 195:8.5</a>. </li>
  <li id="fn2"><a href="#cite2">↑</a> 5:21 <i>Akys nemato, ausys negirdi</i>: <a href="/lt/The_Urantia_Book/157#p2_2">UK 157:2.2</a>. </li>
  <li id="fn3"><a href="#cite3">↑</a> 5:25 <i>Tavo nuodėmės sulaiko gėrį</i>: <a href="/lt/The_Urantia_Book/131#p2_10">UK 131:2.10</a>. </li>
</ol>
</div>
