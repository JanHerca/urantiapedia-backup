<!--
title: Jeremijo knyga - Skyrius 13
description: 
published: true
date: 2022-9-13T21:36:44Z
tags: 
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Jeremiah/12">Jeremijo knyga - Skyrius 12</a></td>
        <td><a href="/lt/Bible/Jeremiah/Index">Indeksas</a></td>
        <td><a href="/lt/Bible/Jeremiah/14">Jeremijo knyga - Skyrius 14</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Viešpats tarė man: “Eik, nusipirk drobinį diržą ir juo susijuosk strėnas, bet nesušlapink jo”. </p>
<p id="v2"><sup><small>2</small></sup>  Aš nusipirkau diržą, kaip Viešpats liepė, ir susijuosiau. </p>
<p id="v3"><sup><small>3</small></sup>  Viešpats man antrą kartą sakė: </p>
<p id="v4"><sup><small>4</small></sup>  “Imk diržą, kurį nusipirkai ir kuris yra ant tavo strėnų, nueik prie Eufrato ir ten jį paslėpk uolos plyšyje”. </p>
<p id="v5"><sup><small>5</small></sup>  Aš nuėjau ir paslėpiau jį prie Eufrato, kaip Viešpats man liepė. </p>
<p id="v6"><sup><small>6</small></sup>  Praėjus daugeliui dienų, Viešpats man tarė: “Nueik prie Eufrato ir iš ten pasiimk diržą, kurį tau liepiau paslėpti”. </p>
<p id="v7"><sup><small>7</small></sup>  Aš nuėjau prie Eufrato, iškasiau diržą iš tos vietos, kur jį buvau paslėpęs, ir radau jį supuvusį, niekam nebetinkamą. </p>
<p id="v8"><sup><small>8</small></sup>  Tada Viešpats man kalbėjo: </p>
<p id="v9"><sup><small>9</small></sup>  “Taip Aš supūdysiu Judo ir Jeruzalės puikybę. </p>
<p id="v10"><sup><small>10</small></sup>  Šita pikta tauta, kuri atsisako klausyti mano žodžių, vaikšto paskui savo širdies užgaidas ir seka svetimus dievus, jiems tarnauja ir juos garbina, taps kaip šitas diržas, kuris niekam nebetinka. </p>
<p id="v11"><sup><small>11</small></sup>  Kaip diržas prisiglaudžia prie vyro strėnų, taip Aš norėjau, kad Izraelis ir Judas prisiglaustų prie manęs,­sako Viešpats.­Kad jie būtų mano tauta, mano garbė ir pasididžiavimas ir mano vardu vadintųsi, bet jie neklausė. </p>
<p id="v12"><sup><small>12</small></sup>  Sakyk jiems šiuos žodžius: ‘Taip sako Viešpats, Izraelio Dievas: ‘Kiekvienas ąsotis pripilamas vyno’. Jie tau sakys: ‘Argi mes nežinome, kad ąsotis skirtas supilti vynui?’ </p>
<p id="v13"><sup><small>13</small></sup>  Tada jiems atsakyk: ‘Taip sako Viešpats: ‘Aš nugirdysiu visus šitos šalies gyventojus: karalius, kurie sėdi Dovydo soste, kunigus, pranašus ir visus Jeruzalės gyventojus. </p>
<p id="v14"><sup><small>14</small></sup>  Aš sudaužysiu juos vienas į kitą, tėvus kartu su vaikais,­sako Viešpats.­Aš jų nepasigailėsiu, neužjausiu, bet sunaikinsiu’ ”. </p>
<p id="v15"><sup><small>15</small></sup>  Klausykitės ir supraskite, nebūkite išdidūs, nes Viešpats kalba! </p>
<p id="v16"><sup><small>16</small></sup>  Duokite Viešpačiui, savo Dievui, šlovę, kol nesutemo, prieš atsitrenkiant jūsų kojoms į tamsoje esančius kalnus! Jūs laukiate šviesos, bet Jis užleis tamsą, visišką tamsybę. </p>
<p id="v17"><sup><small>17</small></sup>  Jei jūs neklausysite, mano siela graudžiai verks dėl jūsų išdidumo ir mano akys ašaros, nes Viešpaties kaimenė vedama į nelaisvę. </p>
<p id="v18"><sup><small>18</small></sup>  Sakykite karaliui ir karalienei, kad jie nusižemintų ir sėstųsi žemai, nes nuo jų galvos nukris šlovės karūna. </p>
<p id="v19"><sup><small>19</small></sup>  Pietų krašto miestai bus užrakinti, ir nebus kas juos atidarytų; visas Judas bus išvestas į nelaisvę. </p>
<p id="v20"><sup><small>20</small></sup>  Pakelk savo akis ir žiūrėk, kaip jie ateina iš šiaurės! Kur yra tau patikėta kaimenė, tavo gražiosios avys? </p>
<p id="v21"><sup><small>21</small></sup>  Ką darysi, kai Jis tave aplankys? Tu pati pripratinai juos vadovauti tau? Argi nesuims tavęs skausmai kaip gimdyvės? </p>
<p id="v22"><sup><small>22</small></sup>  Jei sakysi savo širdy: “Kodėl man taip atsitiko?”­Dėl tavo nuodėmių daugybės tavo sijonas pakeltas, tavo kulnai apnuoginti. </p>
<p id="v23"><sup><small>23</small></sup>  Jei etiopas galėtų pakeisti savo odos spalvą ir leopardas savo kailio dėmes, tai ir jūs galėtumėte daryti gera, kurie esate įpratę daryti pikta. </p>
<p id="v24"><sup><small>24</small></sup>  “Aš išsklaidysiu jus kaip pelus, kuriuos dykumos vėjas išnešioja. </p>
<p id="v25"><sup><small>25</small></sup>  Tai yra tau kritęs burtas ir tavo dalis nuo manęs,­sako Viešpats,­kadangi pamiršai mane ir pasitikėjai melu, </p>
<p id="v26"><sup><small>26</small></sup>  tai Aš užversiu tavo sijoną tau ant veido, kad pasirodytų tavo gėda. </p>
<p id="v27"><sup><small>27</small></sup>  Aš mačiau tavo svetimavimus, gašlumą ir paleistuvystę. Vargas tau, Jeruzale. Ar ilgai dar neapsivalysi?” </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Jeremiah/12">Jeremijo knyga - Skyrius 12</a></td>
        <td><a href="/lt/Bible/Jeremiah/Index">Indeksas</a></td>
        <td><a href="/lt/Bible/Jeremiah/14">Jeremijo knyga - Skyrius 14</a></td>
      </tr>
    </tbody>
  </table>
</figure>
