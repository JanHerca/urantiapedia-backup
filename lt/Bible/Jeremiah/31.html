<!--
title: Jeremijo knyga - Skyrius 31
description: 
published: true
date: 2023-11-8T21:52:7Z
tags: bible, bible—jeremiah
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/lt/Bible/Jeremiah/30">
          <span class="mdi mdi-arrow-left-drop-circle"></span><span class="pl-2">Jeremijo knyga - Skyrius 30</span>
        </a>
        </td>
        <td>
        <a href="/lt/Bible/Jeremiah/Index">
          <span class="mdi mdi-book-open-variant"></span><span class="pl-2">Indeksas</span>
        </a>
        </td>
        <td>
        <a href="/lt/Bible/Jeremiah/32">
          <span class="pr-2">Jeremijo knyga - Skyrius 32</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  “Anuo metu,­sako Viešpats,­Aš būsiu Dievas visoms Izraelio giminėms, ir jos bus mano tauta. </p>
<p id="v2"><sup><small>2</small></sup>  Tauta, išlikusi nuo kardo, rado malonę dykumoje, Izraelis, kai Aš ėjau suteikti jam poilsį”. </p>
<p id="v3"><sup><small>3</small></sup>  Dar prieš tai man pasirodė Viešpats, sakydamas: “Aš amžina meile tave pamilau, todėl esu tau ištikimas. <sup id="cite1"><a href="#fn1">[1]</a></sup></p>
<p id="v4"><sup><small>4</small></sup>  Aš atstatysiu tave, Izraelio mergaite. Tu vėl pasipuoši būgneliais ir linksmai šoksi su besidžiaugiančiais. </p>
<p id="v5"><sup><small>5</small></sup>  Tu vėl sodinsi vynuogynus Samarijos kalnuose. Kas juos sodins, tas ir naudosis jais. </p>
<p id="v6"><sup><small>6</small></sup>  Ateina diena, kai sargai šauks Efraimo kalnyne: ‘Kelkitės ir eikime į Sioną pas Viešpatį, mūsų Dievą!’ ” </p>
<p id="v7"><sup><small>7</small></sup>  Nes taip sako Viešpats: “Linksmai giedokite dėl Jokūbo, šaukite prieš tautų valdovą. Skelbkite, girkite ir sakykite: ‘Viešpatie, išgelbėk savo tautos Izraelio likutį!’ </p>
<p id="v8"><sup><small>8</small></sup>  Aš juos parvesiu iš šiaurės šalies ir surinksiu iš tolimiausių kraštų kartu su aklais ir raišais, nėščiomis ir gimdančiomis, didžiulė minia jų sugrįš! </p>
<p id="v9"><sup><small>9</small></sup>  Verkdami jie pareis. Aš paguosiu juos ir vesiu prie vandens upelių tiesiu keliu, kad jie nesukluptų. Aš esu Izraelio tėvas, o Efraimas yra mano pirmagimis”. </p>
<p id="v10"><sup><small>10</small></sup>  Tautos, klausykite Viešpaties žodžio ir skelbkite jį tolimiausiuose pajūriuose: “Kas išsklaidė Izraelį, Tas jį surinks ir saugos kaip ganytojas bandą. </p>
<p id="v11"><sup><small>11</small></sup>  Viešpats atpirko Izraelį, išgelbėjo jį iš stiprių rankų. </p>
<p id="v12"><sup><small>12</small></sup>  Jie ateis džiūgaudami į Siono kalną, susirinks prie Viešpaties gėrybių: javų, vyno, aliejaus, avių ir galvijų jauniklių. Jie bus kaip drėkinamas sodas ir nebepatirs skausmo. <sup id="cite2"><a href="#fn2">[2]</a></sup></p>
<p id="v13"><sup><small>13</small></sup>  Mergaitės iš džiaugsmo šoks, o jaunimas bei seneliai bus laimingi. Aš pakeisiu jų liūdesį džiaugsmu, paguosiu juos ir palinksminsiu po jų kančių. <sup id="cite3"><a href="#fn3">[3]</a></sup></p>
<p id="v14"><sup><small>14</small></sup>  Aš su pertekliumi pasotinsiu kunigų sielas ir mano tauta bus pasotinta mano gėrybėmis,­sako Viešpats”. </p>
<p id="v15"><sup><small>15</small></sup>  Taip sako Viešpats: “Ramoje girdėti dejavimai, graudūs verksmai. Tai Rachelė verkia savo vaikų ir nesileidžia paguodžiama, nes jų nebėra. </p>
<p id="v16"><sup><small>16</small></sup>  Nešauk balsu ir neliek ašarų, nes tavo vargas bus atlygintas,­ sako Viešpats.­Jie sugrįš iš priešo šalies. </p>
<p id="v17"><sup><small>17</small></sup>  Tavo ateičiai yra vilties. Tavo vaikai sugrįš į savo kraštą. </p>
<p id="v18"><sup><small>18</small></sup>  Aš girdžiu, kaip Efraimas dejuoja: ‘Nuplakei mane kaip nesuvaldomą veršį. Sugrąžink mane, ir aš sugrįšiu, nes Tu esi Viešpats, mano Dievas! </p>
<p id="v19"><sup><small>19</small></sup>  Kai aš buvau nuklydęs­atgailavau, kai buvau pamokytas­mušiausi į krūtinę. Aš gėdijuosi ir raustu dėl savo jaunystės darbų’. </p>
<p id="v20"><sup><small>20</small></sup>  Argi Efraimas ne mano mielas sūnus, argi jis ne mano mylimas vaikas? Nors kalbėjau prieš jį, Aš su meile jį prisimenu. Mano širdis ilgisi jo ir Aš tikrai jo pasigailėsiu,­sako Viešpats”. </p>
<p id="v21"><sup><small>21</small></sup>  Pasistatyk kelrodžių, paženklink kelius! Įsidėmėk kelią, kuriuo ėjai! Sugrįžk, Izraelio mergaite, į savo miestus! </p>
<p id="v22"><sup><small>22</small></sup>  Ar ilgai delsi, nuklydusi dukra? Nes Viešpats sukūrė naują dalyką žemėje­moteris apglėbs vyrą. </p>
<p id="v23"><sup><small>23</small></sup>  Taip sako kareivijų Viešpats, Izraelio Dievas. “Kai Aš parvesiu juos iš nelaisvės, Judo šalyje ir jo miestuose jie sakys: ‘Viešpats telaimina tave, teisybės buveine, šventasis kalne!’ </p>
<p id="v24"><sup><small>24</small></sup>  Jude ir jo žemėse drauge gyvens žemdirbiai ir gyvulių augintojai. </p>
<p id="v25"><sup><small>25</small></sup>  Aš atgaivinsiu pailsusią sielą, o suvargusią­pastiprinsiu”. </p>
<p id="v26"><sup><small>26</small></sup>  Aš pabudau iš miego, kuris man buvo saldus. </p>
<p id="v27"><sup><small>27</small></sup>  “Ateis laikas,­sako Viešpats,­ kai Izraelio ir Judo namus užsėsiu žmonių ir gyvulių sėkla. </p>
<p id="v28"><sup><small>28</small></sup>  Kaip Aš budėjau prie jų, kad išraučiau ir sugriaučiau, sunaikinčiau bei bausčiau, taip dabar budėsiu, kad statyčiau ir sodinčiau. </p>
<p id="v29"><sup><small>29</small></sup>  Tada nebesakys: ‘Tėvai valgė rūgščių vynuogių, o vaikams atšipo dantys’. <sup id="cite4"><a href="#fn4">[4]</a></sup> <sup id="cite5"><a href="#fn5">[5]</a></sup></p>
<p id="v30"><sup><small>30</small></sup>  Kiekvienas mirs už savo paties kaltes. Kas valgys rūgščių vynuogių, to dantys atšips. </p>
<p id="v31"><sup><small>31</small></sup>  Ateina dienos, kai Aš padarysiu su Izraeliu ir Judu naują sandorą,­sako Viešpats,­ </p>
<p id="v32"><sup><small>32</small></sup>  ne tokią sandorą, kokią padariau su jų tėvais, kai juos, paėmęs už rankos, išvedžiau iš Egipto žemės. Jie sulaužė mano sandorą, nors Aš buvau jų valdovas. </p>
<p id="v33"><sup><small>33</small></sup>  Bet tokią sandorą Aš padarysiu su Izraelio namais: toms dienoms praėjus, Aš įdėsiu savo įstatymą į jų vidų ir įrašysiu į jų širdis. Aš būsiu jų Dievas, o jie bus mano tauta. <sup id="cite6"><a href="#fn6">[6]</a></sup></p>
<p id="v34"><sup><small>34</small></sup>  Tada nė vienas nebemokys savo artimo ir nebesakys savo broliui: ‘Pažink Viešpatį!’ Jie visi, nuo mažiausiojo iki didžiausiojo, mane pažins. Aš atleisiu jų kaltę ir jų nuodėmės nebeprisiminsiu”. <sup id="cite7"><a href="#fn7">[7]</a></sup></p>
<p id="v35"><sup><small>35</small></sup>  Taip sako Viešpats, kuris davė saulę šviesti dieną ir paskyrė mėnulį bei žvaigždes spindėti naktį, kuris sukelia jūroje šėlstančias bangas­kareivijų Viešpats yra Jo vardas: </p>
<p id="v36"><sup><small>36</small></sup>  “Jeigu šitie įstatai liausis veikę mano akivaizdoje, tai ir Izraelio palikuonys paliaus būti mano tauta. </p>
<p id="v37"><sup><small>37</small></sup>  Jeigu galima išmatuoti dangaus aukštybę ir ištirti žemės gelmes, tai Aš atmesiu Izraelio palikuonis už tai, ką jie padarė,­sako Viešpats.­ </p>
<p id="v38"><sup><small>38</small></sup>  Ateina dienos, kai Viešpaties miestas bus atstatytas nuo Hananelio bokšto iki Kampinių vartų </p>
<p id="v39"><sup><small>39</small></sup>  ir toliau eis tiesiai į Garebo kalną, paskui pasuks į Goją. </p>
<p id="v40"><sup><small>40</small></sup>  Visas lavonų ir aukų pelenų slėnis bei visi laukai iki Kidrono upelio ir Žirgų vartų kampo rytuose bus šventa vieta Viešpačiui. Ji nebebus griaunama ir ardoma per amžius,­sako Viešpats”. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/lt/Bible/Jeremiah/30">
          <span class="mdi mdi-arrow-left-drop-circle"></span><span class="pl-2">Jeremijo knyga - Skyrius 30</span>
        </a>
        </td>
        <td>
        <a href="/lt/Bible/Jeremiah/Index">
          <span class="mdi mdi-book-open-variant"></span><span class="pl-2">Indeksas</span>
        </a>
        </td>
        <td>
        <a href="/lt/Bible/Jeremiah/32">
          <span class="pr-2">Jeremijo knyga - Skyrius 32</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 31:3 <i>Proto gravitacija</i>: <a href="/lt/The_Urantia_Book/9#p6_2">UK 9:6.2</a>.  <i>Dvasios gravitacija</i>: <a href="/lt/The_Urantia_Book/7#p3_2">UK 7:3.2</a>.  <i>Mylėjo su amžina meile</i>: <a href="/lt/The_Urantia_Book/97#p6_3">UK 97:6.3</a>.  <i>Dvasios gravitacija</i>: <a href="/lt/The_Urantia_Book/195#p10_1">UK 195:10.1</a>.  <i>Dvasios gravitacija</i>: <a href="/lt/The_Urantia_Book/188#p5_10">UK 188:5.10</a>.  <i>Dvasios gravitacija</i>: <a href="/lt/The_Urantia_Book/7#p1_1">UK 7:1.1</a>.  <i>Dvasios gravitacija</i>: <a href="/lt/The_Urantia_Book/14#p2_7">UK 14:2.7</a>.  <i>Dvasios gravitacija</i>: <a href="/lt/The_Urantia_Book/174#p5_13">UK 174:5.13</a>.  <i>Nubrėžkite visus žmones (dvasios gravitacija)</i>: <a href="/lt/The_Urantia_Book/1#p4_2">UK 1:4.2</a>.  <i>Dvasios gravitacija</i>: <a href="/lt/The_Urantia_Book/5#p6_9">UK 5:6.9</a>.  <i>Dvasios gravitacija</i>: <a href="/lt/The_Urantia_Book/34#p4_2">UK 34:4.2</a>.  <i>Dvasios gravitacija</i>: <a href="/lt/The_Urantia_Book/12#p8_4">UK 12:8.4</a>.  <i>Dvasios gravitacija</i>: <a href="/lt/The_Urantia_Book/20#p1_6">UK 20:1.6</a>.  <i>Dvasios gravitacija</i>: <a href="/lt/The_Urantia_Book/157#p6_10">UK 157:6.10</a>.  <i>Meilė su amžina meile</i>: <a href="/lt/The_Urantia_Book/131#p2_13">UK 131:2.13</a>.  <i>Dvasios gravitacija</i>: <a href="/lt/The_Urantia_Book/108#p4_1">UK 108:4.1</a>.  <i>Dvasios gravitacija</i>: <a href="/lt/The_Urantia_Book/180#p4_5">UK 180:4.5</a>.  <i>Dvasios gravitacija</i>: <a href="/lt/The_Urantia_Book/107#p0_5">UK 107:0.5</a>.  <i>Dvasios gravitacija</i>: <a href="/lt/The_Urantia_Book/11#p8_9">UK 11:8.9</a>. </li>
  <li id="fn2"><a href="#cite2">↑</a> 31:12,14 <i>Dievas yra gausus</i>: <a href="/lt/The_Urantia_Book/2#p1_2">UK 2:1.2</a>. </li>
  <li id="fn3"><a href="#cite3">↑</a> 31:13 <i>Jis paguos gedinčiuosius</i>: <a href="/lt/The_Urantia_Book/190#p5_4">UK 190:5.4</a>. </li>
  <li id="fn4"><a href="#cite4">↑</a> 31:29-30 <i>Miršta tik nuodėminga siela</i>: <a href="/lt/The_Urantia_Book/145#p2_7">UK 145:2.7</a>. </li>
  <li id="fn5"><a href="#cite5">↑</a> 31:29-34 <i>Rūgščios vynuogės, dantys ant krašto</i>: <a href="/lt/The_Urantia_Book/145#p2_5">UK 145:2.5</a>. </li>
  <li id="fn6"><a href="#cite6">↑</a> 31:33 <i>Įstatymas įrašytas vyrų širdyse</i>: <a href="/lt/The_Urantia_Book/121#p7_5">UK 121:7.5</a>. </li>
  <li id="fn7"><a href="#cite7">↑</a> 31:34 <i>Pažink savo Dievą</i>: <a href="/lt/The_Urantia_Book/5#p4_8">UK 5:4.8</a>. </li>
</ol>
</div>
