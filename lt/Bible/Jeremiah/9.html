<!--
title: Jeremijo knyga - Skyrius 9
description: 
published: true
date: 2022-10-7T19:22:48Z
tags: bible, bible—jeremiah
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Jeremiah/8">Jeremijo knyga - Skyrius 8</a></td>
        <td><a href="/lt/Bible/Jeremiah/Index">Indeksas</a></td>
        <td><a href="/lt/Bible/Jeremiah/10">Jeremijo knyga - Skyrius 10</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  O kad mano galva būtų vandens šaltinis, ir akys ašarų versmė, kad dieną ir naktį galėčiau apraudoti savo tautos užmuštuosius! </p>
<p id="v2"><sup><small>2</small></sup>  Jei dykumoje turėčiau pastogę, palikčiau savo tautą ir eičiau ten! Nes jie visi svetimauja­neištikimųjų gauja. </p>
<p id="v3"><sup><small>3</small></sup>  “Jie sulenkia savo liežuvį melui kaip lanką. Jie nepakyla už tiesą žemėje. Jie eina iš pikto į piktą, o manęs nepažįsta”,­sako Viešpats. </p>
<p id="v4"><sup><small>4</small></sup>  “Saugokitės artimo, nepasitikėkite broliu, nes brolis elgiasi klastingai, o artimas skleidžia šmeižtus. </p>
<p id="v5"><sup><small>5</small></sup>  Vienas apgauna kitą, jie nekalba tiesos. Jie išmokė savo liežuvius kalbėti melą, elgiasi suktai, kol pavargsta. </p>
<p id="v6"><sup><small>6</small></sup>  Tu gyveni apsuptas apgaulių. Dėl savo apgaulių jie atsisako pažinti mane”,­sako Viešpats. </p>
<p id="v7"><sup><small>7</small></sup>  Todėl taip sako kareivijų Viešpats: “Aš juos išlydysiu ir mėginsiu, nes kaip kitaip galėčiau pasielgti su tokia tauta? </p>
<p id="v8"><sup><small>8</small></sup>  Jų liežuvis yra mirtina strėlė, jų žodžiai­klasta. Jie taikiai kalba su savo artimu, bet savo širdyje spendžia jam žabangus. </p>
<p id="v9"><sup><small>9</small></sup>  Ar dėl to neturėčiau jų bausti?­ sako Viešpats,­ar šitokiai tautai neturėčiau atkeršyti?” </p>
<p id="v10"><sup><small>10</small></sup>  Dėl kalnų verksiu ir dejuosiu, dėl ganyklų raudosiu, nes jos sunaikintos; niekas nebekeliauja per juos, nebesigirdi ir galvijų balso. Net padangių paukščiai ir žvėrys pasitraukė. </p>
<p id="v11"><sup><small>11</small></sup>  Aš padarysiu Jeruzalę akmenų krūva, šakalų lindyne ir Judo miestus paversiu negyvenama dykuma. </p>
<p id="v12"><sup><small>12</small></sup>  Kas yra toks išmintingas, kad tai suprastų? Kam Viešpats kalbėjo, kad jis tai paskelbtų, kodėl šalis sunaikinta lyg dykuma, kad niekas nebekeliauja per ją? </p>
<p id="v13"><sup><small>13</small></sup>  Viešpats tarė: “Kadangi jie atmetė mano įstatymą, kurį jiems daviau, nepakluso mano balsui ir nesielgė pagal jį, </p>
<p id="v14"><sup><small>14</small></sup>  bet sekė savo širdies užgaidas ir Baalą, kaip jų tėvai juos mokė, </p>
<p id="v15"><sup><small>15</small></sup>  todėl Aš juos valgydinsiu metėlėmis, girdysiu karčiu vandeniu </p>
<p id="v16"><sup><small>16</small></sup>  ir išsklaidysiu tarp tautų, kurių nepažino nei jie, nei jų tėvai. Iš paskos pasiųsiu kardą, kol juos visai sunaikinsiu”. </p>
<p id="v17"><sup><small>17</small></sup>  Taip sako kareivijų Viešpats: “Pašaukite raudotojų, kad jos ateitų, </p>
<p id="v18"><sup><small>18</small></sup>  kad jos atskubėtų ir giedotų raudą apie mus ir mes susigraudinę verktume”. </p>
<p id="v19"><sup><small>19</small></sup>  Rauda girdėti iš Siono: “Mes sunaikinti, visai sugėdinti! Mes turime palikti gimtinę, mūsų gyvenvietės sunaikintos”. </p>
<p id="v20"><sup><small>20</small></sup>  Klausykitės jūs, moterys, Viešpaties žodžio ir priimkite Jo pamokymą. Mokykite savo dukteris raudoti ir kaimynes apverkti. </p>
<p id="v21"><sup><small>21</small></sup>  Mirtis įėjo pro langus, įsilaužė į mūsų namus. Ji žudo vaikus gatvėse, jaunuolius aikštėse. </p>
<p id="v22"><sup><small>22</small></sup>  Taip sako Viešpats: “Žmonių lavonai bus išmėtyti kaip mėšlas laukuose, kaip pėdai užpakalyje pjovėjo. Ir niekas jų nesurinks”. </p>
<p id="v23"><sup><small>23</small></sup>  Taip sako Viešpats: “Išmintingasis tenesigiria savo išmintimi, stiprusis­savo stiprybe, o turtingasis­savo turtais. <sup id="cite1"><a href="#fn1">[1]</a></sup></p>
<p id="v24"><sup><small>24</small></sup>  Kas nori girtis, tegul giriasi, kad supranta ir pažįsta mane, kad Aš­Viešpats, kuris vykdau malonę, teismą ir teisingumą žemėje, nes tai man patinka,­sako Viešpats”. <sup id="cite2"><a href="#fn2">[2]</a></sup></p>
<p id="v25"><sup><small>25</small></sup>  “Ateis diena, kai Aš bausiu visus apipjaustytuosius ir neapipjaustytuosius: </p>
<p id="v26"><sup><small>26</small></sup>  Egiptą, Judą, Edomą, Amoną, Moabą ir visus, gyvenančius dykumoje. Nes visos tautos yra neapipjaustytos ir Izraelis yra neapipjaustytas širdyje”,­sako Viešpats. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Jeremiah/8">Jeremijo knyga - Skyrius 8</a></td>
        <td><a href="/lt/Bible/Jeremiah/Index">Indeksas</a></td>
        <td><a href="/lt/Bible/Jeremiah/10">Jeremijo knyga - Skyrius 10</a></td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 9:23 <i>Nesigirk turtais</i>: <a href="/lt/The_Urantia_Book/165#p4_8">UK 165:4.8</a>. </li>
  <li id="fn2"><a href="#cite2">↑</a> 9:24 <i>Pažink savo Dievą</i>: <a href="/lt/The_Urantia_Book/5#p4_8">UK 5:4.8</a>.  <i>Jis džiaugiasi savo vaikais</i>: <a href="/lt/The_Urantia_Book/1#p5_4">UK 1:5.4</a>.  <i>Viešpats vykdo mylintį gerumą</i>: <a href="/lt/The_Urantia_Book/2#p4_1">UK 2:4.1</a>.  <i>Meilingas gerumas</i>: <a href="/lt/The_Urantia_Book/2#p5_7">UK 2:5.7</a>. </li>
</ol>
</div>
