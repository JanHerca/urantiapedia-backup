<!--
title: Jeremijo knyga - Skyrius 17
description: 
published: true
date: 2022-9-13T21:36:44Z
tags: 
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Jeremiah/16">Jeremijo knyga - Skyrius 16</a></td>
        <td><a href="/lt/Bible/Jeremiah/Index">Indeksas</a></td>
        <td><a href="/lt/Bible/Jeremiah/18">Jeremijo knyga - Skyrius 18</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Judo nuodėmė užrašyta geležiniu rašikliu, aštriu deimantu įrėžta į jų širdį ir ant aukurų ragų, </p>
<p id="v2"><sup><small>2</small></sup>  kol jų vaikai atsimena aukurus ir alkus po žaliuojančiais medžiais ant aukštų kalvų. </p>
<p id="v3"><sup><small>3</small></sup>  O mano kalne laukuose! Tavo turtą ir visus lobius leisiu išplėšti visame krašte už tavo nuodėmes. </p>
<p id="v4"><sup><small>4</small></sup>  Tu turėsi palikti savo paveldėjimą, kurį tau daviau; tave padarysiu vergu priešų šalyje, kurios nepažįsti, nes mano rūstybės ugnis degs amžinai. </p>
<p id="v5"><sup><small>5</small></sup>  Taip sako Viešpats: “Prakeiktas žmogus, kuris pasitiki žmogumi ir laiko kūną savo stiprybe, kurio širdis nutolsta nuo Viešpaties. </p>
<p id="v6"><sup><small>6</small></sup>  Jis bus kaip krūmokšnis dykumoje ir nieko gero nematys. Jis gyvens sausoje, druskingoje ir negyvenamoje šalyje. </p>
<p id="v7"><sup><small>7</small></sup>  Palaimintas žmogus, kuris pasitiki Viešpačiu, kurio viltis yra Viešpats! <sup id="cite1"><a href="#fn1">[1]</a></sup></p>
<p id="v8"><sup><small>8</small></sup>  Jis bus kaip medis, pasodintas prie vandens, leidžiantis šaknis prie upelio. Jis nebijos ateinančios kaitros, jo lapai visada žaliuos. Jis nesirūpins sausros metu, bet nuolat neš vaisių. </p>
<p id="v9"><sup><small>9</small></sup>  Širdis yra labai klastinga ir be galo nedora. Kas ją supras! <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v10"><sup><small>10</small></sup>  Aš, Viešpats, ištiriu širdį, išbandau inkstus ir atlyginu kiekvienam pagal jo kelius ir jo darbų vaisius”. </p>
<p id="v11"><sup><small>11</small></sup>  Kaip kurapka, tupinti ant kiaušinių, bet neišperinti jų, yra tas, kuris neteisingai įgyja turtą. Gyvenimui įpusėjus turtai paliks jį, ir galiausiai jis liks kaip kvailys. </p>
<p id="v12"><sup><small>12</small></sup>  Mūsų šventykla yra šlovingas sostas, išaukštintas nuo pradžios. </p>
<p id="v13"><sup><small>13</small></sup>  Viešpatie, Izraelio viltie! Visi, kurie palieka Tave, bus sugėdinti. Kurie nutolsta nuo Tavęs, bus įrašyti į žemės dulkes, nes jie paliko Viešpatį, gyvojo vandens versmę. </p>
<p id="v14"><sup><small>14</small></sup>  Viešpatie, pagydyk mane, tai būsiu sveikas; gelbėk mane, tai būsiu išgelbėtas, nes Tu esi mano gyrius! </p>
<p id="v15"><sup><small>15</small></sup>  Jie man sako: “Kur Viešpaties žodis? Teateina dabar!” </p>
<p id="v16"><sup><small>16</small></sup>  Aš niekados nevengiau būti ganytoju pas Tave ir nelaukiau nelaimės. Tu žinai visa, ką kalbėjau. </p>
<p id="v17"><sup><small>17</small></sup>  Negąsdink manęs, Tu esi mano viltis piktą dieną. </p>
<p id="v18"><sup><small>18</small></sup>  Sugėdink mano persekiotojus ir išgąsdink juos, bet ne mane! Siųsk jiems piktą dieną ir sunaikink juos dvigubu sunaikinimu! </p>
<p id="v19"><sup><small>19</small></sup>  Viešpats įsakė man: “Eik ir atsistok šventyklos vartuose, pro kuriuos įeina ir išeina Judo karaliai, ir kituose Jeruzalės vartuose, </p>
<p id="v20"><sup><small>20</small></sup>  sakydamas jiems: ‘Klausykitės Viešpaties žodžio, Judo karaliai ir visi Judo bei Jeruzalės gyventojai, kurie įeinate pro šiuos vartus! </p>
<p id="v21"><sup><small>21</small></sup>  Taip sako Viešpats: ‘Saugokitės ir neneškite nieko sabato dieną pro Jeruzalės vartus. </p>
<p id="v22"><sup><small>22</small></sup>  Neišneškite jokios naštos iš savo namų sabato dieną ir nedirbkite jokio darbo, bet švęskite sabatą, kaip įsakiau jūsų tėvams. </p>
<p id="v23"><sup><small>23</small></sup>  Tačiau jie neklausė ir nekreipė dėmesio, bet užsispyrė, kad negirdėtų ir nepriimtų pamokymo. </p>
<p id="v24"><sup><small>24</small></sup>  Jei jūs manęs paklausysite,­sako Viešpats,­ir nenešite jokios naštos į šitą miestą pro vartus sabato dieną, bet švęsite sabatą ir nedirbsite jokio darbo, </p>
<p id="v25"><sup><small>25</small></sup>  tai pro šito miesto vartus įeis karaliai ir kunigaikščiai, sėdintieji Dovydo soste; važiuos vežimais ir jos ant žirgų jie ir jų kunigaikščiai, Judo ir Jeruzalės gyventojai; ir šitas miestas pasiliks per amžius. </p>
<p id="v26"><sup><small>26</small></sup>  Jie ateis iš Judo miestų, iš Jeruzalės apylinkių, iš Benjamino krašto, iš lygumos, iš kalnyno ir pietų šalies, atnešdami deginamąsias, padėkos ir duonos aukas bei smilkalus į Viešpaties namus. </p>
<p id="v27"><sup><small>27</small></sup>  Bet jei manęs neklausysite, nešvęsite sabato, nešite naštas pro Jeruzalės vartus sabato dieną, tai Aš uždegsiu jos vartus ir sunaikinsiu Jeruzalės rūmus’ ”. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Jeremiah/16">Jeremijo knyga - Skyrius 16</a></td>
        <td><a href="/lt/Bible/Jeremiah/Index">Indeksas</a></td>
        <td><a href="/lt/Bible/Jeremiah/18">Jeremijo knyga - Skyrius 18</a></td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 17:7 <i>Palaimintas žmogus, kuris pasitiki Dievu</i>: <a href="/lt/The_Urantia_Book/131#p2_3">UK 131:2.3</a>.  <i>Palaimintas, kas pasitiki</i>: <a href="/lt/The_Urantia_Book/2#p6_3">UK 2:6.3</a>. </li>
  <li id="fn2"><a href="#cite2">↑</a> 17:9 <i>Nedora širdis sunaikina maldą</i>: <a href="/lt/The_Urantia_Book/146#p2_2">UK 146:2.2</a>.  <i>Human heart is wicked</i>: <a href="/lt/The_Urantia_Book/143#p2_5">UK 143:2.5</a>. </li>
  <li id="fn3"><a href="#cite3">↑</a> 17:9-10 <i>Ieškoti atskirų širdžių</i>: <a href="/lt/The_Urantia_Book/145#p2_6">UK 145:2.6</a>. </li>
</ol>
</div>
