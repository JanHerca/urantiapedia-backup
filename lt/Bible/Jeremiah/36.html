<!--
title: Jeremijo knyga - Skyrius 36
description: 
published: true
date: 2023-11-8T21:52:7Z
tags: bible, bible—jeremiah
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/lt/Bible/Jeremiah/35">
          <span class="mdi mdi-arrow-left-drop-circle"></span><span class="pl-2">Jeremijo knyga - Skyrius 35</span>
        </a>
        </td>
        <td>
        <a href="/lt/Bible/Jeremiah/Index">
          <span class="mdi mdi-book-open-variant"></span><span class="pl-2">Indeksas</span>
        </a>
        </td>
        <td>
        <a href="/lt/Bible/Jeremiah/37">
          <span class="pr-2">Jeremijo knyga - Skyrius 37</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Jehojakimo, Jozijo sūnaus, Judo karaliaus, ketvirtaisiais metais, Viešpats tarė Jeremijui: </p>
<p id="v2"><sup><small>2</small></sup>  “Imk ritinį ir užrašyk visus mano tau kalbėtus žodžius apie Izraelį, Judą ir visas tautas, apie kurias tau kalbėjau nuo Jozijo dienų iki šiandien. </p>
<p id="v3"><sup><small>3</small></sup>  Gal Judo namai, girdėdami, kaip ketinu juos bausti, atsisakys pikto kelio, ir Aš jiems jų nusikaltimus atleisiu”. <sup id="cite1"><a href="#fn1">[1]</a></sup></p>
<p id="v4"><sup><small>4</small></sup>  Jeremijas pasišaukė Baruchą, Nerijos sūnų, kuris iš Jeremijo lūpų į ritinį užrašė visus Viešpaties kalbėtus žodžius. </p>
<p id="v5"><sup><small>5</small></sup>  Jeremijas tarė Baruchui: “Aš uždarytas ir negaliu eiti į Viešpaties namus. </p>
<p id="v6"><sup><small>6</small></sup>  Todėl tu eik į Viešpaties namus pasninko dieną ir paskaityk Viešpaties žodžius, kuriuos užrašei iš mano lūpų į ritinį, visų žmonių akivaizdoje. Skaityk, tegul girdi visi Judo miestų gyventojai, atėję į Jeruzalę. </p>
<p id="v7"><sup><small>7</small></sup>  Gal jie nusižeminę maldaus Viešpatį ir atsisakys savo piktų kelių, nes didelė Viešpaties rūstybė ir bausmė paskelbta šitam miestui”. </p>
<p id="v8"><sup><small>8</small></sup>  Baruchas, Nerijos sūnus, padarė, kaip pranašas Jeremijas jam įsakė, ir perskaitė Viešpaties žodžius Viešpaties namuose. </p>
<p id="v9"><sup><small>9</small></sup>  Penktaisiais Judo karaliaus Jehojakimo, Jozijo sūnaus, metais, devintą mėnesį, Jeruzalėje buvo pasninkas visai tautai ir visiems žmonėms, kurie buvo atėję iš Judo miestų į Jeruzalę. </p>
<p id="v10"><sup><small>10</small></sup>  Baruchas perskaitė iš ritinio Jeremijo žodžius girdint visai tautai Viešpaties namuose, raštininko Gemarijo, Šafano sūnaus, kambaryje, kuris buvo viršutiniame kieme, prie Viešpaties namų Naujųjų vartų įėjimo. </p>
<p id="v11"><sup><small>11</small></sup>  Šafano sūnaus Gemarijo sūnus Mikajas, išklausęs visus Viešpaties žodžius, skaitytus iš ritinio, </p>
<p id="v12"><sup><small>12</small></sup>  nuėjo į karaliaus namus, į raštininko kambarį. Ten buvo susirinkę kunigaikščiai: raštininkas Elišama, Šemajo sūnus Delajas, Achboro sūnus Elnatanas, Šafano sūnus Gemarijas, Hananijo sūnus Zedekijas ir kiti valdovai. </p>
<p id="v13"><sup><small>13</small></sup>  Mikajas pranešė jiems girdėtus žodžius, kuriuos Baruchas skaitė tautai iš ritinio. </p>
<p id="v14"><sup><small>14</small></sup>  Kunigaikščiai pasiuntė Jehudį, sūnų Netanijo, sūnaus Šelemijo, sūnaus Kušio, pas Baruchą ir jam įsakė: “Pasiimk ritinį, iš kurio skaitei tautai ir ateik”. Baruchas, Nerijos sūnus, pasiėmė ritinį ir atėjo pas juos. </p>
<p id="v15"><sup><small>15</small></sup>  Jie tarė jam: “Sėskis ir skaityk mums”. Baruchas skaitė, jiems girdint. </p>
<p id="v16"><sup><small>16</small></sup>  Išgirdę visus žodžius, jie išsigandę žiūrėjo vienas į kitą ir kalbėjo: “Mes privalome visus šiuos žodžius pranešti karaliui”. </p>
<p id="v17"><sup><small>17</small></sup>  Jie paklausė Baruchą: “Sakyk, kaip tu surašei visus šituos žodžius iš jo lūpų?” </p>
<p id="v18"><sup><small>18</small></sup>  Baruchas atsakė: “Jis skelbė šituos žodžius man savo lūpomis, ir aš užrašiau į ritinį rašalu”. </p>
<p id="v19"><sup><small>19</small></sup>  Kunigaikščiai liepė jam: “Tu ir Jeremijas eikite pasislėpti, kad niekas nežinotų, kur jūs esate”. </p>
<p id="v20"><sup><small>20</small></sup>  Jie nuėjo pas karalių į rūmų kiemą ir visa pranešė karaliui. Ritinį jie paliko raštininko Elišamos kambaryje. </p>
<p id="v21"><sup><small>21</small></sup>  Karalius pasiuntė Jehudį atnešti ritinį. Jis atnešė jį iš raštininko Elišamos kambario ir skaitė jį karaliaus ir visų kunigaikščių, stovinčių šalia karaliaus, akivaizdoje. </p>
<p id="v22"><sup><small>22</small></sup>  Tai buvo devintas mėnuo, ir karalius sėdėjo žiemos rūmuose, o priešais jį židinyje degė ugnis. </p>
<p id="v23"><sup><small>23</small></sup>  Jehudžiui perskaičius tris ar keturis skyrius, karalius nupjaudavo juos raštininko peiliu, įmesdavo į ugnį židinyje ir sudegindavo, kol visas ritinys buvo sunaikintas židinio ugnyje. </p>
<p id="v24"><sup><small>24</small></sup>  Nei karalius, nei jo tarnai, girdėdami tuos žodžius, neišsigando ir nepersiplėšė savo rūbų. </p>
<p id="v25"><sup><small>25</small></sup>  Nors Elnatanas, Delajas ir Gemarijas maldavo karalių nedeginti ritinio, bet jis nekreipė dėmesio į juos. </p>
<p id="v26"><sup><small>26</small></sup>  Be to, karalius įsakė Jerachmeeliui, karaliaus sūnui, Serajui, Azrielio sūnui, ir Šelemijui, Abdeelio sūnui, suimti raštininką Baruchą ir pranašą Jeremiją, bet Viešpats paslėpė juos. </p>
<p id="v27"><sup><small>27</small></sup>  Kai karalius sudegino ritinį su žodžiais, kuriuos Baruchas iš Jeremijo lūpų buvo užrašęs, Viešpats tarė Jeremijui: </p>
<p id="v28"><sup><small>28</small></sup>  “Imk kitą ritinį ir užrašyk į jį visus žodžius, buvusius ritinyje, kurį Jehojakimas, Judo karalius, sudegino. </p>
<p id="v29"><sup><small>29</small></sup>  O Jehojakimui, Judo karaliui, sakyk: ‘Tu sudeginai ritinį, sakydamas: ‘Kodėl tu užrašei, kad Babilono karalius ateis ir sunaikins šitame krašte žmones ir gyvulius?’ </p>
<p id="v30"><sup><small>30</small></sup>  Todėl Viešpats apie Jehojakimą, Judo karalių, sako: ‘Jo palikuonys nesėdės Dovydo soste, o jo lavonas bus išmestas ir gulės dieną karštyje ir naktį šaltyje. </p>
<p id="v31"><sup><small>31</small></sup>  Aš nubausiu jį, jo palikuonis bei tarnus ir užleisiu visas nelaimes ant Jeruzalės gyventojų ir Judo žmonių, kurias paskelbiau prieš juos, bet jie neklausė’ ”. </p>
<p id="v32"><sup><small>32</small></sup>  Jeremijas ėmė kitą ritinį, padavė jį raštininkui Baruchui, Nerijos sūnui, o tas iš Jeremijo lūpų užrašė į ritinį visus žodžius, kuriuos Jehojakimas, Judo karalius, sudegino, ir pridėjo dar daugiau panašių žodžių. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/lt/Bible/Jeremiah/35">
          <span class="mdi mdi-arrow-left-drop-circle"></span><span class="pl-2">Jeremijo knyga - Skyrius 35</span>
        </a>
        </td>
        <td>
        <a href="/lt/Bible/Jeremiah/Index">
          <span class="mdi mdi-book-open-variant"></span><span class="pl-2">Indeksas</span>
        </a>
        </td>
        <td>
        <a href="/lt/Bible/Jeremiah/37">
          <span class="pr-2">Jeremijo knyga - Skyrius 37</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 36:3 <i>Atgailaukite už atleidimą (Senasis Testamentas)</i>: <a href="/lt/The_Urantia_Book/159#p5_13">UK 159:5.13</a>. </li>
</ol>
</div>
