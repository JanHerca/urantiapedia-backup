<!--
title: Jeremijo knyga - Skyrius 46
description: 
published: true
date: 2022-10-7T19:22:48Z
tags: bible, bible—jeremiah
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Jeremiah/45">Jeremijo knyga - Skyrius 45</a></td>
        <td><a href="/lt/Bible/Jeremiah/Index">Indeksas</a></td>
        <td><a href="/lt/Bible/Jeremiah/47">Jeremijo knyga - Skyrius 47</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Viešpats kalbėjo pranašui Jeremijui apie pagonių tautas. </p>
<p id="v2"><sup><small>2</small></sup>  Apie Egiptą, apie faraono Nekojo, Egipto karaliaus, kariuomenę, buvusią prie Eufrato upės Karkemiše, kurią Nebukadnecaras, Babilono karalius, nugalėjo kervirtaisiais Johakimo, Jozijo sūnaus, Judo karaliaus, metais. <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  “Paruoškite mažąjį ir didįjį skydą ir traukite į kovą. </p>
<p id="v4"><sup><small>4</small></sup>  Balnokite žirgus ir sėskite ant jų. Rikiuokitės užsidėję šalmus, galąskite ietis, apsivilkite šarvais. </p>
<p id="v5"><sup><small>5</small></sup>  Kodėl Aš mačiau juos išsigandusius ir besitraukiančius atgal? Jų karžygiai išblaškyti bėga be atodairos, visur išgąstis,­sako Viešpats.­ </p>
<p id="v6"><sup><small>6</small></sup>  Eiklieji nepabėgs ir stiprieji neišsigelbės. Šiaurėje, prie Eufrato, jie susvyruos ir parkris. </p>
<p id="v7"><sup><small>7</small></sup>  Kas kyla lyg potvynis, lyg upės vanduo nerimsta? </p>
<p id="v8"><sup><small>8</small></sup>  Egiptas kyla kaip potvynis, kaip upės vanduo nerimsta. Jis sako: ‘Aš pakilsiu, apdengsiu žemę, sunaikinsiu miestus ir jų gyventojus!’ </p>
<p id="v9"><sup><small>9</small></sup>  Pirmyn, žirgai, skubėkite, kovos vežimai! Karžygiai pirmyn! Etiopai ir libiai su skydais, Lidijos gyventojai su įtemptais lankais! </p>
<p id="v10"><sup><small>10</small></sup>  Tai yra Viešpaties, kareivijų Dievo, keršto diena. Jis atkeršys savo priešams. Kardas ris ir bus sotus bei pasigers krauju. Tai bus auka Viešpačiui, kareivijų Dievui, šiaurės krašte, prie Eufrato. </p>
<p id="v11"><sup><small>11</small></sup>  Eik į Gileadą, atsinešk balzamo, mergele, Egipto dukra! Veltui vartoji vaistų daugybę, tu nepagysi! </p>
<p id="v12"><sup><small>12</small></sup>  Tautos išgirdo apie tavo gėdą, pilna žemė tavo šauksmo. Galiūnas susidūrė su galiūnu, ir abu kartu krito!” </p>
<p id="v13"><sup><small>13</small></sup>  Viešpats kalbėjo pranašui Jeremijui, kad Nebukadnecaras, Babilono karalius, ateis ir užpuls Egipto žemę. </p>
<p id="v14"><sup><small>14</small></sup>  “Praneškite Migdole, paskelbkite Tachpanhese ir Nofe! Sakykite: ‘Atsistokite ir pasiruoškite, nes kardas jau ryja aplinkui!’ </p>
<p id="v15"><sup><small>15</small></sup>  Kodėl tavo karžygiai išvaikyti? Jie neatsilaikė, nes Viešpats juos parklupdė. </p>
<p id="v16"><sup><small>16</small></sup>  Tavo daugybė susvyravo ir krito vienas po kito. Jie sakė: ‘Grįžkime pas savo tautą, į savo gimtinę, bėkime nuo žudančio kardo!’ </p>
<p id="v17"><sup><small>17</small></sup>  Jie šaukė apie faraoną, Egipto karalių: ‘Jis yra triukšmas po laiko’. </p>
<p id="v18"><sup><small>18</small></sup>  Kaip Aš gyvas,­sako Karalius, kurio vardas­kareivijų Viešpats,­kaip Taboras yra tarp kalnų ir Karmelis prie jūros, taip tikrai jis ateis. </p>
<p id="v19"><sup><small>19</small></sup>  Pasiruoškite tremčiai, Egipto gyventojai! Nofas pavirs dykyne be gyventojų. </p>
<p id="v20"><sup><small>20</small></sup>  Egiptas yra puiki telyčia, bet iš šiaurės ateina sunaikinimas. </p>
<p id="v21"><sup><small>21</small></sup>  Jo samdyti kariai yra kaip nupenėti veršiai. Jie visi apsigręžė ir pabėgo. Jie neatsilaikė, nes atėjo pražūties diena, priartėjo aplankymo metas. </p>
<p id="v22"><sup><small>22</small></sup>  Jų balsas yra kaip gyvatės šnypštimas. Jie ateina su kirviais tarytum miško kirtėjai. </p>
<p id="v23"><sup><small>23</small></sup>  Jie iškirs mišką, kuris buvo nepereinamas. Jų yra nesuskaitoma daugybė kaip skėrių. </p>
<p id="v24"><sup><small>24</small></sup>  Egipto duktė bus sugėdinta, ji bus atiduota į šiaurės tautos rankas”. </p>
<p id="v25"><sup><small>25</small></sup>  Kareivijų Viešpats, Izraelio Dievas, sako: “Aš nubausiu Noją, faraoną, Egiptą su jų dievais ir karaliais; faraoną ir visus, kurie juo pasitiki. </p>
<p id="v26"><sup><small>26</small></sup>  Aš atiduosiu juos į rankas tų, kurie siekia jų gyvybės, į Nebukadnecaro, Babilono karaliaus, ir jo tarnų rankas. Po daug metų kraštas vėl bus apgyvendintas kaip senais laikais,­sako Viešpats.­ </p>
<p id="v27"><sup><small>27</small></sup>  Tu, mano tarne Jokūbai, nebijok, Izraeli, neišsigąsk! Aš tave išgelbėsiu ir tavo palikuonis parvesiu iš nelaisvės, iš tolimo krašto. Jokūbas sugrįš, turės ramybę, gyvens saugiai, ir niekas jo negąsdins. <sup id="cite2"><a href="#fn2">[2]</a></sup></p>
<p id="v28"><sup><small>28</small></sup>  Tu, mano tarne Jokūbai, nebijok,­sako Viešpats.­Aš esu su tavimi. Aš visiškai sunaikinsiu tautas, į kurias tave ištrėmiau, bet tavęs iki galo nesunaikinsiu. Aš bausiu tave saikingai, bet be bausmės nepaleisiu”. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Jeremiah/45">Jeremijo knyga - Skyrius 45</a></td>
        <td><a href="/lt/Bible/Jeremiah/Index">Indeksas</a></td>
        <td><a href="/lt/Bible/Jeremiah/47">Jeremijo knyga - Skyrius 47</a></td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 46:2 <i>Necho pralaimėjimas</i>: <a href="/lt/The_Urantia_Book/97#p9_25">UK 97:9.25</a>. </li>
  <li id="fn2"><a href="#cite2">↑</a> 46:27 <i>Nesijaudinkite dėl būsimų įvykių</i>: <a href="/lt/The_Urantia_Book/174#p0_2">UK 174:0.2</a>. </li>
</ol>
</div>
