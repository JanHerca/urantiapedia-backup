<!--
title: Jeremijo knyga - Skyrius 25
description: 
published: true
date: 2022-10-7T19:22:48Z
tags: bible, bible—jeremiah
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Jeremiah/24">Jeremijo knyga - Skyrius 24</a></td>
        <td><a href="/lt/Bible/Jeremiah/Index">Indeksas</a></td>
        <td><a href="/lt/Bible/Jeremiah/26">Jeremijo knyga - Skyrius 26</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Žodis Jeremijui apie visą Judo tautą ketvirtaisiais Jozijo sūnaus Jehojakimo, Judo karaliaus, viešpatavimo metais. Tai buvo pirmieji Babilono karaliaus Nebukadnecaro metai. </p>
<p id="v2"><sup><small>2</small></sup>  Pranašas Jeremijas kalbėjo visai Judo tautai ir visiems Jeruzalės gyventojams: </p>
<p id="v3"><sup><small>3</small></sup>  “Nuo tryliktųjų Amono sūnaus Jozijo, Judo karaliaus, metų iki šios dienos, dvidešimt trejus metus, Viešpats kalbėjo man, ir aš skelbiau tai jums, keldamasis anksti rytą, bet jūs neklausėte. </p>
<p id="v4"><sup><small>4</small></sup>  Viešpats siuntė pas jus savo tarnus, pranašus, bet jūs neklausėte ir nekreipėte dėmesio. </p>
<p id="v5"><sup><small>5</small></sup>  Jie sakė: ‘Palikite kiekvienas savo piktą kelią ir piktus darbus, tai liksite gyventi žemėje, kurią Viešpats davė jums ir jūsų tėvams amžinai. </p>
<p id="v6"><sup><small>6</small></sup>  Nesekiokite svetimų dievų, netarnaukite jiems ir negarbinkite jų, nerūstinkite manęs savo rankų darbais, ir Aš jūsų nebausiu’. <sup id="cite1"><a href="#fn1">[1]</a></sup></p>
<p id="v7"><sup><small>7</small></sup>  ‘Bet jūs neklausėte manęs,­sako Viešpats,­ir savo rankų darbais užrūstinote mane savo nenaudai. </p>
<p id="v8"><sup><small>8</small></sup>  Todėl taip sako kareivijų Viešpats: ‘Kadangi jūs neklausėte mano žodžių, </p>
<p id="v9"><sup><small>9</small></sup>  tai Aš surinksiu visas šiaurės tautas pas Babilono karalių Nebukadnecarą, mano tarną, ir jas atvesiu į šitą šalį prieš jus ir visų šitų aplinkinių tautų gyventojus; Aš sunaikinsiu juos ir padarysiu pasibaisėjimu, pašaipa ir amžina dykyne. </p>
<p id="v10"><sup><small>10</small></sup>  Aš atimsiu iš jūsų džiaugsmo ir linksmybės balsus, jaunikio ir jaunosios balsus, girnų ūžesį ir žibintų šviesą. </p>
<p id="v11"><sup><small>11</small></sup>  Visas kraštas pavirs baisia dykuma, ir šios tautos tarnaus Babilono karaliui septyniasdešimt metų. </p>
<p id="v12"><sup><small>12</small></sup>  Po septyniasdešimties metų Aš nubausiu Babilono karalių, jo tautą ir chaldėjų šalį už jų nedorybes ir ją paversiu amžina dykyne. </p>
<p id="v13"><sup><small>13</small></sup>  Aš įvykdysiu viską, ką kalbėjau, kas parašyta šitoje knygoje, ką Jeremijas pranašavo apie tautas. </p>
<p id="v14"><sup><small>14</small></sup>  Jie tarnaus galingoms tautoms ir jų karaliams. Aš jiems atlyginsiu pagal jų nusikaltimus’ ”. </p>
<p id="v15"><sup><small>15</small></sup>  Viešpats, Izraelio Dievas, man įsakė: “Imk šitą rūstybės vyno taurę iš mano rankos ir girdyk juo visas tautas, pas kurias Aš tave siunčiu. </p>
<p id="v16"><sup><small>16</small></sup>  Jos gers, svyrinės ir bus pamišusios dėl kardo, kurį siųsiu jiems!” </p>
<p id="v17"><sup><small>17</small></sup>  Aš ėmiau taurę iš Viešpaties rankos ir girdžiau visas tautas, pas kurias Viešpats mane siuntė: </p>
<p id="v18"><sup><small>18</small></sup>  Jeruzalę, Judo miestus, jo karalius ir kunigaikščius, kad jie taptų apleisti, pašaipa ir keiksmu iki šios dienos. </p>
<p id="v19"><sup><small>19</small></sup>  Faraoną, Egipto karalių, jo tarnus, kunigaikščius, visą tautą </p>
<p id="v20"><sup><small>20</small></sup>  ir visus ten gyvenančius svetimtaučius; visus Uco šalies ir filistinų šalies karalius, Aškeloną, Gazą, Ekroną ir Ašdodo likutį; </p>
<p id="v21"><sup><small>21</small></sup>  Edomą, Moabą ir amonitus; </p>
<p id="v22"><sup><small>22</small></sup>  visus Tyro ir Sidono karalius, taip pat salų ir pajūrio karalius; </p>
<p id="v23"><sup><small>23</small></sup>  Dedaną, Temą, Būzą ir visus esančius tolimiausiuose pakraščiuose; </p>
<p id="v24"><sup><small>24</small></sup>  visus Arabijos karalius, kurie gyvena dykumoje; </p>
<p id="v25"><sup><small>25</small></sup>  visus Zimrio, Elamo ir medų karalius; </p>
<p id="v26"><sup><small>26</small></sup>  visus šiaurės karalius, artimuosius ir tolimuosius, vieną po kito, ir visas karalystes, kurios yra visoje žemėje. O Šešacho karalius gers paskutinis. </p>
<p id="v27"><sup><small>27</small></sup>  “Tu jiems sakyk: ‘Taip sako kareivijų Viešpats, Izraelio Dievas: ‘Gerkite, pasigerkite ir vemkite! Kriskite nuo kardo, kurį siunčiu jums, ir nebeatsikelkite!’ </p>
<p id="v28"><sup><small>28</small></sup>  Jei jie nesutiks imti taurės iš tavo rankos ir gerti, tai jiems sakyk: ‘Taip sako kareivijų Viešpats: ‘Jūs tikrai gersite!’ </p>
<p id="v29"><sup><small>29</small></sup>  Mieste, kuris vadinamas mano vardu, Aš pradedu vykdyti bausmę, o jūs tikitės likti nenubausti? Jūs neliksite nenubausti, nes Aš pašauksiu kardą visiems žemės gyventojams’. </p>
<p id="v30"><sup><small>30</small></sup>  Pranašauk prieš juos visus šiuos žodžius: ‘Viešpats grūmoja iš aukštybės, iš Jo šventos buveinės skamba Jo balsas. Jis grūmoja savo kaimenei, šūkauja kaip vynuogių mynėjai. </p>
<p id="v31"><sup><small>31</small></sup>  Visus žemės pakraščius pasieks garsas, nes Viešpats teis visas tautas, visą žmoniją ir nedorėlius jis atiduos kardui’ ”,­sako Viešpats. </p>
<p id="v32"><sup><small>32</small></sup>  Taip sako kareivijų Viešpats: “Nelaimė eina iš tautos į tautą, didelė audra kyla nuo žemės pakraščių. </p>
<p id="v33"><sup><small>33</small></sup>  Viešpaties užmuštųjų tą dieną bus pilna žemė. Jų neapraudos, nesurinks ir nepalaidos­jie bus mėšlas dirvai tręšti. </p>
<p id="v34"><sup><small>34</small></sup>  Kaimenės vedliai ir ganytojai, šaukite ir voliokitės pelenuose! Atėjo metas skersti ir išsklaidyti jus, jūs krisite kaip gražūs indai. </p>
<p id="v35"><sup><small>35</small></sup>  Kaimenės ganytojai ir vedliai neturės galimybės pabėgti nė išsigelbėti. </p>
<p id="v36"><sup><small>36</small></sup>  Štai ganytojų šauksmas ir kaimenės vedlių verksmas, nes Viešpats sunaikina jų ganyklą. </p>
<p id="v37"><sup><small>37</small></sup>  Sunaikintos yra ramios buveinės dėl Viešpaties rūstybės užsidegimo. </p>
<p id="v38"><sup><small>38</small></sup>  Jis paliko savo namus kaip liūtas, jų šalis virto dykyne dėl prispaudėjų žiaurumo, dėl Jo rūstybės užsidegimo”. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Jeremiah/24">Jeremijo knyga - Skyrius 24</a></td>
        <td><a href="/lt/Bible/Jeremiah/Index">Indeksas</a></td>
        <td><a href="/lt/Bible/Jeremiah/26">Jeremijo knyga - Skyrius 26</a></td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 25:6 <i>Vienas Dievas ir netikri dievai</i>: <a href="/lt/The_Urantia_Book/160#p5_9">UK 160:5.9</a>. </li>
</ol>
</div>
