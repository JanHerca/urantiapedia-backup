<!--
title: Pakartoto Įstatymo knyga - Skyrius 14
description: 
published: true
date: 2023-11-8T21:52:7Z
tags: bible, bible—deuteronomy
editor: ckeditor
dateCreated: 2022-9-10T13:44:15Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/lt/Bible/Deuteronomy/13">
          <span class="mdi mdi-arrow-left-drop-circle"></span><span class="pl-2">Pakartoto Įstatymo knyga - Skyrius 13</span>
        </a>
        </td>
        <td>
        <a href="/lt/Bible/Deuteronomy/Index">
          <span class="mdi mdi-book-open-variant"></span><span class="pl-2">Indeksas</span>
        </a>
        </td>
        <td>
        <a href="/lt/Bible/Deuteronomy/15">
          <span class="pr-2">Pakartoto Įstatymo knyga - Skyrius 15</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  “Jūs esate Viešpaties, jūsų Dievo, vaikai: nedarykite įsipjovimų ir nesiskuskite plikai viršugalvio dėl mirusio, </p>
<p id="v2"><sup><small>2</small></sup>  nes esate šventi žmonės Viešpačiui, jūsų Dievui. Jis jus išsirinko iš visų žemėje esančių tautų būti Jo tauta. <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  Nevalgyk nieko pasibjaurėtino. </p>
<p id="v4"><sup><small>4</small></sup>  Štai gyvuliai, kuriuos leidžiama valgyti: jautis, avis, ožka, </p>
<p id="v5"><sup><small>5</small></sup>  briedis, stirna, stumbras, laukinė ožka, antilopė, gazelė, kalnų ožka. </p>
<p id="v6"><sup><small>6</small></sup>  Valgykite kiekvieną gyvulį, kuris turi skeltą nagą ir gromuliuoja. </p>
<p id="v7"><sup><small>7</small></sup>  Tų, kurie gromuliuoja, bet turi neskeltą nagą, nevalgykite: kupranugario, kiškio, barsuko­jie nešvarūs. </p>
<p id="v8"><sup><small>8</small></sup>  Kiaulė jums yra nešvari, nors ji turi skeltą nagą, bet negromuliuoja. Jos mėsos nevalgykite ir jos maitos nepalieskite. </p>
<p id="v9"><sup><small>9</small></sup>  Iš vandens gyvių valgykite tuos, kurie turi pelekus ir žvynus; </p>
<p id="v10"><sup><small>10</small></sup>  o tų, kurie be pelekų ir žvynų, nevalgykite­jie nešvarūs. </p>
<p id="v11"><sup><small>11</small></sup>  Valgykite visus švarius paukščius, </p>
<p id="v12"><sup><small>12</small></sup>  bet šių nevalgykite: erelio, grifo, jūros erelio, </p>
<p id="v13"><sup><small>13</small></sup>  lingės, vanagėlio, peslio su visa jo gimine, </p>
<p id="v14"><sup><small>14</small></sup>  varnų giminės, </p>
<p id="v15"><sup><small>15</small></sup>  stručio, pelėdos, žuvėdros, vanago su visa jo gimine, </p>
<p id="v16"><sup><small>16</small></sup>  gervės, gulbės, ibio, </p>
<p id="v17"><sup><small>17</small></sup>  naro, kormorano, apuoko, </p>
<p id="v18"><sup><small>18</small></sup>  pelikano, kėkšto ir visos jo giminės, taip pat tutlio ir šikšnosparnio. </p>
<p id="v19"><sup><small>19</small></sup>  Visi sparnuoti vabzdžiai nešvarūs ir nevalgomi. </p>
<p id="v20"><sup><small>20</small></sup>  Visus švarius sparnuočius valgykite. </p>
<p id="v21"><sup><small>21</small></sup>  Nieko pastipusio nevalgykite. Ateivis, gyvenantis pas jus, gali juos valgyti; svetimšaliui gali tokius gyvulius parduoti, bet tu esi Viešpačiui, savo Dievui, pašvęsta tauta. Nevirk ožiuko jo motinos piene. <sup id="cite2"><a href="#fn2">[2]</a></sup></p>
<p id="v22"><sup><small>22</small></sup>  Duok dešimtinę savo derliaus kiekvienais metais. </p>
<p id="v23"><sup><small>23</small></sup>  Dešimtinę javų, vyno bei aliejaus ir galvijų bei avių pirmagimius valgyk Viešpaties, savo Dievo, akivaizdoje toje vietoje, kurią Jis išsirinks savo vardui, kad išmoktum bijotis Viešpaties, savo Dievo. </p>
<p id="v24"><sup><small>24</small></sup>  Jei vieta, kurią Viešpats, tavo Dievas, išsirinks savo vardui, bus labai toli ir negalėsi ten nugabenti dešimtinių iš to, kuo Viešpats tave palaimino, </p>
<p id="v25"><sup><small>25</small></sup>  tai viską parduok ir pinigus nusinešk į vietą, kurią Viešpats, tavo Dievas, išsirinks. </p>
<p id="v26"><sup><small>26</small></sup>  Už tuos pinigus nusipirk, kas tau patiks: galvijų, avių, vyno bei stiprių gėrimų ir visa, ko tik norėsi; valgyk tai su visa savo šeima Viešpaties, savo Dievo, akivaizdoje ir džiaukis. </p>
<p id="v27"><sup><small>27</small></sup>  Neužmiršk pas tave gyvenančio levito, nes jis neturi dalies paveldėtoje žemėje. </p>
<p id="v28"><sup><small>28</small></sup>  Kas treji metai atnešk dešimtinę tų metų derliaus į miesto sandėlius. </p>
<p id="v29"><sup><small>29</small></sup>  Tai bus maistas levitui, neturinčiam dalies paveldėjimui, taip pat ateiviui, našlaičiui ir našlei, kurie gyvena tavo apylinkėje, kad Viešpats, tavo Dievas, laimintų visus tavo darbus, kuriuos darysi”. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/lt/Bible/Deuteronomy/13">
          <span class="mdi mdi-arrow-left-drop-circle"></span><span class="pl-2">Pakartoto Įstatymo knyga - Skyrius 13</span>
        </a>
        </td>
        <td>
        <a href="/lt/Bible/Deuteronomy/Index">
          <span class="mdi mdi-book-open-variant"></span><span class="pl-2">Indeksas</span>
        </a>
        </td>
        <td>
        <a href="/lt/Bible/Deuteronomy/15">
          <span class="pr-2">Pakartoto Įstatymo knyga - Skyrius 15</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 14:2 <i>Išrinkti žmonės</i>: <a href="/lt/The_Urantia_Book/93#p5_1">UK 93:5.1</a>.  <i>Išrinktoji Dievo tauta</i>: <a href="/lt/The_Urantia_Book/96#p5_6">UK 96:5.6</a>.  <i>Išrinkti žmonės</i>: <a href="/lt/The_Urantia_Book/97#p10_1">UK 97:10.1</a>.  <i>Išrinkti žmonės</i>: <a href="/lt/The_Urantia_Book/121#p2_8">UK 121:2.8</a>.  <i>Išrinkti žmonės</i>: <a href="/lt/The_Urantia_Book/96#p2_3">UK 96:2.3</a>.  <i>Išrinkti žmonės</i>: <a href="/lt/The_Urantia_Book/97#p4_2">UK 97:4.2</a>. </li>
  <li id="fn2"><a href="#cite2">↑</a> 14:21 <i>Neišleiskite kūdikio motinos piene</i>: <a href="/lt/The_Urantia_Book/142#p3_20">UK 142:3.20</a>. </li>
</ol>
</div>
