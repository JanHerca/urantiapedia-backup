<!--
title: Pakartoto Įstatymo knyga - Skyrius 17
description: 
published: true
date: 2023-11-8T21:52:7Z
tags: bible, bible—deuteronomy
editor: ckeditor
dateCreated: 2022-9-10T13:44:15Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/lt/Bible/Deuteronomy/16">
          <span class="mdi mdi-arrow-left-drop-circle"></span><span class="pl-2">Pakartoto Įstatymo knyga - Skyrius 16</span>
        </a>
        </td>
        <td>
        <a href="/lt/Bible/Deuteronomy/Index">
          <span class="mdi mdi-book-open-variant"></span><span class="pl-2">Indeksas</span>
        </a>
        </td>
        <td>
        <a href="/lt/Bible/Deuteronomy/18">
          <span class="pr-2">Pakartoto Įstatymo knyga - Skyrius 18</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  “Neaukok Viešpačiui, savo Dievui, avies nei jaučio su trūkumu ar kokia nors kliauda, nes tai yra pasibjaurėjimas Viešpačiui, tavo Dievui. </p>
<p id="v2"><sup><small>2</small></sup>  Jei tavo krašte, kurį Viešpats, tavo Dievas, tau duos, būtų vyras ar moteris, kuris nusikalto Viešpačiui, tavo Dievui, sulaužydamas sandorą </p>
<p id="v3"><sup><small>3</small></sup>  ir tarnaudamas svetimiems dievams bei garbindamas juos arba saulę, mėnulį ar kitą dangaus kūną, ko aš jums neįsakiau daryti, </p>
<p id="v4"><sup><small>4</small></sup>  ir apie tai tau bus pranešta, tai rūpestingai ištirk, ar taip iš tikrųjų yra. Jei padarytas toks nusikaltimas Izraelyje, </p>
<p id="v5"><sup><small>5</small></sup>  išvesk vyrą ar moterį, padariusį tą bjaurų nusikaltimą, prie miesto vartų ir užmušk akmenimis. </p>
<p id="v6"><sup><small>6</small></sup>  Bausi mirtimi tą, prieš kurį liudys du ar trys liudytojai. Nė vienas nebus baudžiamas mirtimi, liudijant prieš jį tik vienam. </p>
<p id="v7"><sup><small>7</small></sup>  Liudytojai pirmieji mes akmenį, o tada prisidės ir likusieji. Taip pikta bus pašalinta iš jūsų tarpo. </p>
<p id="v8"><sup><small>8</small></sup>  Jei kuri byla bus tau per sunki­dėl kraujo, išteisinimo ar sumušimo,­ir sukels ginčus tavo vartuose, atsikelk ir eik į tą vietą, kurią Viešpats, tavo Dievas išsirinks. </p>
<p id="v9"><sup><small>9</small></sup>  Kreipkis į kunigus iš Levio giminės ir į teisėją, kuris bus tuo metu, ir jie nurodys tau teisingą sprendimą. </p>
<p id="v10"><sup><small>10</small></sup>  Daryk, ką jie įsakys ir kaip pamokys. </p>
<p id="v11"><sup><small>11</small></sup>  Elkis pagal jų įsakymus ir nurodymus, nenukrypk nuo jų. </p>
<p id="v12"><sup><small>12</small></sup>  Kas įžūliai nepaklustų kunigui, kuris tarnauja Viešpačiui, tavo Dievui, ar teisėjui, toks asmuo temiršta. Taip pašalinsi pikta iš Izraelio. </p>
<p id="v13"><sup><small>13</small></sup>  Visa tauta išgirs, bijos ir daugiau įžūliai nesielgs. </p>
<p id="v14"><sup><small>14</small></sup>  Kai būsi žemėje, kurią Viešpats, tavo Dievas, tau duos, ją paveldėsi, gyvensi joje ir norėsi išsirinkti sau karalių, kaip visos tautos aplinkui, </p>
<p id="v15"><sup><small>15</small></sup>  tada privalai įstatyti karaliumi tą, kurį Viešpats, tavo Dievas, pasirinks iš tavo brolių. Karaliumi negali būti svetimšalis, kuris nėra tavo brolis. </p>
<p id="v16"><sup><small>16</small></sup>  Jis neturės daug žirgų ir neves tautos atgal į Egiptą daugiau žirgų įsigyti; nes Viešpats įsakė niekuomet tuo pačiu keliu nebegrįžti. </p>
<p id="v17"><sup><small>17</small></sup>  Jis neturės daug žmonų, kad jo širdis nenukryptų, ir nekraus sau sidabro ir aukso. </p>
<p id="v18"><sup><small>18</small></sup>  Atsisėdęs į karalystės sostą, jis pasidarys šito įstatymo nuorašą iš Levio giminės kunigų, </p>
<p id="v19"><sup><small>19</small></sup>  laikys jį pas save ir skaitys visas savo gyvenimo dienas, kad išmoktų bijoti Viešpaties, savo Dievo, ir laikytis žodžių bei paliepimų, surašytų įstatyme, </p>
<p id="v20"><sup><small>20</small></sup>  kad jo širdis nepasikeltų į puikybę prieš brolius ir jis nenukryptų nuo įstatymo nei į kairę, nei į dešinę, kad ilgai karaliautų jis ir jo vaikai Izraelyje”. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/lt/Bible/Deuteronomy/16">
          <span class="mdi mdi-arrow-left-drop-circle"></span><span class="pl-2">Pakartoto Įstatymo knyga - Skyrius 16</span>
        </a>
        </td>
        <td>
        <a href="/lt/Bible/Deuteronomy/Index">
          <span class="mdi mdi-book-open-variant"></span><span class="pl-2">Indeksas</span>
        </a>
        </td>
        <td>
        <a href="/lt/Bible/Deuteronomy/18">
          <span class="pr-2">Pakartoto Įstatymo knyga - Skyrius 18</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
