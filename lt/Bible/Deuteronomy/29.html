<!--
title: Pakartoto Įstatymo knyga - Skyrius 29
description: 
published: true
date: 2023-11-8T21:52:7Z
tags: bible, bible—deuteronomy
editor: ckeditor
dateCreated: 2022-9-10T13:44:15Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/lt/Bible/Deuteronomy/28">
          <span class="mdi mdi-arrow-left-drop-circle"></span><span class="pl-2">Pakartoto Įstatymo knyga - Skyrius 28</span>
        </a>
        </td>
        <td>
        <a href="/lt/Bible/Deuteronomy/Index">
          <span class="mdi mdi-book-open-variant"></span><span class="pl-2">Indeksas</span>
        </a>
        </td>
        <td>
        <a href="/lt/Bible/Deuteronomy/30">
          <span class="pr-2">Pakartoto Įstatymo knyga - Skyrius 30</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Tai yra žodžiai sandoros, kurią Viešpats įsakė Mozei padaryti su izraelitais Moabo žemėje, neskaitant sandoros, padarytos Horebe. </p>
<p id="v2"><sup><small>2</small></sup>  Mozė sušaukė izraelitus ir jiems tarė: “Jūs matėte, ką Viešpats padarė faraonui, visiems jo tarnams ir Egipto žemei jūsų akivaizdoje; </p>
<p id="v3"><sup><small>3</small></sup>  didelius išbandymus, kuriuos matė jūsų akys, nepaprastus ženklus ir stebuklus, </p>
<p id="v4"><sup><small>4</small></sup>  tačiau Viešpats jums nedavė iki šios dienos išminties, neatvėrė nei akių, nei ausų. </p>
<p id="v5"><sup><small>5</small></sup>  Aš vedžiojau jus keturiasdešimt metų dykumoje: nenusidėvėjo jūsų drabužiai ir kojų apavas nesudilo. </p>
<p id="v6"><sup><small>6</small></sup>  Jūs nevalgėte duonos, negėrėte vyno nė kito stipraus gėrimo, kad žinotumėte, jog Aš esu Viešpats, jūsų Dievas. </p>
<p id="v7"><sup><small>7</small></sup>  Kai atėjote į šitą vietą, prieš jus išėjo Hešbono karalius Sihonas ir Bašano karalius Ogas. Mes juos nugalėjome, </p>
<p id="v8"><sup><small>8</small></sup>  užėmėme jų žemę ir davėme ją paveldėti Rubenui, Gadui ir pusei Manaso giminės. </p>
<p id="v9"><sup><small>9</small></sup>  Laikykitės tad šitos sandoros žodžių ir juos vykdykite, kad jums visuomet gerai sektųsi. </p>
<p id="v10"><sup><small>10</small></sup>  Šiandien jūs visi stovite Viešpaties, jūsų Dievo, akivaizdoje: jūsų giminių vadai ir vyresnieji, visi Izraelio vyrai, </p>
<p id="v11"><sup><small>11</small></sup>  vaikai, žmonos ir stovyklos ateiviai, kurie kerta malkas ir atneša vandens, </p>
<p id="v12"><sup><small>12</small></sup>  kad įeitumėte į sandorą su Viešpačiu, savo Dievu, ir į sutartį, kurią šiandien Viešpats, tavo Dievas, su tavimi daro, <sup id="cite1"><a href="#fn1">[1]</a></sup></p>
<p id="v13"><sup><small>13</small></sup>  kad Jis galėtų įtvirtinti tave savo tauta ir būtų tavo Dievas, kaip kalbėjo tau ir prisiekė tavo tėvams: Abraomui, Izaokui ir Jokūbui. </p>
<p id="v14"><sup><small>14</small></sup>  Ne tik su jumis darau šitą sandorą ir sutartį, </p>
<p id="v15"><sup><small>15</small></sup>  bet su tais, kurie yra čia, Viešpaties, savo Dievo, akivaizdoje, ir su tais, kurių čia šiandien nėra. </p>
<p id="v16"><sup><small>16</small></sup>  Jūs žinote, kaip gyvenome Egipto žemėje, kaip keliavome per tautas. </p>
<p id="v17"><sup><small>17</small></sup>  Jūs matėte jų bjaurystes ir stabus­medinius, akmeninius, sidabrinius ir auksinius. </p>
<p id="v18"><sup><small>18</small></sup>  Tegul tarp jūsų neatsiranda vyro nei moters, nei šeimos, nei giminės, kurie nusisuktų nuo Viešpaties, savo Dievo, ir tarnautų svetimiems dievams; tegul nebūna tarp jūsų šaknies, auginančios tulžį ir metėlę; </p>
<p id="v19"><sup><small>19</small></sup>  kad nė vienas, išgirdęs šio prakeikimo žodžius, nelaimintų savęs savo širdyje, sakydamas: ‘Aš turėsiu ramybę, nors vaikštau pagal savo širdies įsivaizdavimus’, tarsi būtų galima lyginti girtą su ištroškusiu. </p>
<p id="v20"><sup><small>20</small></sup>  Viešpats nesigailės tokio, bet Jo pyktis ir pavydas užsidegs prieš tą žmogų, ir visi prakeikimai, surašyti šioje knygoje, kris ant jo, ir Viešpats išnaikins jo vardą iš po dangaus. </p>
<p id="v21"><sup><small>21</small></sup>  Viešpats atskirs jį pražūčiai iš visų Izraelio giminių, pagal visus prakeikimus, surašytus šitoje įstatymo knygoje. </p>
<p id="v22"><sup><small>22</small></sup>  Stebėsis būsimos kartos ir ateiviai, matydami šitos žemės kančias ir vargus, siųstus jiems Viešpaties. </p>
<p id="v23"><sup><small>23</small></sup>  Visa žemė bus siera, druska ir ugniavietė; nieko nebus joje sėjama, net žolės ten nebeaugs; bus sunaikinta lyg Sodoma ir Gomora, Adma ir Ceboimas, kuriuos Viešpats sunaikino savo rūstybėje. </p>
<p id="v24"><sup><small>24</small></sup>  Visos tautos stebėsis: ‘Kodėl Viešpats taip padarė šitam kraštui? Ką reiškia ta Jo rūstybė?’ </p>
<p id="v25"><sup><small>25</small></sup>  Žmonės atsakys: ‘Kadangi jie apleido Viešpaties, savo tėvų Dievo, sandorą, kurią Jis padarė su jais, kai išvedė juos iš Egipto žemės, </p>
<p id="v26"><sup><small>26</small></sup>  ir tarnavo kitiems dievams, garbindami juos, nors tie nebuvo jiems skirti, </p>
<p id="v27"><sup><small>27</small></sup>  Viešpaties rūstybė užsidegė prieš šitą kraštą ir Jis užleido ant jo visus prakeikimus, surašytus šitoje knygoje; </p>
<p id="v28"><sup><small>28</small></sup>  išrovė juos iš jų žemės savo rūstybėje ir ištrėmė į svetimą kraštą, kaip yra šiandien’. </p>
<p id="v29"><sup><small>29</small></sup>  Kas paslėpta, priklauso Viešpačiui, mūsų Dievui, o kas apreikšta­mums ir mūsų vaikams, kad per amžius vykdytume visus šito įstatymo žodžius”. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/lt/Bible/Deuteronomy/28">
          <span class="mdi mdi-arrow-left-drop-circle"></span><span class="pl-2">Pakartoto Įstatymo knyga - Skyrius 28</span>
        </a>
        </td>
        <td>
        <a href="/lt/Bible/Deuteronomy/Index">
          <span class="mdi mdi-book-open-variant"></span><span class="pl-2">Indeksas</span>
        </a>
        </td>
        <td>
        <a href="/lt/Bible/Deuteronomy/30">
          <span class="pr-2">Pakartoto Įstatymo knyga - Skyrius 30</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 29:12-15 <i>Šventieji įžadai ir priesaikos</i>: <a href="/lt/The_Urantia_Book/87#p6_9">UK 87:6.9</a>. </li>
</ol>
</div>
