<!--
title: Pakartoto Įstatymo knyga - Skyrius 9
description: 
published: true
date: 2023-11-8T21:52:7Z
tags: bible, bible—deuteronomy
editor: ckeditor
dateCreated: 2022-9-10T13:44:15Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/lt/Bible/Deuteronomy/8">
          <span class="mdi mdi-arrow-left-drop-circle"></span><span class="pl-2">Pakartoto Įstatymo knyga - Skyrius 8</span>
        </a>
        </td>
        <td>
        <a href="/lt/Bible/Deuteronomy/Index">
          <span class="mdi mdi-book-open-variant"></span><span class="pl-2">Indeksas</span>
        </a>
        </td>
        <td>
        <a href="/lt/Bible/Deuteronomy/10">
          <span class="pr-2">Pakartoto Įstatymo knyga - Skyrius 10</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  “Klausyk, Izraeli! Tu pereisi šiandien per Jordaną, kad nugalėtum didesnes ir stipresnes tautas už save, didelius, iki dangaus sustiprintus miestus, </p>
<p id="v2"><sup><small>2</small></sup>  didelius ir augalotus žmones, Anako sūnus, kuriuos pats matei ir apie kuriuos girdėjai sakant: ‘Niekas jiems negali pasipriešinti’. </p>
<p id="v3"><sup><small>3</small></sup>  Žinok, kad Viešpats, tavo Dievas, eis pirma tavęs kaip ryjanti ugnis ir sunaikins juos, ir parblokš juos prieš tave; taip tu juos išvysi ir sunaikinsi greitai, kaip tau Viešpats pažadėjo. </p>
<p id="v4"><sup><small>4</small></sup>  Kai Viešpats, tavo Dievas, juos išvarys nuo tavęs, nesakyk savo širdyje: ‘Viešpats mane įvedė dėl mano teisumo ir leido paveldėti šitą žemę’. Dėl šitų tautų piktadarysčių Viešpats išvaro jas nuo tavęs. </p>
<p id="v5"><sup><small>5</small></sup>  Ne dėl tavo teisumo ir širdies dorumo įeisi jų žemę paveldėti; jie yra išvaromi dėl jų pikto elgesio, kad Viešpats įvykdytų, ką su priesaika pažadėjo tavo tėvams: Abraomui, Izaokui ir Jokūbui. </p>
<p id="v6"><sup><small>6</small></sup>  Suprask, kad ne dėl tavo teisumo Viešpats, tavo Dievas, duos tau paveldėti šitą žemę, nes tu esi kietasprandė tauta. </p>
<p id="v7"><sup><small>7</small></sup>  Atsimink ir neužmiršk, kaip sukėlei Viešpaties, savo Dievo, pyktį dykumoje. Nuo tos dienos, kai išėjai iš Egipto, iki atėjai į šią vietą, tu maištavai prieš Viešpatį. <sup id="cite1"><a href="#fn1">[1]</a></sup></p>
<p id="v8"><sup><small>8</small></sup>  Ir prie Horebo Jį įpykinai taip, kad Jis užsirūstinęs norėjo tave sunaikinti. </p>
<p id="v9"><sup><small>9</small></sup>  Aš užlipau ant kalno paimti akmeninių plokščių, plokščių sandoros, kurią Viešpats su jumis padarė, ir pasilikau ten keturiasdešimt parų, nevalgiau duonos ir negėriau vandens. </p>
<p id="v10"><sup><small>10</small></sup>  Viešpats įteikė man dvi akmenines plokštes, ant kurių buvo Dievo pirštu įrašyti žodžiai, kuriuos Jis kalbėjo iš ugnies tautos susirinkimui. </p>
<p id="v11"><sup><small>11</small></sup>  Praėjus keturiasdešimčiai parų, Viešpats davė man dvi akmenines sandoros plokštes </p>
<p id="v12"><sup><small>12</small></sup>  ir tarė: ‘Eik skubiai iš čia, nes tauta, kurią išvedei iš Egipto, pasileido; jie greitai nukrypo nuo kelio, kurį jiems nurodžiau ir pasidirbdino stabą. </p>
<p id="v13"><sup><small>13</small></sup>  Matau, kad šita tauta kietasprandė; </p>
<p id="v14"><sup><small>14</small></sup>  leisk man ją sunaikinti ir išdildyti jos vardą iš po dangaus; iš tavęs padarysiu galingesnę ir didesnę tautą kaip šita’. </p>
<p id="v15"><sup><small>15</small></sup>  Aš leidausi žemyn nuo kalno, kuris degė ugnimi, laikydamas abiejose rankose dvi sandoros plokštes, </p>
<p id="v16"><sup><small>16</small></sup>  ir pamačiau, kad nusidėjote Viešpačiui, savo Dievui, nusiliedinote veršį ir nuklydote nuo kelio, kurį Jis jums nurodė. <sup id="cite2"><a href="#fn2">[2]</a></sup></p>
<p id="v17"><sup><small>17</small></sup>  Aš trenkiau abi plokštes į žemę ir jas sudaužiau jums matant, </p>
<p id="v18"><sup><small>18</small></sup>  puoliau ant žemės prieš Viešpatį ir, kaip pirma, keturiasdešimt parų nevalgiau duonos ir negėriau vandens dėl jūsų nuodėmių, kuriomis nusidėjote, piktai pasielgdami Viešpaties akivaizdoje ir sukeldami Jo pyktį, </p>
<p id="v19"><sup><small>19</small></sup>  nes bijojau Jo rūstybės, kuria užsidegęs norėjo jus sunaikinti. Viešpats išklausė mane dar ir tą kartą. </p>
<p id="v20"><sup><small>20</small></sup>  Jis buvo labai užsirūstinęs ant Aarono ir norėjo jį nužudyti. Aš meldžiausi ir už Aaroną. </p>
<p id="v21"><sup><small>21</small></sup>  Jūsų nuodėmę, veršį, kurį jūs buvote pasidarę, nutvėręs sudeginau ir, sutrupinęs į gabalėlius, visai sutrynęs į dulkes, įmečiau į upelį, tekantį nuo kalno. </p>
<p id="v22"><sup><small>22</small></sup>  Jūs užrūstinote Viešpatį taip pat Taberoje, Masoje ir Kibrot Taavoje. </p>
<p id="v23"><sup><small>23</small></sup>  Kai Jis iš Kadeš Barnėjos jus pasiuntė, sakydamas: ‘Eikite, užimkite ir paveldėkite žemę, kurią jums daviau’, jūs paniekinote Viešpaties, savo Dievo, įsakymą, netikėjote ir nenorėjote Jo klausyti. </p>
<p id="v24"><sup><small>24</small></sup>  Kiek jus pažįstu, visada maištavote prieš Viešpatį. </p>
<p id="v25"><sup><small>25</small></sup>  Aš kniūbsčias meldžiau Viešpatį keturiasdešimt parų, maldavau ir prašiau nesunaikinti jūsų, kaip buvo grasinęs. </p>
<p id="v26"><sup><small>26</small></sup>  Aš meldžiausi sakydamas: ‘Viešpatie Dieve! Nesunaikink paveldėjimo ir savo tautos, kurią atpirkai savo didybe ir išvedei iš Egipto galinga ranka. </p>
<p id="v27"><sup><small>27</small></sup>  Atsimink savo tarnus Abraomą, Izaoką ir Jokūbą, nežiūrėk šitos tautos užsispyrimo, piktadarysčių ir nuodėmių, </p>
<p id="v28"><sup><small>28</small></sup>  kad krašto, iš kurio mus išvedei, gyventojai nesakytų: ‘Kadangi Viešpats negalėjo jų įvesti į pažadėtąją žemę ir kadangi Jis jų nekenčia, Jis išvedė juos pražudyti dykumoje’. </p>
<p id="v29"><sup><small>29</small></sup>  Tačiau jie yra Tavo paveldėjimas ir Tavo tauta, kurią išvedei iš Egipto savo galia ir savo ištiesta ranka’ ”. <sup id="cite3"><a href="#fn3">[3]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/lt/Bible/Deuteronomy/8">
          <span class="mdi mdi-arrow-left-drop-circle"></span><span class="pl-2">Pakartoto Įstatymo knyga - Skyrius 8</span>
        </a>
        </td>
        <td>
        <a href="/lt/Bible/Deuteronomy/Index">
          <span class="mdi mdi-book-open-variant"></span><span class="pl-2">Indeksas</span>
        </a>
        </td>
        <td>
        <a href="/lt/Bible/Deuteronomy/10">
          <span class="pr-2">Pakartoto Įstatymo knyga - Skyrius 10</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 9:7-8,22 <i>Didelio pykčio, nuožmaus pykčio dievas</i>: <a href="/lt/The_Urantia_Book/142#p2_1">UK 142:2.1</a>. </li>
  <li id="fn2"><a href="#cite2">↑</a> 9:16-21 <i>Aronas ir auksinis veršelis</i>: <a href="/lt/The_Urantia_Book/146#p1_1">UK 146:1.1</a>. </li>
  <li id="fn3"><a href="#cite3">↑</a> 9:29 <i>Visagalis</i>: <a href="/lt/The_Urantia_Book/142#p3_7">UK 142:3.7</a>.  <i>Dievas yra visagalis</i>: <a href="/lt/The_Urantia_Book/131#p10_3">UK 131:10.3</a>.  <i>Galia</i>: <a href="/lt/The_Urantia_Book/131#p10_6">UK 131:10.6</a>.  <i>Jėgos dievas</i>: <a href="/lt/The_Urantia_Book/96#p6_3">UK 96:6.3</a>.  <i>Dievo galia</i>: <a href="/lt/The_Urantia_Book/1#p1_4">UK 1:1.4</a>. </li>
</ol>
</div>
