<!--
title: Pakartoto Įstatymo knyga - Skyrius 7
description: 
published: true
date: 2022-9-13T21:36:43Z
tags: 
editor: ckeditor
dateCreated: 2022-9-10T13:44:15Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Deuteronomy/6">Pakartoto Įstatymo knyga - Skyrius 6</a></td>
        <td><a href="/lt/Bible/Deuteronomy/Index">Indeksas</a></td>
        <td><a href="/lt/Bible/Deuteronomy/8">Pakartoto Įstatymo knyga - Skyrius 8</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  “Kai Viešpats, tavo Dievas, nuves tave į žemę, kurią paveldėsi, ir išvys septynias tautas: hetitų, girgašų, amoritų, kanaaniečių, perizų, hivų ir jebusiečių, gausingesnes ir stipresnes už tave, </p>
<p id="v2"><sup><small>2</small></sup>  kai Viešpats, tavo Dievas, atiduos jas tau, išnaikink jas. Nedaryk su jomis sutarčių ir jų nesigailėk. </p>
<p id="v3"><sup><small>3</small></sup>  Nesigiminiuok su jomis vedybomis. Savo dukters neduok jų sūnui nei jų dukters neimk savo sūnui, </p>
<p id="v4"><sup><small>4</small></sup>  nes jos nukreips tavo sūnų nuo manęs tarnauti svetimiems dievams. Viešpaties rūstybė tada užsidegs prieš jus, ir Jis sunaikins tave. </p>
<p id="v5"><sup><small>5</small></sup>  Taigi štai ką jiems darykite: jų aukurus sugriaukite, sudaužykite stabus, iškirskite giraites ir sudeginkite drožinius. </p>
<p id="v6"><sup><small>6</small></sup>  Tu esi Viešpačiui, tavo Dievui, pašvęsta tauta. Viešpats, tavo Dievas, tave išsirinko, kad būtum Jam ypatinga tauta virš visų tautų, esančių žemėje. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v7"><sup><small>7</small></sup>  Viešpats jus pamilo ir pasirinko ne dėl to, kad buvote gausesnė tauta už kitas tautas, nes jūsų tauta mažesnė už kitas tautas, </p>
<p id="v8"><sup><small>8</small></sup>  bet dėl to, kad Viešpats jus pamilo ir kad ištesėtų jūsų tėvams duotą priesaiką, Jis išvedė jus galinga ranka iš faraono, Egipto karaliaus, vergijos. <sup id="cite3"><a href="#fn3">[3]</a></sup></p>
<p id="v9"><sup><small>9</small></sup>  Žinok, kad Viešpats, tavo Dievas, yra ištikimas Dievas, kuris laikosi sandoros ir yra gailestingas Jį mylintiems bei Jo įsakymus vykdantiems per tūkstančius kartų. <sup id="cite4"><a href="#fn4">[4]</a></sup></p>
<p id="v10"><sup><small>10</small></sup>  Ir Jis atlygina tiems, kurie Jo nekenčia, juos sunaikindamas. Jis nedels, kad atlygintų tam, kuris Jo nekenčia. </p>
<p id="v11"><sup><small>11</small></sup>  Laikykis Jo įsakymų, įstatymų ir paliepimų, kuriuos tau šiandien įsakau vykdyti, <sup id="cite5"><a href="#fn5">[5]</a></sup></p>
<p id="v12"><sup><small>12</small></sup>  tuomet ir Viešpats, tavo Dievas, laikysis sandoros, kurią padarė su tavo tėvais, ir bus tau gailestingas. </p>
<p id="v13"><sup><small>13</small></sup>  Jis mylės tave, laimins tave ir padaugins tave; Jis palaimins tavo įsčios vaisių, ir tavo žemės vaisius: javus, vynuoges, aliejų, galvijus ir avis toje žemėje, kurią pažadėjo tavo tėvams. <sup id="cite6"><a href="#fn6">[6]</a></sup></p>
<p id="v14"><sup><small>14</small></sup>  Jūs būsite labiausiai palaiminti iš visų tautų, ir nebus nevaisingų tarp jūsų ir tarp jūsų galvijų. </p>
<p id="v15"><sup><small>15</small></sup>  Viešpats pašalins visas tavo negalias ir neužleis baisių Egipto ligų, kurias matei; jas siųs tiems, kurie tavęs nekenčia. </p>
<p id="v16"><sup><small>16</small></sup>  Išnaikink visas tautas, kurias Viešpats, tavo Dievas, tau atiduos. Nesigailėk jų, netarnauk jų dievams, kad jie netaptų tau spąstais. <sup id="cite7"><a href="#fn7">[7]</a></sup></p>
<p id="v17"><sup><small>17</small></sup>  Nesakyk savo širdyje: ‘Šitos tautos gausesnės už mus, kaip mes jas nugalėsime?’ </p>
<p id="v18"><sup><small>18</small></sup>  Nebijok jų, bet atsimink, ką Viešpats, tavo Dievas, padarė faraonui ir visiems egiptiečiams; </p>
<p id="v19"><sup><small>19</small></sup>  tuos didžius išbandymus, kuriuos tavo akys matė, ženklus, stebuklus ir ištiestą galingą ranką, kuria Viešpats, tavo Dievas, tave išvedė. Taip Viešpats, tavo Dievas, padarys visiems, kurių tu bijai. </p>
<p id="v20"><sup><small>20</small></sup>  Jis siųs jiems širšių, kol išnaikins visus tuos, kurie nuo tavęs pabėgs ir pasislėps. </p>
<p id="v21"><sup><small>21</small></sup>  Nebijokite jų, nes Viešpats, jūsų Dievas, yra tarp jūsų­Dievas, didis ir baisus. <sup id="cite8"><a href="#fn8">[8]</a></sup> <sup id="cite9"><a href="#fn9">[9]</a></sup></p>
<p id="v22"><sup><small>22</small></sup>  Jis išvys šitas tautas iš tavo akivaizdos vieną po kitos. Tu negalėsi jų sunaikinti iš karto, kad neatsirastų daug laukinių žvėrių prieš tave. </p>
<p id="v23"><sup><small>23</small></sup>  Viešpats, tavo Dievas, atiduos jas tau, naikindamas jas, kol jų nebeliks. </p>
<p id="v24"><sup><small>24</small></sup>  Į tavo rankas Jis atiduos jų karalius, ir tu išnaikinsi jų vardus. Nė vienas tau negalės pasipriešinti, kol juos sunaikinsi. </p>
<p id="v25"><sup><small>25</small></sup>  Jų dievų drožinius sudegink, neimk iš jų sidabro ir aukso, kad nepatektum į spąstus. Tai yra pasibjaurėjimas Viešpačiui, tavo Dievui. </p>
<p id="v26"><sup><small>26</small></sup>  Neįsinešk į savo namus jokio pasibjaurėjimo, kad nebūtum prakeiktas, kaip jis. Bjaurėkis juo ir šalinkis nuo jo, nes tai prakeikta”. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Deuteronomy/6">Pakartoto Įstatymo knyga - Skyrius 6</a></td>
        <td><a href="/lt/Bible/Deuteronomy/Index">Indeksas</a></td>
        <td><a href="/lt/Bible/Deuteronomy/8">Pakartoto Įstatymo knyga - Skyrius 8</a></td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 7:6 <i>Išrinkti žmonės</i>: <a href="/lt/The_Urantia_Book/93#p5_1">UK 93:5.1</a>.  <i>Išrinkti žmonės</i>: <a href="/lt/The_Urantia_Book/97#p4_2">UK 97:4.2</a>.  <i>Išrinktoji Dievo tauta</i>: <a href="/lt/The_Urantia_Book/96#p5_6">UK 96:5.6</a>.  <i>Išrinkti žmonės</i>: <a href="/lt/The_Urantia_Book/121#p2_8">UK 121:2.8</a>.  <i>Išrinkti žmonės</i>: <a href="/lt/The_Urantia_Book/97#p10_1">UK 97:10.1</a>.  <i>Išrinkti žmonės</i>: <a href="/lt/The_Urantia_Book/96#p2_3">UK 96:2.3</a>. </li>
  <li id="fn2"><a href="#cite2">↑</a> 7:6-15 <i>Dievo pažadas išrinktajai tautai</i>: <a href="/lt/The_Urantia_Book/97#p8_3">UK 97:8.3</a>. </li>
  <li id="fn3"><a href="#cite3">↑</a> 7:8 <i>Nepamirškite ir sandoros</i>: <a href="/lt/The_Urantia_Book/96#p4_6">UK 96:4.6</a>. </li>
  <li id="fn4"><a href="#cite4">↑</a> 7:9 <i>Viešpats ištikimas</i>: <a href="/lt/The_Urantia_Book/131#p2_8">UK 131:2.8</a>.  <i># 1 Dievas ištikimas</i>: <a href="/lt/The_Urantia_Book/4#p1_3">UK 4:1.3</a>. </li>
  <li id="fn5"><a href="#cite5">↑</a> 7:11 <i>Laikykitės visų įsakymų</i>: <a href="/lt/The_Urantia_Book/96#p5_6">UK 96:5.6</a>. </li>
  <li id="fn6"><a href="#cite6">↑</a> 7:13-15 <i>Jis tave mylės, palaimins</i>: <a href="/lt/The_Urantia_Book/96#p5_4">UK 96:5.4</a>. </li>
  <li id="fn7"><a href="#cite7">↑</a> 7:16-24 <i>Viešpaties Izraelio Dievo vardu</i>: <a href="/lt/The_Urantia_Book/70#p1_15">UK 70:1.15</a>. </li>
  <li id="fn8"><a href="#cite8">↑</a> 7:21 <i>Galingas, baisus</i>: <a href="/lt/The_Urantia_Book/96#p4_5">UK 96:4.5</a>. </li>
  <li id="fn9"><a href="#cite9">↑</a> 7:21-23 <i>Kovų dievas</i>: <a href="/lt/The_Urantia_Book/89#p6_3">UK 89:6.3</a>.  <i>Kovų dievas</i>: <a href="/lt/The_Urantia_Book/70#p1_15">UK 70:1.15</a>. </li>
</ol>
</div>
