<!--
title: Pakartoto Įstatymo knyga - Skyrius 24
description: 
published: true
date: 2022-9-13T21:36:43Z
tags: 
editor: ckeditor
dateCreated: 2022-9-10T13:44:15Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Deuteronomy/23">Pakartoto Įstatymo knyga - Skyrius 23</a></td>
        <td><a href="/lt/Bible/Deuteronomy/Index">Indeksas</a></td>
        <td><a href="/lt/Bible/Deuteronomy/25">Pakartoto Įstatymo knyga - Skyrius 25</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  “Jei vyras vestų žmoną, su ja gyventų ir būtų dėl ko nors nepatenkintas ja, jis parašys skyrybų raštą, paduos jai ir atleis ją. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Išėjusi iš jo namų, ji galės ištekėti už kito vyro. </p>
<p id="v3"><sup><small>3</small></sup>  Jei ir tas pradėtų jos nemėgti ir duotų skyrybų raštą arba mirtų, </p>
<p id="v4"><sup><small>4</small></sup>  pirmasis vyras negalės jos vėl vesti po to, kai ji yra suteršta. Tai bjauru Viešpaties akyse. Venk tokios nuodėmės žemėje, kurią Viešpats, tavo Dievas, tau duoda. </p>
<p id="v5"><sup><small>5</small></sup>  Ką tik vedęs vyras bus atleistas nuo karo tarnybos ir nebus jam pavestos kitos pareigos; jis liks namuose vienerius metus pralinksminti savo žmoną. </p>
<p id="v6"><sup><small>6</small></sup>  Užstatui neimk nei apatinio, nei viršutinio girnų akmens, nes taip paimtum užstatu gyvybę. </p>
<p id="v7"><sup><small>7</small></sup>  Jei žmogus būtų pagautas vagiant savo brolį izraelitą, kad jį pavergtų arba parduotų, toks bus baudžiamas mirtimi. Pašalink pikta iš savųjų. </p>
<p id="v8"><sup><small>8</small></sup>  Žiūrėk, kad raupsų metu rūpestingai vykdytum Levio giminės kunigų nurodymus, kuriuos jiems daviau. </p>
<p id="v9"><sup><small>9</small></sup>  Atsimink, ką Viešpats, tavo Dievas, padarė Mirjamai kelyje, kai ėjote iš Egipto. </p>
<p id="v10"><sup><small>10</small></sup>  Ką nors skolindamas savo broliui, neik į jo namus užstato pasiimti, </p>
<p id="v11"><sup><small>11</small></sup>  bet palauk lauke, kol jis tau išneš. </p>
<p id="v12"><sup><small>12</small></sup>  Jei jis neturtingas, nelaikyk pas save per naktį to užstato. </p>
<p id="v13"><sup><small>13</small></sup>  Dar saulei nenusileidus, atiduok jam užstatą, kad jis miegotų savo patale ir laimintų tave. Taip tu būsi teisus Viešpaties, tavo Dievo, akyse. </p>
<p id="v14"><sup><small>14</small></sup>  Neišnaudok samdinio, kuris yra vargdienis ir beturtis, iš tavo brolių ar ateivių, kuris gyvena tavo apylinkėje. </p>
<p id="v15"><sup><small>15</small></sup>  Užmokėk jam atlyginimą tą pačią dieną, dar saulei nenusileidus, nes jis neturtingas ir iš to gyvena, kad jis nesišauktų Viešpaties dėl tavęs ir tau nebūtų nuodėmės. </p>
<p id="v16"><sup><small>16</small></sup>  Tėvai nebus žudomi už vaikus nė vaikai­už tėvus; kiekvienas mirs už savo nuodėmes. </p>
<p id="v17"><sup><small>17</small></sup>  Neiškraipyk teisme ateivio ar našlaičio bylos ir neimk iš našlės drabužio kaip užstato. </p>
<p id="v18"><sup><small>18</small></sup>  Atsimink, kad buvai vergas Egipte ir kad Viešpats, tavo Dievas, iš ten tave išpirko. Todėl įsakau tau taip elgtis. </p>
<p id="v19"><sup><small>19</small></sup>  Jei, veždamas javus, užmirši lauke pėdą, negrįžk jo pasiimti. Palik jį ateiviui, našlaičiui ir našlei, kad Viešpats, tavo Dievas, tave laimintų visuose tavo darbuose. </p>
<p id="v20"><sup><small>20</small></sup>  Kai skinsi alyvų vaisius, nežiūrėk antrą kartą; kas liko medžiuose, palik ateiviui, našlaičiui ir našlei. </p>
<p id="v21"><sup><small>21</small></sup>  Kai skinsi vynuoges, nerink pasilikusių. Palik jas ateiviui, našlaičiui ir našlei. </p>
<p id="v22"><sup><small>22</small></sup>  Atsimink, kad buvai vergas Egipte. Todėl įsakau tau taip daryti”. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Deuteronomy/23">Pakartoto Įstatymo knyga - Skyrius 23</a></td>
        <td><a href="/lt/Bible/Deuteronomy/Index">Indeksas</a></td>
        <td><a href="/lt/Bible/Deuteronomy/25">Pakartoto Įstatymo knyga - Skyrius 25</a></td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 24:1 <i>Skyrybos</i>: <a href="/lt/The_Urantia_Book/83#p5_1">UK 83:5.1</a>. </li>
</ol>
</div>
