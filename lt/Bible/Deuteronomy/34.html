<!--
title: Pakartoto Įstatymo knyga - Skyrius 34
description: 
published: true
date: 2022-10-7T19:22:47Z
tags: bible, bible—deuteronomy
editor: ckeditor
dateCreated: 2022-9-10T13:44:15Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Deuteronomy/33">Pakartoto Įstatymo knyga - Skyrius 33</a></td>
        <td><a href="/lt/Bible/Deuteronomy/Index">Indeksas</a></td>
        <td> </td>
      </tr>
    </tbody>
  </table>
</figure>
<p id="v1"><sup><small>1</small></sup>  Mozė iš Moabo lygumų nuėjo iki Nebojo kalno ir įlipo į Pisgos viršūnę ties Jerichu; ten Viešpats jam parodė visą Gileadą iki Dano žemių </p>
<p id="v2"><sup><small>2</small></sup>  ir visas Neftalio, Efraimo, Manaso ir Judo žemes iki Vakarų jūros, </p>
<p id="v3"><sup><small>3</small></sup>  krašto pietinę dalį, palmių miesto Jericho slėnį iki Coaro. </p>
<p id="v4"><sup><small>4</small></sup>  Viešpats jam tarė: “Tai žemė, kurią pažadėjau Abraomui, Izaokui ir Jokūbui duoti jų palikuonims. Tu ją matai savo akimis, bet į ją neįeisi”. </p>
<p id="v5"><sup><small>5</small></sup>  Viešpaties tarnas Mozė mirė Moabo žemėje, kaip Viešpats buvo sakęs. </p>
<p id="v6"><sup><small>6</small></sup>  Jis jį palaidojo Moabo žemės slėnyje ties Bet Peoru; bet nė vienas žmogus nežino jo kapo iki šios dienos. </p>
<p id="v7"><sup><small>7</small></sup>  Mozė mirė šimto dvidešimties metų; nenusilpo jo akys ir jo jėgos neišseko. </p>
<p id="v8"><sup><small>8</small></sup>  Izraelitai jį apraudojo trisdešimt dienų Moabo lygumose. Po to gedulas pasibaigė. </p>
<p id="v9"><sup><small>9</small></sup>  Nūno sūnus Jozuė buvo pilnas išminties dvasios, nes Mozė buvo uždėjęs ant jo rankas. Izraelitai jo klausė ir darė, kaip Viešpats buvo įsakęs Mozei. </p>
<p id="v10"><sup><small>10</small></sup>  Niekad nebebuvo Izraelyje tokio pranašo, kaip Mozė, su kuriuo Viešpats būtų kalbėjęs veidas į veidą, </p>
<p id="v11"><sup><small>11</small></sup>  kuris darytų tokius ženklus ir stebuklus, kuriuos daryti Viešpats pasiuntė Mozę į Egipto žemę faraonui, jo tarnams, ir visam jo kraštui; </p>
<p id="v12"><sup><small>12</small></sup>  kuris parodytų galingą ranką ir baisius dalykus, kuriuos Mozė darė izraelitų akivaizdoje. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Deuteronomy/33">Pakartoto Įstatymo knyga - Skyrius 33</a></td>
        <td><a href="/lt/Bible/Deuteronomy/Index">Indeksas</a></td>
        <td> </td>
      </tr>
    </tbody>
  </table>
</figure>
