<!--
title: Pakartoto Įstatymo knyga - Skyrius 19
description: 
published: true
date: 2022-10-7T19:22:47Z
tags: bible, bible—deuteronomy
editor: ckeditor
dateCreated: 2022-9-10T13:44:15Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Deuteronomy/18">Pakartoto Įstatymo knyga - Skyrius 18</a></td>
        <td><a href="/lt/Bible/Deuteronomy/Index">Indeksas</a></td>
        <td><a href="/lt/Bible/Deuteronomy/20">Pakartoto Įstatymo knyga - Skyrius 20</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  “Kai Viešpats, tavo Dievas, išnaikins tautas, ir jų žemę duos tau paveldėti ir gyventi jų miestuose bei namuose, </p>
<p id="v2"><sup><small>2</small></sup>  išskirk tame krašte, kurį Viešpats, tavo Dievas, tau duoda, tris miestus, </p>
<p id="v3"><sup><small>3</small></sup>  nutiesk į juos kelią ir padalyk į tris dalis visą kraštą, kad žmogžudys galėtų ten rasti prieglaudą. </p>
<p id="v4"><sup><small>4</small></sup>  Toks įstatymas yra apsaugoti žmogžudį, jei jis netyčia užmuštų savo artimą, kuris anksčiau nebuvo jo priešas. </p>
<p id="v5"><sup><small>5</small></sup>  Jei kas nueitų su artimu į mišką malkų ir bekertant nusmukęs kirvis mirtinai sužeistų artimą, jis tebėga į vieną iš tų miestų, ir jis išliks gyvas. </p>
<p id="v6"><sup><small>6</small></sup>  Kad kraujo keršytojas įsikarščiavęs nesivytų žudiko ir sugavęs neužmuštų; jis nenusipelnė mirties, nes neturėjo užmuštajam jokios neapykantos. <sup id="cite4"><a href="#fn4">[4]</a></sup></p>
<p id="v7"><sup><small>7</small></sup>  Todėl įsakau paskirti tris miestus. </p>
<p id="v8"><sup><small>8</small></sup>  O kai Viešpats, tavo Dievas, išplės tavo sienas, kaip prisiekė tavo tėvams, ir duos visą žemę, kurią jiems pažadėjo, </p>
<p id="v9"><sup><small>9</small></sup>  jei vykdysi įsakymus, kuriuos tau šiandien įsakau, mylėsi Viešpatį, savo Dievą, ir vaikščiosi Jo keliais, tai pridėsi dar tris kitus miestus, <sup id="cite1"><a href="#fn1">[1]</a></sup></p>
<p id="v10"><sup><small>10</small></sup>  kad nekaltas kraujas nebūtų išlietas žemėje, kurią Viešpats, tavo Dievas, tau duos paveldėti, ir tas kraujas nebūtų ant tavęs. </p>
<p id="v11"><sup><small>11</small></sup>  Bet jei kas, neapkęsdamas savo artimo, jo tykotų ir, užpuolęs jį, nužudytų, jei jis pasislėptų viename iš minėtų miestų, </p>
<p id="v12"><sup><small>12</small></sup>  tai jo miesto vyresnieji pasiųs ir jį iš ten grąžins, ir atiduos kraujo keršytojui, kad jį nužudytų. </p>
<p id="v13"><sup><small>13</small></sup>  Nesigailėdamas nužudyk jį, kad nekaltas kraujas nekristų ant Izraelio ir kad tau gerai sektųsi. </p>
<p id="v14"><sup><small>14</small></sup>  Neperkelk savo artimo žemės ribų, kurios yra nuo seno pažymėtos krašte, kurį Viešpats, tavo Dievas, tau duos paveldėti. <sup id="cite2"><a href="#fn2">[2]</a></sup></p>
<p id="v15"><sup><small>15</small></sup>  Vieno liudytojo neužtenka žmogaus kaltei įrodyti, kad ir koks būtų nusikaltimas; dviejų ar trijų liudytojų parodymais remsis byla. </p>
<p id="v16"><sup><small>16</small></sup>  Jei liudytojas melagingai kaltintų žmogų įstatymo laužymu, </p>
<p id="v17"><sup><small>17</small></sup>  abu stos Viešpaties, kunigų ir teisėjų akivaizdon. </p>
<p id="v18"><sup><small>18</small></sup>  Teisėjai viską atidžiai ištirs ir, jeigu liudytojas pasirodys esąs melagiu, liudijusiu netiesą prieš savo brolį, </p>
<p id="v19"><sup><small>19</small></sup>  padaryk jam taip, kaip jis siekė padaryti savo broliui. Tokiu būdu pašalink pikta, </p>
<p id="v20"><sup><small>20</small></sup>  kad kiti išgirdę bijotų ir niekad nedrįstų taip piktai elgtis tarp jūsų. </p>
<p id="v21"><sup><small>21</small></sup>  Nesigailėk: gyvybė už gyvybę, akis už akį, dantis už dantį, ranka už ranką, koja už koją”. <sup id="cite3"><a href="#fn3">[3]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Deuteronomy/18">Pakartoto Įstatymo knyga - Skyrius 18</a></td>
        <td><a href="/lt/Bible/Deuteronomy/Index">Indeksas</a></td>
        <td><a href="/lt/Bible/Deuteronomy/20">Pakartoto Įstatymo knyga - Skyrius 20</a></td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 19:9 <i>Mylėk Dievą visiškai</i>: <a href="/lt/The_Urantia_Book/131#p2_2">UK 131:2.2</a>.  <i>Mylėk Viešpatį aukščiausiai</i>: <a href="/lt/The_Urantia_Book/131#p2_13">UK 131:2.13</a>.  <i>Mylėk Dievą visa širdimi</i>: <a href="/lt/The_Urantia_Book/163#p4_8">UK 163:4.8</a>.  <i>Didžiausias įsakymas</i>: <a href="/lt/The_Urantia_Book/174#p4_2">UK 174:4.2</a>.  <i>Mylėk Dievą visu protu ir širdimi</i>: <a href="/lt/The_Urantia_Book/131#p10_2">UK 131:10.2</a>.  <i>Mylėdamas Dievą</i>: <a href="/lt/The_Urantia_Book/110#p3_8">UK 110:3.8</a>. </li>
  <li id="fn2"><a href="#cite2">↑</a> 19:14 <i>Pagarba orientyrams</i>: <a href="/lt/The_Urantia_Book/69#p9_13">UK 69:9.13</a>. </li>
  <li id="fn3"><a href="#cite3">↑</a> 19:21 <i>Akis už akį, dantis už dantį</i>: <a href="/lt/The_Urantia_Book/140#p6_9">UK 140:6.9</a>.  <i>Akis už akį, dantis už dantį</i>: <a href="/lt/The_Urantia_Book/140#p8_5">UK 140:8.5</a>.  <i>Akis už akį</i>: <a href="/lt/The_Urantia_Book/159#p5_11">UK 159:5.11</a>.  <i>Akis už akį</i>: <a href="/lt/The_Urantia_Book/70#p10_9">UK 70:10.9</a>. </li>
  <li id="fn4"><a href="#cite4">↑</a> 19:6,12 <i>Kraujo kerštas</i>: <a href="/lt/The_Urantia_Book/70#p10_9">UK 70:10.9</a>. </li>
</ol>
</div>
