<!--
title: Pakartoto Įstatymo knyga - Skyrius 8
description: 
published: true
date: 2022-10-7T19:22:47Z
tags: bible, bible—deuteronomy
editor: ckeditor
dateCreated: 2022-9-10T13:44:15Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Deuteronomy/7">Pakartoto Įstatymo knyga - Skyrius 7</a></td>
        <td><a href="/lt/Bible/Deuteronomy/Index">Indeksas</a></td>
        <td><a href="/lt/Bible/Deuteronomy/9">Pakartoto Įstatymo knyga - Skyrius 9</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  “Laikykitės įsakymų, kuriuos šiandien jums skelbiu, kad gyventumėte, daugėtumėte ir paveldėtumėte žemę, kurią Viešpats prisiekė duoti jūsų tėvams. </p>
<p id="v2"><sup><small>2</small></sup>  Atsimink kelią, kuriuo Viešpats, tavo Dievas, vedė tave keturiasdešimt metų per dykumą, kad palenktų ir išmėgintų tave, ir sužinotų, kas yra tavo širdyje, ar tu vykdysi Jo paliepimus. </p>
<p id="v3"><sup><small>3</small></sup>  Jis pažemino tave alkiu ir davė valgyti maną, kurios nepažinai nei tu, nei tavo tėvai, kad suprastum, jog žmogus gyvas ne vien duona, bet kiekvienu Dievo žodžiu. <sup id="cite1"><a href="#fn1">[1]</a></sup></p>
<p id="v4"><sup><small>4</small></sup>  Savo drabužių nesudėvėjai ir tavo kojos nesutino per keturiasdešimt metų. </p>
<p id="v5"><sup><small>5</small></sup>  Suprask, kad kaip žmogus auklėja sūnų, taip Viešpats, tavo Dievas, auklėja tave. <sup id="cite2"><a href="#fn2">[2]</a></sup></p>
<p id="v6"><sup><small>6</small></sup>  Vykdyk Viešpaties, savo Dievo, paliepimus, vaikščiok Jo keliais ir bijokis Jo. </p>
<p id="v7"><sup><small>7</small></sup>  Viešpats, tavo Dievas, įves tave į gerą, upelių ir vandens šaltinių, kurie trykšta lygumose ir kalnuose, žemę; </p>
<p id="v8"><sup><small>8</small></sup>  į kviečių, miežių ir vynuogynų žemę, kurioje auga figos ir granatai, į žemę alyvmedžių ir medaus, </p>
<p id="v9"><sup><small>9</small></sup>  kurioje nestokosi duonos ir džiaugsiesi derliaus gausumu; į žemę, kurioje akmenys yra geležis, o kalnuose galėsi kasti varį. </p>
<p id="v10"><sup><small>10</small></sup>  Pavalgęs ir būdamas sotus, garbink Viešpatį, savo Dievą, už gerą žemę, kurią Jis tau davė. </p>
<p id="v11"><sup><small>11</small></sup>  Saugokis, kad neužmirštum Viešpaties, savo Dievo, nesilaikydamas Jo paliepimų, įsakymų ir įstatymų, kuriuos tau šiandien skelbiu. </p>
<p id="v12"><sup><small>12</small></sup>  Kai sotus būdamas pasistatysi gerus namus, juose gyvensi </p>
<p id="v13"><sup><small>13</small></sup>  ir turėsi galvijų bandas, avių būrius, aukso ir daugybę visokių dalykų, saugokis, </p>
<p id="v14"><sup><small>14</small></sup>  kad nepasididžiuotum ir neužmirštum Viešpaties, savo Dievo, kuris tave išvedė iš Egipto, iš vergijos namų, </p>
<p id="v15"><sup><small>15</small></sup>  kuris vedė per didelę ir baisią dykumą, kur buvo nuodingų gyvačių ir skorpionų, kur buvo sausra ir nebuvo vandens. Jis leido iš kiečiausios uolos vandens srovei tekėti, </p>
<p id="v16"><sup><small>16</small></sup>  maitino tave dykumoje mana, kurios nepažino tavo tėvai, kad pažemintų tave ir išmėgintų tave ir kad galiausiai darytų tau gera, </p>
<p id="v17"><sup><small>17</small></sup>  kad nesakytum: ‘Mano jėga ir mano rankų stiprybė sukrovė man šiuos turtus’. </p>
<p id="v18"><sup><small>18</small></sup>  Atsimink Viešpatį, savo Dievą, nes Jis tau suteikia jėgų įgyti turtus, kad įtvirtintų sandorą, padarytą su tavo tėvais, kaip yra šiandien. <sup id="cite3"><a href="#fn3">[3]</a></sup></p>
<p id="v19"><sup><small>19</small></sup>  Bet jei užmirši Viešpatį, savo Dievą, ir seksi svetimus dievus, juos garbinsi ir jiems tarnausi, skelbiu jums iš anksto, kad žūsite. <sup id="cite4"><a href="#fn4">[4]</a></sup></p>
<p id="v20"><sup><small>20</small></sup>  Kaip žuvo tautos, kurias Viešpats išnaikino jums įeinant, taip ir jūs žūsite, jei neklausysite Viešpaties, jūsų Dievo, balso”. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Deuteronomy/7">Pakartoto Įstatymo knyga - Skyrius 7</a></td>
        <td><a href="/lt/Bible/Deuteronomy/Index">Indeksas</a></td>
        <td><a href="/lt/Bible/Deuteronomy/9">Pakartoto Įstatymo knyga - Skyrius 9</a></td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 8:3 <i>Žmogus gyvas ne vien duona</i>: <a href="/lt/The_Urantia_Book/136#p6_4">UK 136:6.4</a>.  <i>Žmogus negali gyventi vien duona</i>: <a href="/lt/The_Urantia_Book/160#p3_1">UK 160:3.1</a>. </li>
  <li id="fn2"><a href="#cite2">↑</a> 8:5 <i>„Tėvo“ sąvoka</i>: <a href="/lt/The_Urantia_Book/196#p0_2">UK 196:0.2</a>. </li>
  <li id="fn3"><a href="#cite3">↑</a> 8:18 <i>Atsimink Viešpatį, savo Dievą</i>: <a href="/lt/The_Urantia_Book/96#p5_4">UK 96:5.4</a>. </li>
  <li id="fn4"><a href="#cite4">↑</a> 8:19 <i>Vienas Dievas ir netikri dievai</i>: <a href="/lt/The_Urantia_Book/160#p5_9">UK 160:5.9</a>. </li>
</ol>
</div>
