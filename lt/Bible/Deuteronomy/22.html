<!--
title: Pakartoto Įstatymo knyga - Skyrius 22
description: 
published: true
date: 2022-10-7T19:22:47Z
tags: bible, bible—deuteronomy
editor: ckeditor
dateCreated: 2022-9-10T13:44:15Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Deuteronomy/21">Pakartoto Įstatymo knyga - Skyrius 21</a></td>
        <td><a href="/lt/Bible/Deuteronomy/Index">Indeksas</a></td>
        <td><a href="/lt/Bible/Deuteronomy/23">Pakartoto Įstatymo knyga - Skyrius 23</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  “Jei matytum paklydusį savo brolio jautį ar avį, nenusigręžk, bet nuvesk jį atgal pas savo brolį. </p>
<p id="v2"><sup><small>2</small></sup>  Jei gyvulio savininkas gyventų toli ar būtų nepažįstamas, parsivesk jį pas save ir laikyk, kol tavo brolis ieškos jo, ir tu jam sugrąžinsi. </p>
<p id="v3"><sup><small>3</small></sup>  Taip pat daryk su asilu, drabužiu ir kiekvienu savo brolio daiktu, kurį radai pamestą: ką rasi, neslėpk, bet grąžink. </p>
<p id="v4"><sup><small>4</small></sup>  Jei matysi savo brolio asilą ar jautį, parkritusį ant kelio, nenusigręžk, bet padėk jį pakelti. </p>
<p id="v5"><sup><small>5</small></sup>  Moteris nesivilks vyro rūbais, ir vyras­moters; Viešpats bjaurisi tokiais, kurie taip daro. </p>
<p id="v6"><sup><small>6</small></sup>  Jei eidamas rastum medyje ar žemėje paukščio lizdą ir tupinčią patelę ant paukščiukų ar kiaušinių, nepasiimk jos kartu su jaunikliais. </p>
<p id="v7"><sup><small>7</small></sup>  Leisk nuskristi motinai, pasiimk tik paukščiukus, kad tau gerai sektųsi ir ilgai gyventum. </p>
<p id="v8"><sup><small>8</small></sup>  Pasistatęs naują namą, padaryk užtvarą aplink stogą, kad neužtrauktum kraujo ant savo namo, kam nors nukritus nuo jo. </p>
<p id="v9"><sup><small>9</small></sup>  Nesėk vynuogyne jokių kitų sėklų, kad jo vaisiai nebūtų suteršti. </p>
<p id="v10"><sup><small>10</small></sup>  Neark drauge jaučiu ir asilu. </p>
<p id="v11"><sup><small>11</small></sup>  Nedėvėk drabužio, austo iš vilnų ir linų. </p>
<p id="v12"><sup><small>12</small></sup>  Pasidaryk kutus prie keturių kampų savo apsiausto, kuriuo apsisiauti. </p>
<p id="v13"><sup><small>13</small></sup>  Jei kas vestų žmoną, o vėliau pradėtų jos nekęsti </p>
<p id="v14"><sup><small>14</small></sup>  ir ieškotų progos ją atleisti, apšmeiždamas: ‘Aš vedžiau šitą žmoną ir, įėjęs pas ją, radau, kad ji nėra mergaitė’, </p>
<p id="v15"><sup><small>15</small></sup>  tada jos tėvas ir motina atneš jos mergystės ženklus pas miesto vyresniuosius prie vartų, </p>
<p id="v16"><sup><small>16</small></sup>  ir tėvas sakys: ‘Aš daviau savo dukterį šitam vyrui už žmoną. Jis pradėjo jos neapkęsti </p>
<p id="v17"><sup><small>17</small></sup>  ir apšmeižė ją, sakydamas, kad rado, jog mano duktė nebuvo mergaitė. Štai mano dukters nekaltybės įrodymas’. Jie parodys vyresniesiems drabužį. </p>
<p id="v18"><sup><small>18</small></sup>  Tada miesto vyresnieji paims vyrą ir nubaus jį. </p>
<p id="v19"><sup><small>19</small></sup>  Be to, jis turės sumokėti šimtą šekelių sidabro baudos, kurią atiduos moteriškės tėvui, nes jis apšmeižė Izraelio mergaitę. Ji bus jo žmona, ir jis negalės jos atleisti per visas savo dienas. </p>
<p id="v20"><sup><small>20</small></sup>  Bet jei tai tiesa, kad ji nebuvo mergaitė, </p>
<p id="v21"><sup><small>21</small></sup>  jie ją atves prie tėvo namų durų, ir miesto vyrai užmuš ją akmenimis, nes ji padarė bjaurų nusikaltimą Izraelyje, paleistuvaudama tėvo namuose. Taip pašalinsi pikta iš Izraelio. </p>
<p id="v22"><sup><small>22</small></sup>  Jei vyras būtų sugautas gulint su kito žmona, abu: tiek vyras, tiek moteris, turės mirti. Taip pašalinsi pikta iš Izraelio. </p>
<p id="v23"><sup><small>23</small></sup>  Jei mergaitė būtų pažadėta vyrui ir kas nors, sutikęs ją mieste, gulėtų su ja, </p>
<p id="v24"><sup><small>24</small></sup>  abu bus užmušti akmenimis už miesto vartų: mergaitė už tai, kad nešaukė, būdama mieste, o vyras, kad pažemino savo artimo žmoną. Taip pašalinsi pikta iš savo žmonių. </p>
<p id="v25"><sup><small>25</small></sup>  Jei vyras, sutikęs susižadėjusią mergaitę laukuose, ją išprievartautų, jis vienas bus nubaustas mirtimi. </p>
<p id="v26"><sup><small>26</small></sup>  Mergaitei nieko nedarysi, nes ji nepadarė nuodėmės, vertos mirties. Toks nusikaltimas prilygsta žmogžudžio nusikaltimui. </p>
<p id="v27"><sup><small>27</small></sup>  Ji buvo laukuose, šaukė, bet nebuvo, kas ją išgelbėtų. </p>
<p id="v28"><sup><small>28</small></sup>  Jei vyras, sutikęs nesusižadėjusią mergaitę, pagriebtų ją ir gulėtų su ja, ir jie būtų sugauti, </p>
<p id="v29"><sup><small>29</small></sup>  tas vyras sumokės mergaitės tėvui penkiasdešimt šekelių sidabro ir turės ją vesti, nes ją pažemino; jis negalės jos atleisti per visas savo dienas. </p>
<p id="v30"><sup><small>30</small></sup>  Nė vienas neves tėvo žmonos ir neatidengs tėvo nuogumo”. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Deuteronomy/21">Pakartoto Įstatymo knyga - Skyrius 21</a></td>
        <td><a href="/lt/Bible/Deuteronomy/Index">Indeksas</a></td>
        <td><a href="/lt/Bible/Deuteronomy/23">Pakartoto Įstatymo knyga - Skyrius 23</a></td>
      </tr>
    </tbody>
  </table>
</figure>
