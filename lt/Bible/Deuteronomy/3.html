<!--
title: Pakartoto Įstatymo knyga - Skyrius 3
description: 
published: true
date: 2022-9-13T21:36:43Z
tags: 
editor: ckeditor
dateCreated: 2022-9-10T13:44:15Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Deuteronomy/2">Pakartoto Įstatymo knyga - Skyrius 2</a></td>
        <td><a href="/lt/Bible/Deuteronomy/Index">Indeksas</a></td>
        <td><a href="/lt/Bible/Deuteronomy/4">Pakartoto Įstatymo knyga - Skyrius 4</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  “Pasukome Bašano link. Mus pasitiko Bašano karalius Ogas su savo kariuomene Edrėjyje. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Tada Viešpats man tarė: ‘Nebijok jo, nes atiduosiu jį, visus jo žmones ir jo žemę į tavo rankas; padaryk jam taip, kaip padarei amoritų karaliui Sihonui Hešbone’. </p>
<p id="v3"><sup><small>3</small></sup>  Viešpats, mūsų Dievas, atidavė į mūsų rankas Bašano karalių Ogą ir visus jo žmones. Mes juos naikinome, kol nepalikome nė vieno, </p>
<p id="v4"><sup><small>4</small></sup>  ir užėmėme visus jo miestus. Mums teko šešiasdešimt miestų Argobo krašte, kurį valdė Bašano karalius Ogas. </p>
<p id="v5"><sup><small>5</small></sup>  Visi šitie miestai buvo sustiprinti aukštomis mūro sienomis, vartais ir užkaiščiais, neskaičiuojant daugybės miestų, neturėjusių apsaugos sienų. </p>
<p id="v6"><sup><small>6</small></sup>  Mes juos sunaikinome, pasielgdami kaip ir su Hešbono karaliumi Sihonu,­visiškai sunaikinome vyrus, moteris ir kūdikius kiekviename mieste. </p>
<p id="v7"><sup><small>7</small></sup>  Galvijus ir turtą pasilaikėme kaip grobį. </p>
<p id="v8"><sup><small>8</small></sup>  Tuo metu užėmėme dvi amoritų karalystes, buvusias šiapus Jordano, nuo Arnono upės ligi Hermono kalno, </p>
<p id="v9"><sup><small>9</small></sup>  kurį sidoniečiai vadina Sirjonu, o amoritai­Senyru. </p>
<p id="v10"><sup><small>10</small></sup>  Užėmėme visus Ogo karalystės miestus lygumoje, visą Gileado ir Bašano žemę su miestais Salcha ir Edrėju. </p>
<p id="v11"><sup><small>11</small></sup>  Bašano karalius Ogas buvo paskutinis iš milžinų giminės. Jo geležinė lova yra amonitų mieste Raboje; ji devynių uolekčių ilgio ir keturių pločio. </p>
<p id="v12"><sup><small>12</small></sup>  Tuomet užėmėme kraštą nuo miesto Aroero, kuris yra Arnono upelio slėnyje, ligi Gileado kalno. Jo miestus daviau Rubeno ir Gado giminėms. </p>
<p id="v13"><sup><small>13</small></sup>  Likusią Gileado krašto dalį, visą Bašaną, priklausantį Ogo karalystei, ir Argobo kraštą atidaviau pusei Manaso giminės. Bašanas yra vadinamas milžinų kraštu. <sup id="cite2"><a href="#fn2">[2]</a></sup></p>
<p id="v14"><sup><small>14</small></sup>  Manaso sūnus Jayras užėmė Argobo kraštą iki gešūriečių ir maakų sienos ir pavadino jį savo vardu­Havot Jayru; taip jis vadinamas iki šios dienos. </p>
<p id="v15"><sup><small>15</small></sup>  Machyrui daviau Gileadą. </p>
<p id="v16"><sup><small>16</small></sup>  Rubeno ir Gado giminėms daviau Gileado kraštą ligi Arnono upelio, kuris buvo riba iki Jaboko upės, amonitų sienos; </p>
<p id="v17"><sup><small>17</small></sup>  toliau siena ėjo per dykumą ligi Jordano ir Kinereto apylinkių iki Druskos jūros ir Pisgos kalno šlaitų rytuose. </p>
<p id="v18"><sup><small>18</small></sup>  Tada jums pasakiau: ‘Viešpats, jūsų Dievas, jums duoda šitą kraštą paveldėti. Visi kovai tinką vyrai, eikite ginkluoti priekyje savo brolių izraelitų. </p>
<p id="v19"><sup><small>19</small></sup>  Žinau, kad turite daug gyvulių, tad žmonas, vaikus ir bandas palikite miestuose, kuriuos jums daviau. </p>
<p id="v20"><sup><small>20</small></sup>  Padėkite savo broliams užimti žemę už Jordano, kurią Viešpats jiems davė, tada grįžkite į savo žemę, kurią aš jums daviau’. </p>
<p id="v21"><sup><small>21</small></sup>  Tuo metu Jozuei kalbėjau: ‘Tavo akys matė, ką Viešpats, jūsų Dievas, padarė šitiems dviems karaliams. Jis taip pat padarys ir visoms karalystėms, į kurias tu eisi. </p>
<p id="v22"><sup><small>22</small></sup>  Nebijok jų, nes Viešpats, jūsų Dievas, kovos už jus’. </p>
<p id="v23"><sup><small>23</small></sup>  Aš tada maldavau Viešpatį: </p>
<p id="v24"><sup><small>24</small></sup>  ‘Viešpatie Dieve! Tu pradėjai rodyti Izraelio tautai savo didybę ir galią. Nėra kito dievo nei danguje, nei žemėje, kuris galėtų daryti tokius galingus darbus! <sup id="cite3"><a href="#fn3">[3]</a></sup></p>
<p id="v25"><sup><small>25</small></sup>  Leisk man įeiti ir pamatyti gerąją žemę anapus Jordano, tą puikųjį kalnuotą kraštą ir Libaną’. </p>
<p id="v26"><sup><small>26</small></sup>  Tačiau Viešpats buvo supykęs ant manęs dėl jūsų ir manęs neišklausė, ir tarė: ‘Daugiau man apie tai nekalbėk. </p>
<p id="v27"><sup><small>27</small></sup>  Užlipk į Pisgos viršūnę ir apžvelk savo akimis vakarus, šiaurę, pietus ir rytus; tu nepereisi Jordano. </p>
<p id="v28"><sup><small>28</small></sup>  Kalbėk Jozuei, jį padrąsink ir sustiprink, nes jis eis šitos tautos priekyje ir jiems išdalins žemę, kurią tu matysi’. </p>
<p id="v29"><sup><small>29</small></sup>  Mes pasilikome slėnyje ties Bet Peoru”. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Deuteronomy/2">Pakartoto Įstatymo knyga - Skyrius 2</a></td>
        <td><a href="/lt/Bible/Deuteronomy/Index">Indeksas</a></td>
        <td><a href="/lt/Bible/Deuteronomy/4">Pakartoto Įstatymo knyga - Skyrius 4</a></td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 3:1-7 <i>Reidas į Ogą</i>: <a href="/lt/The_Urantia_Book/69#p8_3">UK 69:8.3</a>. </li>
  <li id="fn2"><a href="#cite2">↑</a> 3:13 <i>Milžinų žemė</i>: <a href="/lt/The_Urantia_Book/77#p2_3">UK 77:2.3</a>. </li>
  <li id="fn3"><a href="#cite3">↑</a> 3:24 <i>Danguje aukščiau, žemėje apačioje</i>: <a href="/lt/The_Urantia_Book/3#p1_1">UK 3:1.1</a>. </li>
</ol>
</div>
