<!--
title: Pakartoto Įstatymo knyga - Skyrius 28
description: 
published: true
date: 2022-10-7T19:22:47Z
tags: bible, bible—deuteronomy
editor: ckeditor
dateCreated: 2022-9-10T13:44:15Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Deuteronomy/27">Pakartoto Įstatymo knyga - Skyrius 27</a></td>
        <td><a href="/lt/Bible/Deuteronomy/Index">Indeksas</a></td>
        <td><a href="/lt/Bible/Deuteronomy/29">Pakartoto Įstatymo knyga - Skyrius 29</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  “Jei atidžiai klausysi Viešpaties, savo Dievo, balso ir vykdysi bei laikysi visus Jo įsakymus, kuriuos aš tau šiandien skelbiu, Viešpats, tavo Dievas, išaukštins tave virš visų žemės tautų. <sup id="cite1"><a href="#fn1">[1]</a></sup> <sup id="cite11"><a href="#fn11">[11]</a></sup></p>
<p id="v2"><sup><small>2</small></sup>  Visi šie palaiminimai ateis ir pasivys tave, jei klausysi Viešpaties, savo Dievo, balso. </p>
<p id="v3"><sup><small>3</small></sup>  Palaimintas tu būsi mieste ir palaimintas tu būsi lauke. </p>
<p id="v4"><sup><small>4</small></sup>  Palaimintas bus tavo kūno vaisius, tavo žemės derlius, tavo bandų, galvijų ir avių prieauglis. </p>
<p id="v5"><sup><small>5</small></sup>  Palaimintos bus tavo klėtys ir atsargos. </p>
<p id="v6"><sup><small>6</small></sup>  Palaimintas būsi įeidamas ir palaimintas būsi išeidamas. </p>
<p id="v7"><sup><small>7</small></sup>  Viešpats sunaikins tavo priešus, kurie pakils prieš tave, tavo akivaizdoje; jie puls tave vienu keliu, o bėgs nuo tavęs septyniais keliais. </p>
<p id="v8"><sup><small>8</small></sup>  Viešpats pasiųs savo palaiminimą į tavo sandėlius ir į visus tavo rankų darbus; Jis palaimins tave žemėje, kurią Viešpats, tavo Dievas tau duoda. </p>
<p id="v9"><sup><small>9</small></sup>  Jei vykdysi Viešpaties, savo Dievo, įsakymus ir vaikščiosi Jo keliais, Jis patvirtins tave savo šventa tauta, kaip tau pažadėjo. </p>
<p id="v10"><sup><small>10</small></sup>  Visos žemės tautos, matydamos, kad tu vadinamas Viešpaties vardu, bijos tavęs. </p>
<p id="v11"><sup><small>11</small></sup>  Viešpats suteiks tau apsčiai gėrybių­tavo kūno vaisiaus, galvijų prieauglio ir žemės derliaus­ krašte, kurį Viešpats prisiekė tavo tėvams atiduoti. </p>
<p id="v12"><sup><small>12</small></sup>  Viešpats atvers tau savo gerąjį lobyną­dangų, kad duotų lietaus tavo žemei reikiamu metu ir laimintų tavo rankų darbą; tu skolinsi daugeliui tautų, bet pats iš nieko nesiskolinsi. </p>
<p id="v13"><sup><small>13</small></sup>  Viešpats padarys tave galva, o ne uodega; visuomet būsi viršuje, o ne apačioje, jei tik klausysi Viešpaties, savo Dievo, įsakymų, kuriuos aš tau šiandien skelbiu, ir juos vykdysi. </p>
<p id="v14"><sup><small>14</small></sup>  Nenukrypk nė nuo vieno žodžio, kuriuos šiandien tau skelbiu, nei į kairę, nei į dešinę sekti kitų dievų ir jiems tarnauti. </p>
<p id="v15"><sup><small>15</small></sup>  Bet jei neklausysi Viešpaties, savo Dievo, balso ir nesilaikysi bei nevykdysi visų Jo įsakymų ir įstatymų, kuriuos aš tau skelbiu, visi šitie prakeikimai ateis ir pasivys tave. <sup id="cite2"><a href="#fn2">[2]</a></sup></p>
<p id="v16"><sup><small>16</small></sup>  Prakeiktas tu būsi mieste ir prakeiktas tu būsi lauke. </p>
<p id="v17"><sup><small>17</small></sup>  Prakeiktos bus tavo klėtys ir atsargos. </p>
<p id="v18"><sup><small>18</small></sup>  Prakeiktas bus tavo kūno vaisius, tavo žemės derlius, tavo galvijų ir avių prieauglis. </p>
<p id="v19"><sup><small>19</small></sup>  Prakeiktas būsi įeidamas ir prakeiktas būsi išeidamas. </p>
<p id="v20"><sup><small>20</small></sup>  Viešpats siųs tau prakeikimą, sumišimą ir nepasisekimą visame, ką darysi, iki tave visai sunaikins dėl tavo piktų darbų, nes apleidai mane. </p>
<p id="v21"><sup><small>21</small></sup>  Viešpats siųs tau marą, kol tave nušluos nuo tos žemės, kurios paveldėti eini. </p>
<p id="v22"><sup><small>22</small></sup>  Viešpats baus tave drugiu, šalčiu, sausra ir kardu, kurie persekios tave iki pražūsi. </p>
<p id="v23"><sup><small>23</small></sup>  Dangus virš tavęs bus varinis ir žemė po tavimi­geležinė. </p>
<p id="v24"><sup><small>24</small></sup>  Viešpats vietoje lietaus tavo žemei siųs smilčių audras, kol tave sunaikins. </p>
<p id="v25"><sup><small>25</small></sup>  Viešpats leis priešams tave pavergti; vienu keliu išeisi prieš juos, o jiems puolant bėgsi septyniais; tu būsi išblaškytas po visas žemės karalystes. <sup id="cite3"><a href="#fn3">[3]</a></sup></p>
<p id="v26"><sup><small>26</small></sup>  Tavo žmonių lavonai bus maistu padangių paukščiams ir žemės žvėrims, niekas jų nenubaidys. </p>
<p id="v27"><sup><small>27</small></sup>  Viešpats baus tave Egipto votimis, šašais ir niežais, kurių negalėsi išgydyti. </p>
<p id="v28"><sup><small>28</small></sup>  Viešpats ištiks tave pamišimu, aklumu ir širdies sustingimu. </p>
<p id="v29"><sup><small>29</small></sup>  Vidudienį grabaliosi, kaip aklas grabalioja patamsyje, ir tau nesiseks tavo keliuose; tu būsi spaudžiamas ir išnaudojamas visą laiką, ir niekas tavęs neišgelbės. </p>
<p id="v30"><sup><small>30</small></sup>  Vesi žmoną, o kitas gulės su ja. Pasistatysi namą, bet jame negyvensi. Užveisi vynuogyną, bet jo vaisių nerinksi. </p>
<p id="v31"><sup><small>31</small></sup>  Tavo jautį papjaus tavo akyse, bet tu jo neragausi. Tavo asilą pasigaus tau matant ir tau jo negrąžins. Tavo avis paims priešas ir niekas tau nepadės. </p>
<p id="v32"><sup><small>32</small></sup>  Tavo sūnūs ir dukterys bus išvesti į kitas tautas; belaukdamas jų, pražiūrėsi akis ir būsi bejėgis. </p>
<p id="v33"><sup><small>33</small></sup>  Tavo žemės derlių ir visus darbo vaisius paims svetimieji, tu pats būsi mušamas ir žiauriai baudžiamas. </p>
<p id="v34"><sup><small>34</small></sup>  Tu išprotėsi nuo to, ką matys tavo akys. </p>
<p id="v35"><sup><small>35</small></sup>  Be to vargins tave piktos votys ir nepagydomos žaizdos, negalėsi išsigydyti nuo galvos iki kojų. </p>
<p id="v36"><sup><small>36</small></sup>  Tave ir tavo karalių Viešpats atiduos tautai, kurios nepažinai nei tu, nei tavo tėvai; ten tarnausi mediniams ir akmeniniams dievams. <sup id="cite4"><a href="#fn4">[4]</a></sup></p>
<p id="v37"><sup><small>37</small></sup>  Tu tapsi pasibaisėjimu ir priežodžiu tose tautose, į kurias Viešpats tave nuves. </p>
<p id="v38"><sup><small>38</small></sup>  Daug sėsi, bet mažai surinksi, nes skėriai viską suės. </p>
<p id="v39"><sup><small>39</small></sup>  Užsiveisi vynuogyną ir jį prižiūrėsi, bet vyno negersi ir vynuogių nevalgysi, nes viską kirminai sunaikins. </p>
<p id="v40"><sup><small>40</small></sup>  Turėsi alyvmedžių visame krašte, o aliejumi nesitepsi, nes jų vaisiai neprinokę nubyrės. </p>
<p id="v41"><sup><small>41</small></sup>  Tau gims sūnų ir dukterų, bet jais nesidžiaugsi, nes jie bus išvesti nelaisvėn. <sup id="cite5"><a href="#fn5">[5]</a></sup></p>
<p id="v42"><sup><small>42</small></sup>  Visus tavo medžius ir žemės vaisius suės skėriai. </p>
<p id="v43"><sup><small>43</small></sup>  Tavo žemėje gyvenąs ateivis labai iškils virš tavęs, tu gi labai nusmuksi. <sup id="cite6"><a href="#fn6">[6]</a></sup></p>
<p id="v44"><sup><small>44</small></sup>  Jis tau skolins, bet tu jam neturėsi ko skolinti. Jis bus galva, o tu uodega. </p>
<p id="v45"><sup><small>45</small></sup>  Tau ateis šitie prakeikimai, persekios ir pasivys tave, iki būsi sunaikintas, nes neklausei Viešpaties, savo Dievo, ir nevykdei Jo įstatymų bei įsakymų, kuriuos Jis tau davė. <sup id="cite7"><a href="#fn7">[7]</a></sup></p>
<p id="v46"><sup><small>46</small></sup>  Jie bus tau ir tavo palikuonims ženklu ir stebalu per amžius. </p>
<p id="v47"><sup><small>47</small></sup>  Netarnavai Viešpačiui, savo Dievui, su džiaugsmu ir linksma širdimi, turėdamas visko, </p>
<p id="v48"><sup><small>48</small></sup>  tai tarnausi priešui, kurį Viešpats tau siųs; kęsi badą, troškulį, nepriteklių ir vargą. Jis uždės tau geležinį jungą, kol tave sunaikins. </p>
<p id="v49"><sup><small>49</small></sup>  Jis atves tautą iš pačių žemės pakraščių, kuri puls tave kaip erelis; jos kalbos tu nesuprasi. </p>
<p id="v50"><sup><small>50</small></sup>  Žiaurią tautą, kuri neaplenks seno nė pagailės jauno. </p>
<p id="v51"><sup><small>51</small></sup>  Ji valgys tavo galvijus ir žemės derlių. Ji tau nepaliks kviečių, vyno, aliejaus, jaučių ir avių ir tu būsi sunaikintas. </p>
<p id="v52"><sup><small>52</small></sup>  Jie puls tavo miestus ir sugriaus stiprius ir aukštus mūrus, kuriais pasitikėjai. Apguls miestus visame tavo krašte, kurį Viešpats, tavo Dievas, tau davė. <sup id="cite8"><a href="#fn8">[8]</a></sup></p>
<p id="v53"><sup><small>53</small></sup>  Tu valgysi savo kūno vaisių, savo sūnų ir dukterų, kuriuos Dievas tau duos, kūnus, apsuptyje ir suspaudime, kuriais vargins tave tavo priešas. </p>
<p id="v54"><sup><small>54</small></sup>  Net aukštos kilmės ir išlepintas vyras bus negailestingas savo broliui, mylimai žmonai ir savo likusiems vaikams. <sup id="cite9"><a href="#fn9">[9]</a></sup></p>
<p id="v55"><sup><small>55</small></sup>  Jis jiems neduos savo vaikų mėsos, kurią pats valgys, nes nieko kito nebeturės priešo apgultame mieste. </p>
<p id="v56"><sup><small>56</small></sup>  Jautri ir išlepinta moteris, nepratusi vaikščioti basa, bus negailestinga savo mylimam vyrui, sūnui ir dukteriai </p>
<p id="v57"><sup><small>57</small></sup>  ir neduos jiems to, kas išeina iš jos kojų tarpo gimdant ir ką tik gimusio kūdikio, nes ji pati tai valgys slaptai priešo apgultame mieste. </p>
<p id="v58"><sup><small>58</small></sup>  Jei nesilaikysi ir nevykdysi visų šito įstatymo žodžių, kurie surašyti šioje knygoje, ir nebijosi šlovingo ir baisaus vardo­Viešpaties, tavo Dievo, <sup id="cite10"><a href="#fn10">[10]</a></sup></p>
<p id="v59"><sup><small>59</small></sup>  Jis siųs tau ir tavo palikuonims dideles, piktas ir ilgas negalias, </p>
<p id="v60"><sup><small>60</small></sup>  be to, Jis užleis ant tavęs visas Egipto ligas, kurių tu bijai, ir jos prikibs prie tavęs. </p>
<p id="v61"><sup><small>61</small></sup>  Taip pat ligas ir negalias, kurios neįrašytos šitoje įstatymo knygoje, Viešpats užleis ant tavęs, iki sunaikins tave. </p>
<p id="v62"><sup><small>62</small></sup>  Jūsų buvo tiek, kiek dangaus žvaigždžių, bet po to paliks tik mažas skaičius, nes neklausėte Viešpaties, savo Dievo. </p>
<p id="v63"><sup><small>63</small></sup>  Kaip Viešpats džiaugėsi darydamas jums gera ir padaugindamas jus, taip džiaugsis jus išblaškydamas ir išvydamas iš žemės, kurios paveldėti einate. </p>
<p id="v64"><sup><small>64</small></sup>  Viešpats išsklaidys tave tarp visų tautų nuo vieno žemės krašto iki kito. Ten tarnausite kitiems dievams: medžiui ir akmeniui, kurių nežinojai nei tu, nei tavo tėvai. </p>
<p id="v65"><sup><small>65</small></sup>  Tarp svetimų tautų neturėsi poilsio nė vietos kojai ramiai pastatyti, nes Viešpats duos tau baukščią širdį, nusilpusias akis ir kankinančias mintis. </p>
<p id="v66"><sup><small>66</small></sup>  Tavo gyvybė bus pavojuje dieną ir naktį, tu nebūsi tikras dėl jos. </p>
<p id="v67"><sup><small>67</small></sup>  Rytą lauksi vakaro, o vakare­ryto. Tavo širdis bus įbauginta pergyvenimų, kuriuos patyrei. </p>
<p id="v68"><sup><small>68</small></sup>  Viešpats sugrąžins tave laivais į Egiptą, apie kurį sakiau, kad jo niekuomet nebematysi. Ten siūlysitės savo priešams vergais ir vergėmis, bet niekas jūsų nepirks”. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Deuteronomy/27">Pakartoto Įstatymo knyga - Skyrius 27</a></td>
        <td><a href="/lt/Bible/Deuteronomy/Index">Indeksas</a></td>
        <td><a href="/lt/Bible/Deuteronomy/29">Pakartoto Įstatymo knyga - Skyrius 29</a></td>
      </tr>
    </tbody>
  </table>
</figure>
<h2>Nuorodos</h2>
<div style="column-width: 30em;">
<ol>
  <li id="fn1"><a href="#cite1">↑</a> 28:1-8 <i>Jobas: Dievas laimina tikinčiuosius</i>: <a href="/lt/The_Urantia_Book/148#p6_2">UK 148:6.2</a>. </li>
  <li id="fn2"><a href="#cite2">↑</a> 28:15 <i>Jei nesikreipia į Dievą, keiksmai</i>: <a href="/lt/The_Urantia_Book/152#p2_1">UK 152:2.1</a>. </li>
  <li id="fn3"><a href="#cite3">↑</a> 28:25 <i>Sužalotas priešų</i>: <a href="/lt/The_Urantia_Book/152#p2_1">UK 152:2.1</a>. </li>
  <li id="fn4"><a href="#cite4">↑</a> 28:36-37 <i>Tapk priežodžiu</i>: <a href="/lt/The_Urantia_Book/152#p2_1">UK 152:2.1</a>. </li>
  <li id="fn5"><a href="#cite5">↑</a> 28:41 <i>Sūnūs / dukterys laikomi nelaisvėje</i>: <a href="/lt/The_Urantia_Book/153#p2_1">UK 153:2.1</a>. </li>
  <li id="fn6"><a href="#cite6">↑</a> 28:43 <i>Svetimi žmonės įgyja valdžią</i>: <a href="/lt/The_Urantia_Book/153#p2_1">UK 153:2.1</a>. </li>
  <li id="fn7"><a href="#cite7">↑</a> 28:45-50 <i>Parašyta bausmė</i>: <a href="/lt/The_Urantia_Book/153#p2_1">UK 153:2.1</a>. </li>
  <li id="fn8"><a href="#cite8">↑</a> 28:52-53 <i>Numatyta degradacija</i>: <a href="/lt/The_Urantia_Book/153#p2_1">UK 153:2.1</a>. </li>
  <li id="fn9"><a href="#cite9">↑</a> 28:54,56 <i>Bloga akis</i>: <a href="/lt/The_Urantia_Book/87#p5_4">UK 87:5.4</a>. </li>
  <li id="fn10"><a href="#cite10">↑</a> 28:58 <i>Baisu</i>: <a href="/lt/The_Urantia_Book/96#p4_5">UK 96:4.5</a>. </li>
  <li id="fn11"><a href="#cite11">↑</a> 28 <i>Dievas žudo, kai tu nepaklūsti</i>: <a href="/lt/The_Urantia_Book/96#p5_6">UK 96:5.6</a>. </li>
</ol>
</div>
