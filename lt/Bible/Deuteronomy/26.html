<!--
title: Pakartoto Įstatymo knyga - Skyrius 26
description: 
published: true
date: 2022-10-7T19:22:47Z
tags: bible, bible—deuteronomy
editor: ckeditor
dateCreated: 2022-9-10T13:44:15Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Deuteronomy/25">Pakartoto Įstatymo knyga - Skyrius 25</a></td>
        <td><a href="/lt/Bible/Deuteronomy/Index">Indeksas</a></td>
        <td><a href="/lt/Bible/Deuteronomy/27">Pakartoto Įstatymo knyga - Skyrius 27</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  “Kai būsi žemėje, kurią Viešpats, tavo Dievas, tau duoda paveldėti, ir ten apsigyvensi, </p>
<p id="v2"><sup><small>2</small></sup>  pridėk pintinę visų savo pirmojo derliaus vaisių ir nunešk ją į vietą, kurią Viešpats, tavo Dievas, pasirinks. </p>
<p id="v3"><sup><small>3</small></sup>  Nuėjęs pas kunigą, kuris tuo metu eis tarnystę, jam sakyk: ‘Išpažįstu šiandien Viešpaties, savo Dievo, akivaizdoje, kad esu žemėje, kurią Jis prisiekė mūsų tėvams mums duoti’. </p>
<p id="v4"><sup><small>4</small></sup>  Kunigas, paėmęs pintinę, padės ją prie Viešpaties, tavo Dievo, aukuro. </p>
<p id="v5"><sup><small>5</small></sup>  Tu sakysi Viešpaties, savo Dievo, akivaizdoje: ‘Mano tėvas buvo klajoklis aramėjas, jis nuėjo į Egiptą su labai mažu žmonių skaičiumi ir buvo ten ateivis. Jis tapo didele, stipria ir gausia tauta. </p>
<p id="v6"><sup><small>6</small></sup>  Egiptiečiai slėgė ir spaudė mus, užkraudami mums sunkių darbų naštą. </p>
<p id="v7"><sup><small>7</small></sup>  Mes šaukėmės Viešpaties, mūsų tėvų Dievo. Jis mus išklausė, pažvelgė į mūsų pažeminimą, vargą ir priespaudą; </p>
<p id="v8"><sup><small>8</small></sup>  išvedė mus iš Egipto galinga ranka, siaubais, ženklais ir stebuklais. </p>
<p id="v9"><sup><small>9</small></sup>  Jis atvedė mus į šitą kraštą ir davė žemę, plūstančią pienu ir medumi. </p>
<p id="v10"><sup><small>10</small></sup>  Štai dabar aukoju pirmuosius vaisius tos žemės, kurią Tu, Viešpatie, man davei’. Palik auką Viešpaties, savo Dievo, akivaizdoje ir pagarbink Jį. </p>
<p id="v11"><sup><small>11</small></sup>  Džiaukis tu, levitas ir ateivis, kuris gyvena tavo apylinkėje, gėrybėmis, kurias Viešpats, tavo Dievas, duoda tau ir tavo namams. </p>
<p id="v12"><sup><small>12</small></sup>  Kai atiduosi viso savo derliaus dešimtinę trečiais metais levitui, ateiviui, našlaičiui ir našlei, gyvenantiems su tavimi, kad jie valgytų ir pasisotintų, </p>
<p id="v13"><sup><small>13</small></sup>  kalbėk Viešpaties akivaizdoje: ‘Aš ėmiau iš savo namų ir daviau levitui, ateiviui, našlaičiui ir našlei, kaip man įsakei; neperžengiau Tavo įsakymų ir neužmiršau paliepimų. </p>
<p id="v14"><sup><small>14</small></sup>  Nevalgiau nieko pažadėto gedėdamas, nepaliečiau susitepęs ir nieko neatidaviau už mirusius. Klausiau, Viešpatie, Tavęs ir visa dariau, kaip man įsakei. </p>
<p id="v15"><sup><small>15</small></sup>  Pažvelk iš dangaus, savo šventos buveinės, ir laimink savo tautą Izraelį ir tą žemę, kurią mums davei, kaip prisiekei mūsų tėvams,­žemę, plūstančią pienu ir medumi’. </p>
<p id="v16"><sup><small>16</small></sup>  Šiandien Viešpats, tavo Dievas, tau įsakė vykdyti šiuos įsakymus ir paliepimus, todėl laikykis jų ir vykdyk juos visa savo širdimi ir visa savo siela. </p>
<p id="v17"><sup><small>17</small></sup>  Šiandien tu pareiškei, kad pasirinkai Viešpatį savo Dievu ir kad vaikščiosi Jo keliais, laikysiesi Jo įsakymų, paliepimų ir įstatymų ir būsi paklusnus Jo balsui. </p>
<p id="v18"><sup><small>18</small></sup>  Šiandien Viešpats pareiškė, kad pasirinko tave būti Jo ypatinga tauta, kaip Jis pažadėjo, kad tu įvykdytum visus Jo įsakymus, </p>
<p id="v19"><sup><small>19</small></sup>  kad Jis išaukštintų tavo vardą virš visų tautų, kurias sutvėrė, ir suteiktų tau garbę ir šlovę; kad tu galėtum būti šventa tauta Viešpačiui, savo Dievui, kaip Jis pasakė”. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Deuteronomy/25">Pakartoto Įstatymo knyga - Skyrius 25</a></td>
        <td><a href="/lt/Bible/Deuteronomy/Index">Indeksas</a></td>
        <td><a href="/lt/Bible/Deuteronomy/27">Pakartoto Įstatymo knyga - Skyrius 27</a></td>
      </tr>
    </tbody>
  </table>
</figure>
