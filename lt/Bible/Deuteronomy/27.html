<!--
title: Pakartoto Įstatymo knyga - Skyrius 27
description: 
published: true
date: 2022-9-13T21:36:43Z
tags: 
editor: ckeditor
dateCreated: 2022-9-10T13:44:15Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Deuteronomy/26">Pakartoto Įstatymo knyga - Skyrius 26</a></td>
        <td><a href="/lt/Bible/Deuteronomy/Index">Indeksas</a></td>
        <td><a href="/lt/Bible/Deuteronomy/28">Pakartoto Įstatymo knyga - Skyrius 28</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Mozė ir Izraelio vyresnieji įsakė tautai: “Izraeli, vykdyk visus įsakymus, kuriuos šiandien tau skelbiu. </p>
<p id="v2"><sup><small>2</small></sup>  Kai pereisi per Jordaną į žemę, kurią Viešpats, tavo Dievas, tau duoda, sukrauk didelius akmenis, juos aptepk kalkėmis </p>
<p id="v3"><sup><small>3</small></sup>  ir užrašyk ant jų visus šito įstatymo žodžius, kad įeitum į žemę, kurią Viešpats, tavo Dievas, tau duoda, žemę, plūstančią pienu ir medumi, kaip Jis pažadėjo tavo tėvams. </p>
<p id="v4"><sup><small>4</small></sup>  Taigi perėję per Jordaną, sukraukite tuos akmenis ant Ebalo kalno, kaip jums šiandien įsakau, ir juos aptepkite kalkėmis. </p>
<p id="v5"><sup><small>5</small></sup>  Pastatyk ten Viešpačiui, savo Dievui, aukurą iš netašytų akmenų. <sup id="cite1"><a href="#fn1">[1]</a></sup></p>
<p id="v6"><sup><small>6</small></sup>  Ant to nedailintų akmenų aukuro aukok deginamąsias aukas Viešpačiui, savo Dievui. </p>
<p id="v7"><sup><small>7</small></sup>  Padėkos aukas ten aukok, valgyk ir džiaukis Viešpaties, savo Dievo, akivaizdoje. </p>
<p id="v8"><sup><small>8</small></sup>  Užrašyk ant akmenų visus šito įstatymo žodžius labai aiškiai”. </p>
<p id="v9"><sup><small>9</small></sup>  Mozė ir Levio giminės kunigai kalbėjo visam Izraeliui: “Būk atidus ir klausyk, Izraeli. Šiandien tu tapai Viešpaties, tavo Dievo, tauta. </p>
<p id="v10"><sup><small>10</small></sup>  Klausyk Jo balso ir vykdyk įsakymus ir įstatymus, kuriuos tau šiandien skelbiu”. </p>
<p id="v11"><sup><small>11</small></sup>  Tą pačią dieną Mozė kalbėjo Izraelio tautai: </p>
<p id="v12"><sup><small>12</small></sup>  “Perėjus per Jordaną, ant Garizimo kalno stovės ir laimins tautą Simeono, Levio, Judo, Isacharo, Juozapo ir Benjamino giminės; </p>
<p id="v13"><sup><small>13</small></sup>  o ant Ebalo kalno stovės Rubeno, Gado, Ašero, Zabulono, Dano ir Neftalio giminės, kurie prakeiks. </p>
<p id="v14"><sup><small>14</small></sup>  Levitai garsiu balsu sakys visiems izraelitams: </p>
<p id="v15"><sup><small>15</small></sup>  ‘Prakeiktas žmogus, kuris amatininkų rankomis pasidaro drožtą ar lietą atvaizdą, pasibjaurėjimą Viešpačiui, ir slepia jį’. Visa tauta atsakys: ‘Amen’. </p>
<p id="v16"><sup><small>16</small></sup>  ‘Prakeiktas, kuris keikia savo tėvą ir motiną’. Visa tauta atsakys: ‘Amen’. </p>
<p id="v17"><sup><small>17</small></sup>  ‘Prakeiktas, kuris perkelia savo artimo žemės ribų ženklą’. Visa tauta atsakys: ‘Amen’. <sup id="cite2"><a href="#fn2">[2]</a></sup></p>
<p id="v18"><sup><small>18</small></sup>  ‘Prakeiktas, kuris suklaidina aklą kelyje’. Visa tauta atsakys: ‘Amen’. </p>
<p id="v19"><sup><small>19</small></sup>  ‘Prakeiktas, kuris iškreipia teisingumą ateivio, našlaičio ir našlės byloje’. Visa tauta atsakys: ‘Amen’. </p>
<p id="v20"><sup><small>20</small></sup>  ‘Prakeiktas, kuris sugula su savo tėvo žmona, nes atidengia savo tėvo nuogumą’. Visa tauta atsakys: ‘Amen’. </p>
<p id="v21"><sup><small>21</small></sup>  ‘Prakeiktas, kuris paleistuvauja su kuriuo nors gyvuliu’. Visa tauta atsakys: ‘Amen’. </p>
<p id="v22"><sup><small>22</small></sup>  ‘Prakeiktas, kuris sugula su savo seserimi, savo tėvo ar motinos dukterimi’. Visa tauta atsakys: ‘Amen’. </p>
<p id="v23"><sup><small>23</small></sup>  ‘Prakeiktas, kuris sugula su savo uošve’. Visa tauta atsakys: ‘Amen’. </p>
<p id="v24"><sup><small>24</small></sup>  ‘Prakeiktas, kuris užmuša savo artimą’. Visa tauta atsakys: ‘Amen’. </p>
<p id="v25"><sup><small>25</small></sup>  ‘Prakeiktas, kuris paima užmokestį, kad pralietų nekaltą kraują’. Visa tauta atsakys: ‘Amen’. </p>
<p id="v26"><sup><small>26</small></sup>  ‘Prakeiktas, kuris nesilaiko šito įstatymo žodžių ir jų nevykdo’. Visa tauta atsakys: ‘Amen’ ”. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Deuteronomy/26">Pakartoto Įstatymo knyga - Skyrius 26</a></td>
        <td><a href="/lt/Bible/Deuteronomy/Index">Indeksas</a></td>
        <td><a href="/lt/Bible/Deuteronomy/28">Pakartoto Įstatymo knyga - Skyrius 28</a></td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 27:5-6 <i>Netašytų akmenų altorius</i>: <a href="/lt/The_Urantia_Book/92#p2_2">UK 92:2.2</a>. </li>
  <li id="fn2"><a href="#cite2">↑</a> 27:17 <i>Prakeikia, jei sunaikina orientyrą</i>: <a href="/lt/The_Urantia_Book/69#p9_13">UK 69:9.13</a>. </li>
</ol>
</div>
