<!--
title: Pakartoto Įstatymo knyga - Skyrius 21
description: 
published: true
date: 2022-9-13T21:36:43Z
tags: 
editor: ckeditor
dateCreated: 2022-9-10T13:44:15Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Deuteronomy/20">Pakartoto Įstatymo knyga - Skyrius 20</a></td>
        <td><a href="/lt/Bible/Deuteronomy/Index">Indeksas</a></td>
        <td><a href="/lt/Bible/Deuteronomy/22">Pakartoto Įstatymo knyga - Skyrius 22</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  “Jei žemėje, kurią Viešpats, tavo Dievas, tau duoda, būtų rastas užmušto žmogaus lavonas, bet nesurastas kaltininkas, </p>
<p id="v2"><sup><small>2</small></sup>  vyresnieji ir teisėjai išmatuos atstumus nuo užmuštojo ligi aplinkinių miestų. </p>
<p id="v3"><sup><small>3</small></sup>  Artimiausio miesto vyresnieji pasiims iš kaimenės telyčią, nekinkytą į jungą, </p>
<p id="v4"><sup><small>4</small></sup>  nuves ją į apleistą slėnį, kuris nebuvo suartas nė apsėtas, ir čia perpjaus jai gerklę. </p>
<p id="v5"><sup><small>5</small></sup>  Po to ateis Levio sūnūs, kunigai, kuriuos Viešpats, tavo Dievas, išsirinko Jam tarnauti ir Jo vardu laiminti, kurių žodžiu yra išsprendžiamas kiekvienas ginčas, </p>
<p id="v6"><sup><small>6</small></sup>  ir miesto, nuo kurio arčiausia iki nužudytojo, vyresnieji plaus savo rankas virš telyčios, papjautos slėnyje, </p>
<p id="v7"><sup><small>7</small></sup>  ir sakys: ‘Mūsų rankos nepraliejo šito kraujo ir mūsų akys nematė. </p>
<p id="v8"><sup><small>8</small></sup>  Viešpatie, pasigailėk savo tautos, Izraelio, kurią atpirkai, ir neįskaityk jai nekalto kraujo’. Ir jie bus apvalyti nuo kraujo. </p>
<p id="v9"><sup><small>9</small></sup>  Taip pašalinsi nekaltai pralietą kraują tarp savųjų darydamas, kas teisu Viešpaties akyse. </p>
<p id="v10"><sup><small>10</small></sup>  Kai kovosi su priešu, ir Viešpats, tavo Dievas, atiduos juos į tavo rankas, ir tu paimsi juos į nelaisvę, <sup id="cite1"><a href="#fn1">[1]</a></sup></p>
<p id="v11"><sup><small>11</small></sup>  jei tarp belaisvių pamatysi gražią moterį, kurią panorėsi vesti, </p>
<p id="v12"><sup><small>12</small></sup>  parsivesk ją į savo namus. Ji nusiskus plaukus, nusipjaustys nagus, </p>
<p id="v13"><sup><small>13</small></sup>  nusivilks belaisvės drabužius ir gyvens tavo namuose, apraudodama savo tėvą ir motiną visą mėnesį. Po to gali įeiti pas ją ir būti jos vyras, o ji bus tavo žmona. </p>
<p id="v14"><sup><small>14</small></sup>  Jei ji tau nebepatiks, atleisi ją, bet negalėsi jos parduoti arba paversti verge, nes ją pažeminai. </p>
<p id="v15"><sup><small>15</small></sup>  Jei vyras turėtų dvi žmonas, vieną mylimą, o antrą­nemylimą, ir, joms pagimdžius vaikų, nemylimosios sūnus būtų pirmagimis, </p>
<p id="v16"><sup><small>16</small></sup>  norėdamas padalinti savo sūnums palikimą, jis negalės mylimosios sūnaus padaryti pirmagimio ir duoti jam pirmenybę nemylimosios sūnaus vietoje. </p>
<p id="v17"><sup><small>17</small></sup>  Jis pripažins nemylimosios sūnų pirmagimiu ir jam duos dvigubą dalį, nes tas yra jo pajėgumo pradžia ir jam priklauso pirmagimio teisė. </p>
<p id="v18"><sup><small>18</small></sup>  Jei sūnus būtų tėvams nepaklusnus, priešgina ir užsispyręs, jei jis nekreiptų dėmesio į pabaudimą, </p>
<p id="v19"><sup><small>19</small></sup>  tėvai nuves jį pas miesto vyresniuosius prie miesto vartų </p>
<p id="v20"><sup><small>20</small></sup>  ir sakys miesto vyresniesiems: ‘Šitas mūsų sūnus yra neklusnus, priešgina ir užsispyręs, lėbauja ir girtauja’. </p>
<p id="v21"><sup><small>21</small></sup>  Miesto gyventojai užmuš jį akmenimis. Taip bus pašalinta pikta iš jūsų, kad visas Izraelis, tai girdėdamas, bijotų. </p>
<p id="v22"><sup><small>22</small></sup>  Jei žmogus padarys nuodėmę, vertą mirties, ir tu nužudysi jį pakardamas, </p>
<p id="v23"><sup><small>23</small></sup>  jo kūno nepalik ant medžio per naktį, palaidok jį tą pačią dieną. Dievo prakeiktas tas, kuris kabo ant medžio. Nesutepk savo žemės, kurią Viešpats, tavo Dievas, tau duoda paveldėti”. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Deuteronomy/20">Pakartoto Įstatymo knyga - Skyrius 20</a></td>
        <td><a href="/lt/Bible/Deuteronomy/Index">Indeksas</a></td>
        <td><a href="/lt/Bible/Deuteronomy/22">Pakartoto Įstatymo knyga - Skyrius 22</a></td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 21:10-14 <i>Taisyklės sugautoms žmonoms</i>: <a href="/lt/The_Urantia_Book/69#p8_4">UK 69:8.4</a>. </li>
</ol>
</div>
