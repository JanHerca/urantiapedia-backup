<!--
title: Pakartoto Įstatymo knyga - Skyrius 23
description: 
published: true
date: 2023-11-8T21:52:7Z
tags: bible, bible—deuteronomy
editor: ckeditor
dateCreated: 2022-9-10T13:44:15Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/lt/Bible/Deuteronomy/22">
          <span class="mdi mdi-arrow-left-drop-circle"></span><span class="pl-2">Pakartoto Įstatymo knyga - Skyrius 22</span>
        </a>
        </td>
        <td>
        <a href="/lt/Bible/Deuteronomy/Index">
          <span class="mdi mdi-book-open-variant"></span><span class="pl-2">Indeksas</span>
        </a>
        </td>
        <td>
        <a href="/lt/Bible/Deuteronomy/24">
          <span class="pr-2">Pakartoto Įstatymo knyga - Skyrius 24</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  “Eunuchas neįeis į Viešpaties tautą. </p>
<p id="v2"><sup><small>2</small></sup>  Pavainikis neįeis į Viešpaties tautą, nė jo palikuonys neįeis į Viešpaties tautą net iki dešimtos kartos. </p>
<p id="v3"><sup><small>3</small></sup>  Amonitas ir moabitas neįeis į Viešpaties tautą, nė jų palikuonys neįeis į Viešpaties tautą net iki dešimtos kartos per amžius, </p>
<p id="v4"><sup><small>4</small></sup>  nes jie nepasitiko jūsų kelyje su duona ir vandeniu, kai išėjote iš Egipto, bet pasisamdė prieš jus iš Mesopotamijos Beoro sūnų Balaamą, kad jus prakeiktų. </p>
<p id="v5"><sup><small>5</small></sup>  Bet Viešpats, tavo Dievas, neklausė Balaamo ir pavertė prakeikimą palaiminimu, nes Jis mylėjo tave. </p>
<p id="v6"><sup><small>6</small></sup>  Nelinkėk jiems taikos ir gerovės per visas savo dienas ir per amžius. </p>
<p id="v7"><sup><small>7</small></sup>  Neniekink edomitų, nes jie tavo broliai, nė egiptiečių, nes buvote ateiviai jų žemėje. </p>
<p id="v8"><sup><small>8</small></sup>  Jų trečios kartos vaikai įeis į Viešpaties tautą. </p>
<p id="v9"><sup><small>9</small></sup>  Traukdamas į karą su priešu, saugokis nuo visų blogybių. </p>
<p id="v10"><sup><small>10</small></sup>  Jei vyras susiteptų nuo to, kas atsitiko jam naktį, jis privalo išeiti iš stovyklos ir neįeiti į stovyklą. </p>
<p id="v11"><sup><small>11</small></sup>  Vakare, saulei nusileidus, apsiplovęs vėl gali grįžti į stovyklą. </p>
<p id="v12"><sup><small>12</small></sup>  Turėk vietą už stovyklos, kur galėtum išeiti. </p>
<p id="v13"><sup><small>13</small></sup>  Neškis kastuvėlį, išsikask duobelę pritūpdamas ir užpilk žemėmis išmatas. </p>
<p id="v14"><sup><small>14</small></sup>  Viešpats, tavo Dievas, yra stovykloje, kad tave globotų ir padėtų kovoje su priešu. Tavo stovykla tebūna šventa, kad Dievas nematytų nešvaros tarp jūsų ir nepasišalintų. <sup id="cite1"><a href="#fn1">[1]</a></sup></p>
<p id="v15"><sup><small>15</small></sup>  Vergo, kuris pas tave atbėgs, negrąžink jo šeimininkui. </p>
<p id="v16"><sup><small>16</small></sup>  Jis tegyvena pas tave toje vietoje, kuri jam patiks, ir kurią jis pasirinks; tu jo neišnaudok. </p>
<p id="v17"><sup><small>17</small></sup>  Nebus paleistuvės iš Izraelio dukterų, nė iškrypėlių iš Izraelio sūnų. </p>
<p id="v18"><sup><small>18</small></sup>  Neatnešk į Viešpaties, tavo Dievo, namus nei paleistuvės užmokesčio, nei šuns kainos pagal jokį įžadą; Viešpaties, tavo Dievo, akyse jie yra pasibjaurėjimas. </p>
<p id="v19"><sup><small>19</small></sup>  Neimk iš savo brolio palūkanų nei už paskolintus pinigus, nei už javus, nei už kurį nors kitą daiktą. </p>
<p id="v20"><sup><small>20</small></sup>  Iš svetimo gali imti. Broliui gi skolink be palūkanų, kad Viešpats, tavo Dievas, tave laimintų visuose tavo darbuose žemėje, kurios eini paveldėti. </p>
<p id="v21"><sup><small>21</small></sup>  Padaręs Viešpačiui, savo Dievui, įžadą, nedelsk jo įvykdyti, nes Viešpats, tavo Dievas, pareikalaus iš tavęs, ir tai bus tau nuodėmė. </p>
<p id="v22"><sup><small>22</small></sup>  Jei nepadarysi įžado, tau nebus nuodėmės. </p>
<p id="v23"><sup><small>23</small></sup>  Pažadėjęs laikykis žodžio, nes tu laisva valia davei įžadą Viešpačiui, savo Dievui, kai savo burna pažadėjai. </p>
<p id="v24"><sup><small>24</small></sup>  Savo artimo vynuogyne valgyk vynuogių kiek nori, bet su savimi nieko neišsinešk. </p>
<p id="v25"><sup><small>25</small></sup>  Savo artimo javų lauke gali skinti varpas savo ranka, bet pjautuvu nepjauk”. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/lt/Bible/Deuteronomy/22">
          <span class="mdi mdi-arrow-left-drop-circle"></span><span class="pl-2">Pakartoto Įstatymo knyga - Skyrius 22</span>
        </a>
        </td>
        <td>
        <a href="/lt/Bible/Deuteronomy/Index">
          <span class="mdi mdi-book-open-variant"></span><span class="pl-2">Indeksas</span>
        </a>
        </td>
        <td>
        <a href="/lt/Bible/Deuteronomy/24">
          <span class="pr-2">Pakartoto Įstatymo knyga - Skyrius 24</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 23:14 <i>Pasivaikščiojimai stovyklos viduryje</i>: <a href="/lt/The_Urantia_Book/96#p5_7">UK 96:5.7</a>. </li>
</ol>
</div>
