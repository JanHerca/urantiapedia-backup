<!--
title: Pakartoto Įstatymo knyga - Skyrius 30
description: 
published: true
date: 2022-9-13T21:36:43Z
tags: 
editor: ckeditor
dateCreated: 2022-9-10T13:44:15Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Deuteronomy/29">Pakartoto Įstatymo knyga - Skyrius 29</a></td>
        <td><a href="/lt/Bible/Deuteronomy/Index">Indeksas</a></td>
        <td><a href="/lt/Bible/Deuteronomy/31">Pakartoto Įstatymo knyga - Skyrius 31</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  “Kai visi šie dalykai ateis tau­palaiminimas ir prakeikimas, kuriuos tau paskelbiau,­tu prisiminsi juos gyvendamas tarp tautų, tarp kurių Viešpats, tavo Dievas, tave išsklaidys. </p>
<p id="v2"><sup><small>2</small></sup>  Tada tu su savo vaikais sugrįši pas Viešpatį, visa širdimi ir visa siela paklusi įsakymams, kuriuos tau šiandien skelbiu. <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  Tada Viešpats, tavo Dievas, pasigailės tavęs ir surinkęs iš visų tautų, tarp kurių buvai išblaškytas, sugrąžins tave iš nelaisvės. </p>
<p id="v4"><sup><small>4</small></sup>  Nors būtum išsklaidytas ligi dangaus pakraščių, Viešpats, tavo Dievas, ir iš ten parves tave. </p>
<p id="v5"><sup><small>5</small></sup>  Jis grąžins tave į žemę, kurią paveldėjo tavo tėvai, darys tau gera ir padaugins labiau už tavo tėvus. </p>
<p id="v6"><sup><small>6</small></sup>  Viešpats, tavo Dievas, apipjaustys tavo širdį ir tavo palikuonių širdis, kad mylėtum Viešpatį, savo Dievą, visa širdimi ir visa siela ir gyventum. <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v7"><sup><small>7</small></sup>  Visus šituos prakeikimus nukreips tavo priešams ir tiems, kurie tavęs neapkenčia ir persekioja. <sup id="cite4"><a href="#fn4">[4]</a></sup></p>
<p id="v8"><sup><small>8</small></sup>  Tu sugrįši, klausysi Viešpaties, savo Dievo, balso ir vykdysi visus Jo įsakymus, kuriuos tau šiandien skelbiu. </p>
<p id="v9"><sup><small>9</small></sup>  Tuomet Viešpats, tavo Dievas, laimins tavo darbus, vaikus, galvijus ir žemės derlių. Viešpats vėl džiaugsis, matydamas tavo gerovę, kaip džiaugėsi tavo tėvais, </p>
<p id="v10"><sup><small>10</small></sup>  jei klausysi Viešpaties, savo Dievo, balso, vykdysi Jo įsakymus bei paliepimus, kurie surašyti įstatymo knygoje, ir atsigręši į Viešpatį, savo Dievą, visa širdimi ir visa siela. </p>
<p id="v11"><sup><small>11</small></sup>  Šitas įsakymas, kurį šiandien skelbiu, nėra tau paslėptas ir nepasiekiamas. <sup id="cite5"><a href="#fn5">[5]</a></sup></p>
<p id="v12"><sup><small>12</small></sup>  Jis ne danguje, kad sakytum: ‘Kas už mus pakils iki dangaus ir mums jį atneš, kad klausytume ir vykdytume?’ </p>
<p id="v13"><sup><small>13</small></sup>  Ir ne už jūrų, kad sakytum: ‘Kas už mus perplauks jūras ir jį atneš, kad klausytume ir vykdytume?’ </p>
<p id="v14"><sup><small>14</small></sup>  Žodis yra labai arti tavęs­tavo burnoje ir tavo širdyje, kad jį vykdytum! </p>
<p id="v15"><sup><small>15</small></sup>  Šiandien leidžiu tau pasirinkti gyvenimą ir gėrį ar blogį ir mirtį. <sup id="cite6"><a href="#fn6">[6]</a></sup></p>
<p id="v16"><sup><small>16</small></sup>  Jei mylėsi Viešpatį, savo Dievą, vaikščiosi Jo keliais ir laikysies Jo paliepimų bei įsakymų, būsi gyvas; Jis padaugins ir palaimins tavo palikuonis žemėje, kurios paveldėti eini. </p>
<p id="v17"><sup><small>17</small></sup>  Bet jei tu priešinsies ir nenorėsi klausyti, nuklydęs garbinsi kitus dievus ir jiems tarnausi, </p>
<p id="v18"><sup><small>18</small></sup>  skelbiu šiandien, kad žūsi žemėje, kurios, perėjęs per Jordaną, paveldėti eini. </p>
<p id="v19"><sup><small>19</small></sup>  Šaukiu šiandien liudytojais dangų ir žemę, kad leidau tau pasirinkti gyvenimą ar mirtį, palaiminimą ar prakeikimą. Tad pasirink gyvenimą, kad būtum gyvas tu ir tavo palikuonys, </p>
<p id="v20"><sup><small>20</small></sup>  mylėtum Viešpatį, savo Dievą, klausytum Jo balso ir glaustumeis prie Jo, nes Jis yra tavo gyvenimas ir tavo dienų ilgumas; kad gyventum žemėje, kurią duoti Viešpats prisiekė tavo tėvams: Abraomui, Izaokui ir Jokūbui”. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Deuteronomy/29">Pakartoto Įstatymo knyga - Skyrius 29</a></td>
        <td><a href="/lt/Bible/Deuteronomy/Index">Indeksas</a></td>
        <td><a href="/lt/Bible/Deuteronomy/31">Pakartoto Įstatymo knyga - Skyrius 31</a></td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 30:2-3 <i>Atgailaukite už atleidimą (Senasis Testamentas)</i>: <a href="/lt/The_Urantia_Book/159#p5_13">UK 159:5.13</a>. </li>
  <li id="fn2"><a href="#cite2">↑</a> 30:6,16,20 <i>Didžiausias įsakymas</i>: <a href="/lt/The_Urantia_Book/174#p4_2">UK 174:4.2</a>.  <i>Mylėdamas Dievą</i>: <a href="/lt/The_Urantia_Book/110#p3_8">UK 110:3.8</a>.  <i>Mylėk Dievą visa širdimi</i>: <a href="/lt/The_Urantia_Book/163#p4_8">UK 163:4.8</a>.  <i>Mylėk Dievą visiškai</i>: <a href="/lt/The_Urantia_Book/131#p2_2">UK 131:2.2</a>.  <i>Mylėk Viešpatį aukščiausiai</i>: <a href="/lt/The_Urantia_Book/131#p2_13">UK 131:2.13</a>. </li>
  <li id="fn3"><a href="#cite3">↑</a> 30:6.16.20 <i>Mylėk Dievą visu protu ir širdimi</i>: <a href="/lt/The_Urantia_Book/131#p10_2">UK 131:10.2</a>. </li>
  <li id="fn4"><a href="#cite4">↑</a> 30:7 <i>Prakeikė savo priešus</i>: <a href="/lt/The_Urantia_Book/96#p5_7">UK 96:5.7</a>. </li>
  <li id="fn5"><a href="#cite5">↑</a> 30:11-14 <i>Įsakymas nepaslėptas</i>: <a href="/lt/The_Urantia_Book/150#p8_8">UK 150:8.8</a>. </li>
  <li id="fn6"><a href="#cite6">↑</a> 30:15-19 <i>Platūs ir siauri būdai</i>: <a href="/lt/The_Urantia_Book/166#p3_3">UK 166:3.3</a>. </li>
</ol>
</div>
