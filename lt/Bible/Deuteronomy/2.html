<!--
title: Pakartoto Įstatymo knyga - Skyrius 2
description: 
published: true
date: 2022-9-13T21:36:43Z
tags: 
editor: ckeditor
dateCreated: 2022-9-10T13:44:15Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Deuteronomy/1">Pakartoto Įstatymo knyga - Skyrius 1</a></td>
        <td><a href="/lt/Bible/Deuteronomy/Index">Indeksas</a></td>
        <td><a href="/lt/Bible/Deuteronomy/3">Pakartoto Įstatymo knyga - Skyrius 3</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  “Pasitraukę iš ten, atėjome į dykumą prie Raudonosios jūros, kaip man Viešpats buvo įsakęs, ir ilgai gyvenome Seyro kalnyne. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Viešpats kalbėjo man: </p>
<p id="v3"><sup><small>3</small></sup>  ‘Užtenka gyventi šiame kalnyne, traukite į šiaurę, </p>
<p id="v4"><sup><small>4</small></sup>  pereikite per jūsų brolių, Ezavo vaikų apgyvendintą Seyro kraštą; jie jūsų bijos. </p>
<p id="v5"><sup><small>5</small></sup>  Saugokitės, nekariaukite su jais, nes jų žemės neduosiu jums nė pėdos. Seyro kalnus daviau paveldėti Ezavui. </p>
<p id="v6"><sup><small>6</small></sup>  Pirkite iš jų maistą už pinigus, taip pat vandenį’. </p>
<p id="v7"><sup><small>7</small></sup>  Viešpats, jūsų Dievas, laimino visus jūsų darbus. Jis žino jūsų kelionę, kai ėjote per didžiąją dykumą; Viešpats, jūsų Dievas, buvo su jumis keturiasdešimt metų ir nieko jums nestigo. </p>
<p id="v8"><sup><small>8</small></sup>  Perėję per mūsų brolių, Ezavo vaikų kraštą, kurie gyveno Seyre, lygumos keliu nuo Elato ir Ecjon Gebero traukėme į Moabo dykumą. </p>
<p id="v9"><sup><small>9</small></sup>  Tada man Viešpats sakė: ‘Nekovok su moabitais ir nepradėk su jais karo. Jų žemės tau neduosiu, nes Arą atidaviau Loto palikuonims’. </p>
<p id="v10"><sup><small>10</small></sup>  Anksčiau jo gyventojai buvo emai, didelė ir galinga tauta, aukšta kaip Anako palikuonys. </p>
<p id="v11"><sup><small>11</small></sup>  Jie buvo laikomi milžinais, kaip ir anakiečiai. Moabitai juos vadina emais. </p>
<p id="v12"><sup><small>12</small></sup>  Seyre anksčiau gyveno horai, bet Ezavo palikuonys juos išvarė ir sunaikino, ir apsigyveno jų vietoje. Jie padarė kaip izraelitai savo paveldėtoje žemėje, kurią jiems davė Viešpats. </p>
<p id="v13"><sup><small>13</small></sup>  Viešpačiui įsakius, perėjome per Zeredo upelį. </p>
<p id="v14"><sup><small>14</small></sup>  Kelionės laikas nuo Kadeš Barnėjos ligi Zeredo upelio buvo trisdešimt aštuoneri metai, kol išmirė visa karta vyrų, tinkamų karui, kaip Viešpats buvo prisiekęs. </p>
<p id="v15"><sup><small>15</small></sup>  Iš tiesų Viešpaties ranka buvo prieš juos, kad išnaikintų juos iš tautos, kol jie visi buvo pražudyti. </p>
<p id="v16"><sup><small>16</small></sup>  Išmirus visiems karui tinkamiems vyrams, </p>
<p id="v17"><sup><small>17</small></sup>  Viešpats tarė man: </p>
<p id="v18"><sup><small>18</small></sup>  ‘Šiandien pereisi moabitų žemę pro miestą Arą. </p>
<p id="v19"><sup><small>19</small></sup>  Priartėjęs prie amonitų, saugokis nekovoti prieš juos ir nepradėk karo, nes Aš tau neduosiu amonitų žemės; Aš ją atidaviau Loto palikuonims’. </p>
<p id="v20"><sup><small>20</small></sup>  Kraštas buvo laikomas milžinų žeme, nes praeityje joje gyveno milžinai, kuriuos amonitai vadina zamzumais. <sup id="cite2"><a href="#fn2">[2]</a></sup></p>
<p id="v21"><sup><small>21</small></sup>  Tauta buvo didelė, gausi ir labai augalota kaip anakiečiai. Viešpats juos išnaikino amonitų akivaizdoje ir amonitus apgyvendino jų vietoje. </p>
<p id="v22"><sup><small>22</small></sup>  Taip pat padarė ezavitams, gyvenantiems Seyre; išnaikino horus ir jų žemę atidavė ezavitams, kurioje jie gyvena iki šios dienos. </p>
<p id="v23"><sup><small>23</small></sup>  Avus, gyvenusius prie Gazos, išvarė kaftoriečiai, kilę iš Kaftoro, juos išnaikino ir apsigyveno jų vietoje. </p>
<p id="v24"><sup><small>24</small></sup>  Viešpats tarė: ‘Pereikite Arnono upelį; štai Aš atidaviau į tavo rankas Sihoną, amoritų karalių iš Hešbono, ir jo žemę. Pradėk ją užimti ir kariauk su juo. </p>
<p id="v25"><sup><small>25</small></sup>  Šiandien Aš pradėsiu daryti taip, kad visos tautos bijotų tavęs ir būtų apimtos siaubo prieš tave; kurios išgirs apie tave, išsigąs ir drebės dėl tavęs’. </p>
<p id="v26"><sup><small>26</small></sup>  Aš siunčiau iš Kedemoto dykumos pas Hešbono karalių Sihoną pasiuntinius su taikiais žodžiais, prašydamas: </p>
<p id="v27"><sup><small>27</small></sup>  ‘Leisk mums pereiti per tavo kraštą; eisime vieškeliu, nenukrypsime nei į dešinę, nei į kairę. </p>
<p id="v28"><sup><small>28</small></sup>  Maistą valgiui pirksime už pinigus ir vandenį gėrimui už pinigus, tik leisk mums pereiti. </p>
<p id="v29"><sup><small>29</small></sup>  Ezavitai, gyvenantys Seyre, ir moabitai iš Aro tokiu būdu mus praleido per savo kraštą, kad pasiekę Jordaną, eitume į mums pažadėtą žemę’. </p>
<p id="v30"><sup><small>30</small></sup>  Bet Hešbono karalius Sihonas nenorėjo mums leisti eiti per jo kraštą, nes Viešpats, tavo Dievas, užkietino jo dvasią ir padarė jo širdį užsispyrusią, kad galėtų jį atiduoti į tavo rankas. </p>
<p id="v31"><sup><small>31</small></sup>  Tada Viešpats man tarė: ‘Štai Aš pradėjau atiduoti Sihoną ir jo žemę tau, pradėk užimti, kad galėtum paveldėti jo žemę’. </p>
<p id="v32"><sup><small>32</small></sup>  Sihonas su visais kariais išėjo prieš mus Jahace. </p>
<p id="v33"><sup><small>33</small></sup>  Viešpats, mūsų Dievas, atidavė jį, ir mes nugalėjome ir užėmėme kraštą. </p>
<p id="v34"><sup><small>34</small></sup>  Paėmėme visus miestus, išnaikinome jų vyrus, moteris ir kūdikius­nieko nepalikome, </p>
<p id="v35"><sup><small>35</small></sup>  tik visus galvijus ir užimtųjų miestų grobį pasiėmėme. </p>
<p id="v36"><sup><small>36</small></sup>  Nuo Aroero miesto, esančio Arnono upelio slėnyje, iki Gileado nebuvo miesto, kurio nebūtumėme užėmę. Viešpats, mūsų Dievas, atidavė juos visus mums. </p>
<p id="v37"><sup><small>37</small></sup>  Amonitų žemės, kuri yra prie Jaboko upelio, nelietėme, taip pat nelietėme kalnų miestų ir visų vietų, į kurias Viešpats, mūsų Dievas, mums uždraudė eiti”. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Deuteronomy/1">Pakartoto Įstatymo knyga - Skyrius 1</a></td>
        <td><a href="/lt/Bible/Deuteronomy/Index">Indeksas</a></td>
        <td><a href="/lt/Bible/Deuteronomy/3">Pakartoto Įstatymo knyga - Skyrius 3</a></td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 2:1-7 <i>"Dievas pasakė"</i>: <a href="/lt/The_Urantia_Book/156#p5_4">UK 156:5.4</a>. </li>
  <li id="fn2"><a href="#cite2">↑</a> 2:20 <i>Milžinų žemė</i>: <a href="/lt/The_Urantia_Book/77#p2_3">UK 77:2.3</a>. </li>
</ol>
</div>
