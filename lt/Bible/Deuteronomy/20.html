<!--
title: Pakartoto Įstatymo knyga - Skyrius 20
description: 
published: true
date: 2022-9-13T21:36:43Z
tags: 
editor: ckeditor
dateCreated: 2022-9-10T13:44:15Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Deuteronomy/19">Pakartoto Įstatymo knyga - Skyrius 19</a></td>
        <td><a href="/lt/Bible/Deuteronomy/Index">Indeksas</a></td>
        <td><a href="/lt/Bible/Deuteronomy/21">Pakartoto Įstatymo knyga - Skyrius 21</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  “Jei eisi į karą su savo priešais ir pamatysi raitelius, kovos vežimus, gausesnę kariuomenę negu tavoji, nebijok jų, nes Viešpats, tavo Dievas, kuris išvedė tave iš Egipto žemės, yra su tavimi. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v2"><sup><small>2</small></sup>  Prieš einant į mūšį, kunigas turi ateiti ir kalbėti žmonėms: </p>
<p id="v3"><sup><small>3</small></sup>  ‘Klausyk, Izraeli! Šiandien jūs einate kariauti su savo priešais. Tenepasilpsta jūsų širdys, nenusigąskite, nebijokite ir nepabūkite jų, </p>
<p id="v4"><sup><small>4</small></sup>  nes Viešpats, jūsų Dievas, eina su jumis kovoti už jus su jūsų priešais ir išgelbėti jus’. </p>
<p id="v5"><sup><small>5</small></sup>  Vyresnieji kalbės žmonėms: ‘Kas pasistatė naujus namus ir jų dar nepašventė, tegrįžta į savo namus, kad nežūtų mūšyje ir kad kitas jų nepašvęstų. </p>
<p id="v6"><sup><small>6</small></sup>  Kas pasodino vynuogyną ir jo vaisių dar nevalgė, tegrįžta į savo namus, kad nežūtų mūšyje ir kitas jų nevalgytų. </p>
<p id="v7"><sup><small>7</small></sup>  Kas susižadėjo ir dar nevedęs paliko sužadėtinę, tegrįžta į savo namus, kad nežūtų mūšyje ir kitas jos nevestų’. </p>
<p id="v8"><sup><small>8</small></sup>  Ir dar vyresnieji sakys: ‘Ar yra bailių ir nedrąsių? Grįžkite į savo namus, kad jūsų baimė nepersiduotų jūsų broliams’. </p>
<p id="v9"><sup><small>9</small></sup>  Kai vyresnieji baigs kalbėti, paskirs kariuomenei vadus, kurie ves žmones. </p>
<p id="v10"><sup><small>10</small></sup>  Priartėjęs prie miesto, pirma pasiūlyk jam taiką. </p>
<p id="v11"><sup><small>11</small></sup>  Jei ją priims ir atidarys vartus, visi miesto žmonės tau tarnaus ir mokės duoklę. </p>
<p id="v12"><sup><small>12</small></sup>  Jei jie nenorės taikos ir pradės kovą, apsupk jį. </p>
<p id="v13"><sup><small>13</small></sup>  Kai Viešpats, tavo Dievas, atiduos jį į tavo rankas, išžudyk kardu visus jame esančius vyrus. </p>
<p id="v14"><sup><small>14</small></sup>  Moteris, vaikus, galvijus ir visa, kas yra mieste, pasilaikyk. Naudokis grobiu, kurį Viešpats, tavo Dievas, tau davė. <sup id="cite3"><a href="#fn3">[3]</a></sup></p>
<p id="v15"><sup><small>15</small></sup>  Taip daryk su visais miestais, kurie toli nuo tavęs ir nėra iš šių tautų miestų. </p>
<p id="v16"><sup><small>16</small></sup>  Tuose miestuose, kurie tau duoti paveldėti, nepalik nieko gyvo, kas kvėpuoja. <sup id="cite4"><a href="#fn4">[4]</a></sup></p>
<p id="v17"><sup><small>17</small></sup>  Visiškai išnaikink hetitus, amoritus, kanaaniečius, perizus, hivus ir jebusiečius, kaip Viešpats Dievas tau įsakė, <sup id="cite5"><a href="#fn5">[5]</a></sup></p>
<p id="v18"><sup><small>18</small></sup>  kad jie neišmokytų jūsų daryti tų bjaurysčių, kurias jie patys darė savo dievams, ir jūs nenusidėtumėte Viešpačiui, savo Dievui. </p>
<p id="v19"><sup><small>19</small></sup>  Ilgą laiką laikydamas apsuptą miestą ir prieš jį kariaudamas, neišnaikink medžių, bet valgyk jų vaisius; juk medis­ne žmogus, kad prieš jį kariautum. </p>
<p id="v20"><sup><small>20</small></sup>  Tik medžius, kurie neneša vaisiaus, tinkančio valgymui, gali kirsti ir pasidaryti iš jų sustiprinimus apgulčiai, kol miestas bus paimtas”. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Deuteronomy/19">Pakartoto Įstatymo knyga - Skyrius 19</a></td>
        <td><a href="/lt/Bible/Deuteronomy/Index">Indeksas</a></td>
        <td><a href="/lt/Bible/Deuteronomy/21">Pakartoto Įstatymo knyga - Skyrius 21</a></td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 20:1 <i>Viešpaties Izraelio Dievo vardu</i>: <a href="/lt/The_Urantia_Book/70#p1_15">UK 70:1.15</a>. </li>
  <li id="fn2"><a href="#cite2">↑</a> 20:1-4 <i>Kovų dievas</i>: <a href="/lt/The_Urantia_Book/70#p1_15">UK 70:1.15</a>.  <i>Kovų dievas</i>: <a href="/lt/The_Urantia_Book/89#p6_3">UK 89:6.3</a>. </li>
  <li id="fn3"><a href="#cite3">↑</a> 20:14 <i>Sugauti pateles</i>: <a href="/lt/The_Urantia_Book/69#p8_4">UK 69:8.4</a>. </li>
  <li id="fn4"><a href="#cite4">↑</a> 20:16-18 <i>Dievas nesakė „nužudyti visus priešus“</i>: <a href="/lt/The_Urantia_Book/159#p4_5">UK 159:4.5</a>. </li>
  <li id="fn5"><a href="#cite5">↑</a> 20:17 <i>Hebrajai „visiškai sunaikina“</i>: <a href="/lt/The_Urantia_Book/69#p8_3">UK 69:8.3</a>. </li>
</ol>
</div>
