<!--
title: Pakartoto Įstatymo knyga - Skyrius 12
description: 
published: true
date: 2022-9-13T21:36:43Z
tags: 
editor: ckeditor
dateCreated: 2022-9-10T13:44:15Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Deuteronomy/11">Pakartoto Įstatymo knyga - Skyrius 11</a></td>
        <td><a href="/lt/Bible/Deuteronomy/Index">Indeksas</a></td>
        <td><a href="/lt/Bible/Deuteronomy/13">Pakartoto Įstatymo knyga - Skyrius 13</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  “Šitie yra įsakymai ir paliepimai, kuriuos privalote vykdyti žemėje, kurią Viešpats, jūsų tėvų Dievas, jums duoda; vykdykite juos, kol gyvensite žemėje. </p>
<p id="v2"><sup><small>2</small></sup>  Sugriaukite nugalėtų tautų visas dievų garbinimo vietas: kalnuose, kalvose ir po žaliuojančiais medžiais. <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  Išardykite jų aukurus, sutrupinkite stabus, sudeginkite šventąsias giraites, sudaužykite jų drožtus dievų atvaizdus ir išnaikinkite jų vardus iš tų vietų. </p>
<p id="v4"><sup><small>4</small></sup>  Viešpačiui, savo Dievui, to nedarysite! </p>
<p id="v5"><sup><small>5</small></sup>  Eikite į vietą, kurią Viešpats, jūsų Dievas, išsirinks tarp jūsų giminių, kad ten būtų garbinamas Jo vardas. </p>
<p id="v6"><sup><small>6</small></sup>  Toje vietoje aukokite deginamąsias ir kitas aukas, dešimtines ir pirmųjų vaisių aukas, įžadų ir laisvos valios aukas, jaučių ir avių pirmagimius. </p>
<p id="v7"><sup><small>7</small></sup>  Ten valgykite Viešpaties, jūsų Dievo, akivaizdoje, džiaukitės viskuo, ką įsigysite jūs ir jūsų šeimos, kuo Viešpats, jūsų Dievas, jus palaimins. </p>
<p id="v8"><sup><small>8</small></sup>  Tada nedarysite to, ką mes čia šiandien darome, kiekvienas kas jam atrodo teisinga; </p>
<p id="v9"><sup><small>9</small></sup>  nes dar neįėjote į poilsį ir paveldą, kurį Viešpats, jūsų Dievas, jums duoda. </p>
<p id="v10"><sup><small>10</small></sup>  Bet kai pereisite per Jordaną ir apsigyvensite žemėje, kurią Viešpats, jūsų Dievas, jums duoda, ir kai turėsite taiką ir gyvensite ramybėje, </p>
<p id="v11"><sup><small>11</small></sup>  tada į tą vietą, kurią Viešpats, jūsų Dievas, išsirinks savo vardui, atnešite visa, ką įsakiau: deginamąsias aukas, dešimtines, jūsų pirmųjų vaisių aukas ir visa, ką būsite pažadėję Viešpačiui. </p>
<p id="v12"><sup><small>12</small></sup>  Ten Viešpaties, jūsų Dievo, akivaizdoje, džiaugsitės jūs, jūsų sūnūs ir dukterys, tarnai ir tarnaitės, taip pat ir levitai, gyvenantys jūsų miestuose, nes jie neturi jokios dalies nei paveldėjimo tarp jūsų. </p>
<p id="v13"><sup><small>13</small></sup>  Neaukok deginamųjų aukų kiekvienoje vietoje, kurią pamatai, </p>
<p id="v14"><sup><small>14</small></sup>  bet tik Viešpaties pasirinktoje vietoje. Ten aukok aukas ir daryk viską, ką tau įsakau. </p>
<p id="v15"><sup><small>15</small></sup>  Jei norėsi valgyti, pasipjauk gyvulį ir valgyk Viešpačiui, tavo Dievui, laiminant ten, kur tu gyveni. Ten galės valgyti švarus ir nešvarus taip, kaip leista valgyti stirną ir briedį. </p>
<p id="v16"><sup><small>16</small></sup>  Tačiau kraujo nevalgykite, jį išliekite žemėn kaip vandenį. </p>
<p id="v17"><sup><small>17</small></sup>  Savo miestuose negali valgyti javų, vyno ir aliejaus dešimtinių, galvijų ir avių pirmagimių, viso, ką pažadėsi aukoti ar norėsi aukoti laisva valia, taip pat pirmųjų vaisių. </p>
<p id="v18"><sup><small>18</small></sup>  Tai turi valgyti Viešpaties, savo Dievo, akivaizdoje toje vietoje, kurią Viešpats, tavo Dievas, išsirinks: tu, tavo sūnus ir duktė, tarnas ir tarnaitė, taip pat ir levitas, gyvenantis su tavimi. Džiaukis Viešpaties, savo Dievo, akivaizdoje viskuo, ką padarei. </p>
<p id="v19"><sup><small>19</small></sup>  Niekada neužmiršk levito savo žemėje. </p>
<p id="v20"><sup><small>20</small></sup>  Kai Viešpats, tavo Dievas, išplės sienas, kaip pažadėjo, ir tu norėsi valgyt mėsos, gali valgyti mėsos, kokios tik tavo siela geidžia. </p>
<p id="v21"><sup><small>21</small></sup>  Jei vieta, kurią Viešpats, tavo Dievas, išsirinks savo vardui, bus toli, pasipjauk galvijų arba avių, kuriuos Viešpats tau davė, kaip įsakiau, ir valgyk savo vietoje, ko tavo siela geidžia. </p>
<p id="v22"><sup><small>22</small></sup>  Kaip valgoma stirna ir briedis, taip valgykite visi, švarūs ir nešvarūs. </p>
<p id="v23"><sup><small>23</small></sup>  Atidžiai žiūrėk, kad nevalgytum kraujo, nes kraujas yra gyvybė; neleistina valgyti gyvybės drauge su mėsa, </p>
<p id="v24"><sup><small>24</small></sup>  išpilk jį žemėn kaip vandenį. </p>
<p id="v25"><sup><small>25</small></sup>  Nevalgyk jo, kad gerai sektųsi tau ir tavo vaikams, kai darysi, kas patinka Viešpačiui. <sup id="cite2"><a href="#fn2">[2]</a></sup></p>
<p id="v26"><sup><small>26</small></sup>  Ką pašvęsi ir pažadėsi Viešpačiui, atnešk į vietą, kurią Viešpats išsirinks. </p>
<p id="v27"><sup><small>27</small></sup>  Ten aukok deginamąsias aukas, mėsą ir kraują ant Viešpaties, tavo Dievo, aukuro: aukų kraujas bus išlietas ant aukuro, o mėsą valgyk. </p>
<p id="v28"><sup><small>28</small></sup>  Laikykis visko, ką įsakiau, kad gerai sektųsi tau ir tavo vaikams per amžius, kai darysi, kas gera ir kas patinka Viešpačiui, tavo Dievui. </p>
<p id="v29"><sup><small>29</small></sup>  Kai Viešpats, tavo Dievas, išnaikins tautas, kurių žemės eini užimti, ir kai jas nugalėjęs, gyvensi jų žemėje, </p>
<p id="v30"><sup><small>30</small></sup>  žiūrėk, kad nepatektum į spąstus sekdamas jomis, kai jos bus pirma tavęs išnaikintos, kad neieškotum tų tautų dievų, sakydamas: ‘Kaip šios tautos tarnavo savo dievams, taip ir aš tarnausiu’. </p>
<p id="v31"><sup><small>31</small></sup>  Nedaryk taip Viešpačiui, savo Dievui. Nes jos darė savo dievams tai, kas bjauru Viešpaties akyse ir tai, ko Jis nekenčia; net savo sūnus ir dukteris jos degindavo savo dievams. </p>
<p id="v32"><sup><small>32</small></sup>  Ką įsakau, daryk: nieko nepridėk ir neatimk”. <sup id="cite3"><a href="#fn3">[3]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Deuteronomy/11">Pakartoto Įstatymo knyga - Skyrius 11</a></td>
        <td><a href="/lt/Bible/Deuteronomy/Index">Indeksas</a></td>
        <td><a href="/lt/Bible/Deuteronomy/13">Pakartoto Įstatymo knyga - Skyrius 13</a></td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 12:2 <i>Hebrajai „visiškai sunaikina“</i>: <a href="/lt/The_Urantia_Book/69#p8_3">UK 69:8.3</a>. </li>
  <li id="fn2"><a href="#cite2">↑</a> 12:25,28,32 <i>Laikykitės visų įsakymų</i>: <a href="/lt/The_Urantia_Book/96#p5_6">UK 96:5.6</a>. </li>
  <li id="fn3"><a href="#cite3">↑</a> 12:32 <i>Raštas neklystantis (Contra)</i>: <a href="/lt/The_Urantia_Book/159#p4_6">UK 159:4.6</a>. </li>
</ol>
</div>
