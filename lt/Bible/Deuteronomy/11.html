<!--
title: Pakartoto Įstatymo knyga - Skyrius 11
description: 
published: true
date: 2022-9-13T21:36:43Z
tags: 
editor: ckeditor
dateCreated: 2022-9-10T13:44:15Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Deuteronomy/10">Pakartoto Įstatymo knyga - Skyrius 10</a></td>
        <td><a href="/lt/Bible/Deuteronomy/Index">Indeksas</a></td>
        <td><a href="/lt/Bible/Deuteronomy/12">Pakartoto Įstatymo knyga - Skyrius 12</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  “Mylėk Viešpatį, savo Dievą, visada vykdyk Jo įsakymus, įstatymus, nuostatus bei paliepimus. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Kalbu ne jūsų vaikams, kurie nematė ir nepažino Viešpaties, jūsų Dievo, drausmės ir Jo didybės, ir Jo ištiestos galingos rankos, </p>
<p id="v3"><sup><small>3</small></sup>  Jo ženklų ir darbų, padarytų faraonui, Egipto karaliui, ir visam jo kraštui, </p>
<p id="v4"><sup><small>4</small></sup>  visai egiptiečių kariuomenei, žirgams ir kovos vežimams, kai juos užliejo Raudonosios jūros vanduo, besivejant jus, ir Viešpats juos sunaikino, </p>
<p id="v5"><sup><small>5</small></sup>  ir kaip Jis jums padėjo dykumoje, iki atėjote į šitą vietą, </p>
<p id="v6"><sup><small>6</small></sup>  ir ką Jis padarė Rubeno sūnaus Eliabo dviem sūnums Datanui ir Abiramui, kuriuos atsivėrusi žemė prarijo su šeimomis, palapinėmis ir visu jų lobiu. </p>
<p id="v7"><sup><small>7</small></sup>  Jūsų akys matė visus didingus Viešpaties darbus, kuriuos Jis padarė. </p>
<p id="v8"><sup><small>8</small></sup>  Vykdykite visus Jo paliepimus, kuriuos jums šiandien skelbiu, kad būtumėte tvirti užimti ir paveldėti žemę, į kurią einate, </p>
<p id="v9"><sup><small>9</small></sup>  ir kad ilgai gyventumėte žemėje, plūstančioje pienu ir medumi, kurią Viešpats su priesaika pažadėjo jūsų tėvams ir jų palikuonims. </p>
<p id="v10"><sup><small>10</small></sup>  Žemė, kurios paveldėti einate, yra ne tokia kaip Egipto žemė, iš kurios išėjote, kurioje pasėtą sėklą laistėte savo rankomis atneštu vandeniu kaip daržą. </p>
<p id="v11"><sup><small>11</small></sup>  Žemė, į kurią einate, yra kalnų ir slėnių šalis, kurią laisto dangaus lietus, </p>
<p id="v12"><sup><small>12</small></sup>  Viešpats, jūsų Dievas, visada aprūpina ją, Jo akys stebi ją ištisus metus. </p>
<p id="v13"><sup><small>13</small></sup>  Jei klausysite mano įsakymų, kuriuos šiandien jums duodu, mylėsite Viešpatį, savo Dievą, ir Jam tarnausite visa širdimi ir visa siela, </p>
<p id="v14"><sup><small>14</small></sup>  Jis duos žemei lietaus reikiamu metu: ankstyvąjį lietų ir vėlyvąjį lietų; suvalysi javus, vynuoges ir aliejų. </p>
<p id="v15"><sup><small>15</small></sup>  Jis duos tavo gyvuliams žolės laukuose; ir tu valgysi, ir pasisotinsi. </p>
<p id="v16"><sup><small>16</small></sup>  Saugokitės, kad jūsų širdys nebūtų apgautos, nenuklyskite, netarnaukite svetimiems dievams ir jų negarbinkite. </p>
<p id="v17"><sup><small>17</small></sup>  Nes tada užsirūstinęs Viešpats uždarys dangų, kad nebebūtų lietaus, ir žemė neduos derliaus, ir jūs greitai pražūsite toje geroje žemėje, kurią Viešpats jums duoda. </p>
<p id="v18"><sup><small>18</small></sup>  Įsidėkite šiuos žodžius į savo širdį ir sielą, nešiokite juos kaip ženklą ant rankų ir ant kaktos. </p>
<p id="v19"><sup><small>19</small></sup>  Mokykite jų savo vaikus, kalbėkite apie juos, sėdėdami namuose, eidami keliu, guldami ir keldamiesi. </p>
<p id="v20"><sup><small>20</small></sup>  Užrašykite juos ant savo namų durų staktų ir ant vartų, </p>
<p id="v21"><sup><small>21</small></sup>  kad jūs ir jūsų vaikai gyventų krašte, kurį Viešpats jūsų tėvams prisiekė duoti, kol dangus bus virš žemės. </p>
<p id="v22"><sup><small>22</small></sup>  Jei uoliai laikysitės šių paliepimų, juos vykdysite, mylėsite Viešpatį, savo Dievą, vaikščiosite Jo keliais ir glausitės prie Jo, </p>
<p id="v23"><sup><small>23</small></sup>  Viešpats išvys visas šitas tautas pirma jūsų. Jūs nugalėsite jas, nors jos už jus didesnės ir galingesnės. </p>
<p id="v24"><sup><small>24</small></sup>  Kiekviena vieta, kur jūsų koja atsistos, bus jūsų. Nuo dykumų ir Libano, nuo didžiosios Eufrato upės iki Vakarų jūros tęsis jūsų sienos. </p>
<p id="v25"><sup><small>25</small></sup>  Nė vienas neatsilaikys prieš jus; Viešpats, jūsų Dievas, sukels baimę ir išgąstį visuose kraštuose, į kuriuos tik įžengsite, kaip jums pažadėjo. </p>
<p id="v26"><sup><small>26</small></sup>  Štai aš padedu prieš jus šiandien palaiminimą ir prakeikimą. <sup id="cite2"><a href="#fn2">[2]</a></sup></p>
<p id="v27"><sup><small>27</small></sup>  Palaiminimą­jei klausysite Viešpaties, savo Dievo, įsakymų, kuriuos šiandien jums skelbiu; </p>
<p id="v28"><sup><small>28</small></sup>  prakeikimą­jei neklausysite Viešpaties, savo Dievo įsakymų, nukrypsite nuo kelio, kurį šiandien jums rodau, ir seksite svetimus dievus, kurių nepažįstate. </p>
<p id="v29"><sup><small>29</small></sup>  Kai Viešpats, jūsų Dievas, įves jus į žemę, kurią dabar einate užimti, paskelbkite palaiminimą nuo Garizimo, o prakeikimą­ nuo Ebalo kalno, <sup id="cite3"><a href="#fn3">[3]</a></sup></p>
<p id="v30"><sup><small>30</small></sup>  kurie yra vakarinėje Jordano pusėje, kanaaniečių žemėje, ties Gilgalu, slėnyje prie Morės ąžuolo. </p>
<p id="v31"><sup><small>31</small></sup>  Jūs pereisite per Jordaną užimti žemes, kurias Viešpats, jūsų Dievas, jums duos, ir jūs užimsite jas ir apsigyvensite jose. </p>
<p id="v32"><sup><small>32</small></sup>  Vykdykite įsakymus ir paliepimus, kuriuos šiandien skelbiu jums”. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Deuteronomy/10">Pakartoto Įstatymo knyga - Skyrius 10</a></td>
        <td><a href="/lt/Bible/Deuteronomy/Index">Indeksas</a></td>
        <td><a href="/lt/Bible/Deuteronomy/12">Pakartoto Įstatymo knyga - Skyrius 12</a></td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 11:1,13,22 <i>Mylėk Dievą visiškai</i>: <a href="/lt/The_Urantia_Book/131#p2_2">UK 131:2.2</a>.  <i>Mylėdamas Dievą</i>: <a href="/lt/The_Urantia_Book/110#p3_8">UK 110:3.8</a>.  <i>Mylėk Viešpatį aukščiausiai</i>: <a href="/lt/The_Urantia_Book/131#p2_13">UK 131:2.13</a>.  <i>Mylėk Dievą visu protu ir širdimi</i>: <a href="/lt/The_Urantia_Book/131#p10_2">UK 131:10.2</a>.  <i>Mylėk Dievą visa širdimi</i>: <a href="/lt/The_Urantia_Book/163#p4_8">UK 163:4.8</a>.  <i>Didžiausias įsakymas</i>: <a href="/lt/The_Urantia_Book/174#p4_2">UK 174:4.2</a>. </li>
  <li id="fn2"><a href="#cite2">↑</a> 11:26-28 <i>Puikus pasirinkimas</i>: <a href="/lt/The_Urantia_Book/97#p8_3">UK 97:8.3</a>. </li>
  <li id="fn3"><a href="#cite3">↑</a> 11:29 <i>Šventieji kalnai</i>: <a href="/lt/The_Urantia_Book/85#p1_5">UK 85:1.5</a>. </li>
</ol>
</div>
