<!--
title: Pakartoto Įstatymo knyga - Skyrius 5
description: 
published: true
date: 2022-10-7T19:22:47Z
tags: bible, bible—deuteronomy
editor: ckeditor
dateCreated: 2022-9-10T13:44:15Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Deuteronomy/4">Pakartoto Įstatymo knyga - Skyrius 4</a></td>
        <td><a href="/lt/Bible/Deuteronomy/Index">Indeksas</a></td>
        <td><a href="/lt/Bible/Deuteronomy/6">Pakartoto Įstatymo knyga - Skyrius 6</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Mozė sušaukė visus izraelitus ir jiems tarė: “Klausyk, Izraeli, šiandien skelbiu jums įstatymus ir paliepimus, mokykitės ir vykdykite juos. </p>
<p id="v2"><sup><small>2</small></sup>  Viešpats, mūsų Dievas, padarė su mumis sandorą Horebe. </p>
<p id="v3"><sup><small>3</small></sup>  Ne su mūsų tėvais padarė Jis sandorą, bet su mumis, kurie šiandien esame gyvi. </p>
<p id="v4"><sup><small>4</small></sup>  Viešpats kalbėjo su jumis veidas į veidą ant kalno iš ugnies. <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  Tada aš buvau tarpininkas tarp Dievo ir jūsų, paskelbiau jums Jo žodžius, nes jūs bijojote ugnies ir nėjote ant kalno. </p>
<p id="v6"><sup><small>6</small></sup>  Jis tarė: ‘Aš esu Viešpats, tavo Dievas, kuris tave išvedžiau iš Egipto žemės, iš vergijos namų. <sup id="cite2"><a href="#fn2">[2]</a></sup></p>
<p id="v7"><sup><small>7</small></sup>  Neturėk kitų dievų šalia manęs. <sup id="cite3"><a href="#fn3">[3]</a></sup> <sup id="cite4"><a href="#fn4">[4]</a></sup> <sup id="cite5"><a href="#fn5">[5]</a></sup></p>
<p id="v8"><sup><small>8</small></sup>  Nedaryk sau jokio drožinio nė jokio atvaizdo to, kas yra aukštai danguje, žemai žemėje ar po žeme vandenyje. <sup id="cite6"><a href="#fn6">[6]</a></sup></p>
<p id="v9"><sup><small>9</small></sup>  Nesilenk prieš juos ir netarnauk jiems. Nes Aš, Viešpats, tavo Dievas, esu pavydus Dievas, baudžiąs vaikus už tėvų kaltes iki trečios ir ketvirtos kartos tų, kurie manęs nekenčia, <sup id="cite7"><a href="#fn7">[7]</a></sup></p>
<p id="v10"><sup><small>10</small></sup>  bet rodąs gailestingumą iki tūkstantosios kartos tiems, kurie mane myli ir laikosi mano įsakymų. <sup id="cite8"><a href="#fn8">[8]</a></sup></p>
<p id="v11"><sup><small>11</small></sup>  Netark Viešpaties, savo Dievo, vardo be reikalo, nes Viešpats nepaliks be kaltės to, kuris be reikalo Jo vardą mini. <sup id="cite9"><a href="#fn9">[9]</a></sup></p>
<p id="v12"><sup><small>12</small></sup>  Sabato dieną švęsk, kaip Viešpats, tavo Dievas, įsakė. <sup id="cite10"><a href="#fn10">[10]</a></sup></p>
<p id="v13"><sup><small>13</small></sup>  Šešias dienas dirbk visus savo darbus, </p>
<p id="v14"><sup><small>14</small></sup>  o septintoji diena yra sabatas Viešpačiui, tavo Dievui. Tą dieną nedirbk jokio darbo nei tu, nei tavo sūnus, nei duktė, nei tarnas, nei tarnaitė, nei tavo jautis, nei asilas, nei joks tavo gyvulys, nei ateivis, kuris yra tavo namuose, kad tavo tarnas ir tarnaitė pailsėtų taip pat, kaip ir tu. <sup id="cite11"><a href="#fn11">[11]</a></sup></p>
<p id="v15"><sup><small>15</small></sup>  Atsimink, kad ir pats buvai vergas Egipte ir iš ten tave išvedė Viešpats, tavo Dievas, galinga ranka. Todėl Jis tau įsakė švęsti sabato dieną. <sup id="cite12"><a href="#fn12">[12]</a></sup></p>
<p id="v16"><sup><small>16</small></sup>  Gerbk savo tėvą ir motiną, kaip Viešpats, tavo Dievas, įsakė, kad ilgai gyventum ir tau gerai sektųsi žemėje, kurią Viešpats, tavo Dievas, tau duoda. <sup id="cite13"><a href="#fn13">[13]</a></sup></p>
<p id="v17"><sup><small>17</small></sup>  Nežudyk. <sup id="cite14"><a href="#fn14">[14]</a></sup></p>
<p id="v18"><sup><small>18</small></sup>  Nesvetimauk. <sup id="cite15"><a href="#fn15">[15]</a></sup></p>
<p id="v19"><sup><small>19</small></sup>  Nevok. <sup id="cite16"><a href="#fn16">[16]</a></sup></p>
<p id="v20"><sup><small>20</small></sup>  Neliudyk neteisingai prieš savo artimą. <sup id="cite17"><a href="#fn17">[17]</a></sup></p>
<p id="v21"><sup><small>21</small></sup>  Negeisk savo artimo žmonos nei namų, nei lauko, nei tarno, nei tarnaitės, nei jaučio, nei asilo: nieko, kas yra tavo artimo’. <sup id="cite18"><a href="#fn18">[18]</a></sup></p>
<p id="v22"><sup><small>22</small></sup>  Šituos žodžius Viešpats kalbėjo jums visiems iš ugnies, debesies ir tamsybės garsiai ir, užrašęs tai dviejose akmeninėse plokštėse, jas padavė man. <sup id="cite19"><a href="#fn19">[19]</a></sup> <sup id="cite20"><a href="#fn20">[20]</a></sup></p>
<p id="v23"><sup><small>23</small></sup>  Išgirdę balsą iš tamsybės ir pamatę kalną degant, jūs ir visi jūsų giminių vadai bei vyresnieji priartėjote prie manęs ir tarėte: </p>
<p id="v24"><sup><small>24</small></sup>  ‘Štai Viešpats, mūsų Dievas, mums parodė savo šlovę ir didybę; girdėjome Jo balsą iš ugnies ir šiandien patyrėme, kad Dievui kalbant su žmogumi, galima išlikti gyviems. </p>
<p id="v25"><sup><small>25</small></sup>  Kodėl turėtume mirti nuo šitos didelės ugnies? Jei dar kartą išgirsime Viešpaties, mūsų Dievo, balsą, mes visi mirsime. </p>
<p id="v26"><sup><small>26</small></sup>  Ar yra koks kūnas, girdėjęs balsą gyvojo Dievo, kalbančio iš ugnies, kaip mes girdėjome, ir išlikęs gyvas? <sup id="cite21"><a href="#fn21">[21]</a></sup></p>
<p id="v27"><sup><small>27</small></sup>  Geriau tu prisiartink ir klausyk, ką Viešpats, mūsų Dievas, sakys, o po to pranešk mums, ir mes klausysime ir tai vykdysime’. </p>
<p id="v28"><sup><small>28</small></sup>  Viešpats, tai išgirdęs, man tarė: ‘Aš girdėjau tautos žodžius, jie viską gerai kalbėjo. </p>
<p id="v29"><sup><small>29</small></sup>  O, kad jie visuomet turėtų tokią širdį ir manęs bijotų bei laikytųsi mano įsakymų, tai jiems ir jų vaikams per amžius gerai sektųsi! </p>
<p id="v30"><sup><small>30</small></sup>  Eik ir sakyk jiems, kad grįžtų į savo palapines. </p>
<p id="v31"><sup><small>31</small></sup>  Tu gi stovėk su manimi čia: Aš tau paskelbsiu visus savo įsakymus, įstatymus ir paliepimus, kurių mokysi juos, kad vykdytų žemėje, kurią jiems duosiu paveldėti’. </p>
<p id="v32"><sup><small>32</small></sup>  Klausykite ir vykdykite, ką Viešpats Dievas jums įsakė; nenukrypkite nei į dešinę, nei į kairę. </p>
<p id="v33"><sup><small>33</small></sup>  Vaikščiokite keliais, kuriuos Viešpats, jūsų Dievas, jums nurodė, kad būtumėte gyvi, kad jums gerai sektųsi ir ilgai gyventumėte žemėje, kurią paveldėsite”. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Deuteronomy/4">Pakartoto Įstatymo knyga - Skyrius 4</a></td>
        <td><a href="/lt/Bible/Deuteronomy/Index">Indeksas</a></td>
        <td><a href="/lt/Bible/Deuteronomy/6">Pakartoto Įstatymo knyga - Skyrius 6</a></td>
      </tr>
    </tbody>
  </table>
</figure>
<h2>Nuorodos</h2>
<div style="column-width: 30em;">
<ol>
  <li id="fn1"><a href="#cite1">↑</a> 5:4-5 <i>Sinajaus kalnas</i>: <a href="/lt/The_Urantia_Book/142#p3_21">UK 142:3.21</a>. </li>
  <li id="fn2"><a href="#cite2">↑</a> 5:6-21 <i>Dešimt įsakymų</i>: <a href="/lt/The_Urantia_Book/142#p3_21">UK 142:3.21</a>. </li>
  <li id="fn3"><a href="#cite3">↑</a> 5:7 <i>Tarnauk tik Tėvui Dievui</i>: <a href="/lt/The_Urantia_Book/66#p7_9">UK 66:7.9</a>.  <i>Vienas Dievas ir netikri dievai</i>: <a href="/lt/The_Urantia_Book/160#p5_9">UK 160:5.9</a>.  <i>Negarbink jokio kito dievo</i>: <a href="/lt/The_Urantia_Book/142#p3_11">UK 142:3.11</a>.  <i>Garbink tik Dievą</i>: <a href="/lt/The_Urantia_Book/133#p4_9">UK 133:4.9</a>. </li>
  <li id="fn4"><a href="#cite4">↑</a> 5:7-9a <i>Tarnauk tik Viešpačiui Dievui</i>: <a href="/lt/The_Urantia_Book/136#p9_3">UK 136:9.3</a>. </li>
  <li id="fn5"><a href="#cite5">↑</a> 5:7-21 <i>10 tabu</i>: <a href="/lt/The_Urantia_Book/89#p1_4">UK 89:1.4</a>.  <i>Laikykitės visų įsakymų</i>: <a href="/lt/The_Urantia_Book/163#p2_4">UK 163:2.4</a>.  <i>Dešimt įsakymų</i>: <a href="/lt/The_Urantia_Book/131#p2_12">UK 131:2.12</a>. </li>
  <li id="fn6"><a href="#cite6">↑</a> 5:8 <i>Mozė kovojo su stabmeldybe</i>: <a href="/lt/The_Urantia_Book/142#p4_2">UK 142:4.2</a>.  <i>Nėra nieko iškalto vaizdo</i>: <a href="/lt/The_Urantia_Book/88#p2_5">UK 88:2.5</a>.  <i>„Neturėsi“</i>: <a href="/lt/The_Urantia_Book/89#p2_1">UK 89:2.1</a>.  <i>Jokio išlydyto dievo</i>: <a href="/lt/The_Urantia_Book/142#p3_12">UK 142:3.12</a>. </li>
  <li id="fn7"><a href="#cite7">↑</a> 5:9 <i>pavydi</i>: <a href="/lt/The_Urantia_Book/96#p4_6">UK 96:4.6</a>.  <i>Dievas pasakė pavydėti</i>: <a href="/lt/The_Urantia_Book/4#p3_1">UK 4:3.1</a>. </li>
  <li id="fn8"><a href="#cite8">↑</a> 5:10 <i>Dievas džiaugiasi gailestingumu</i>: <a href="/lt/The_Urantia_Book/143#p1_6">UK 143:1.6</a>.  <i>Dievas džiaugiasi gailestingumu</i>: <a href="/lt/The_Urantia_Book/143#p1_6">UK 143:1.6</a>.  <i>Gailestingumas</i>: <a href="/lt/The_Urantia_Book/131#p10_6">UK 131:10.6</a>.  <i>Dievas gailestingas</i>: <a href="/lt/The_Urantia_Book/2#p5_7">UK 2:5.7</a>.  <i>Visiškai gailestingas</i>: <a href="/lt/The_Urantia_Book/142#p3_7">UK 142:3.7</a>.  <i>Gailestingumo tarnyba</i>: <a href="/lt/The_Urantia_Book/6#p3_2">UK 6:3.2</a>. </li>
  <li id="fn9"><a href="#cite9">↑</a> 5:11 <i>Gerbti / paklusti dievybėms</i>: <a href="/lt/The_Urantia_Book/66#p7_10">UK 66:7.10</a>.  <i>Vardas fetišas</i>: <a href="/lt/The_Urantia_Book/88#p5_5">UK 88:5.5</a>. </li>
  <li id="fn10"><a href="#cite10">↑</a> 5:12-15 <i>Šabo šventimas</i>: <a href="/lt/The_Urantia_Book/95#p1_2">UK 95:1.2</a>.  <i>Šabo dienos tradicija</i>: <a href="/lt/The_Urantia_Book/74#p4_6">UK 74:4.6</a>.  <i>Poilsis šabo dieną</i>: <a href="/lt/The_Urantia_Book/142#p3_15">UK 142:3.15</a>. </li>
  <li id="fn11"><a href="#cite11">↑</a> 5:14 <i>Nepažįstami žmonės vartuose</i>: <a href="/lt/The_Urantia_Book/27#p4_3">UK 27:4.3</a>. </li>
  <li id="fn12"><a href="#cite12">↑</a> 5:15 <i>Pristatymas iš Egipto</i>: <a href="/lt/The_Urantia_Book/142#p3_21">UK 142:3.21</a>. </li>
  <li id="fn13"><a href="#cite13">↑</a> 5:16 <i>Gerbti tėvus</i>: <a href="/lt/The_Urantia_Book/153#p3_3">UK 153:3.3</a>.  <i>Gerbti tėvus / vyresniuosius</i>: <a href="/lt/The_Urantia_Book/66#p7_15">UK 66:7.15</a>. </li>
  <li id="fn14"><a href="#cite14">↑</a> 5:17 <i>Nežudysi</i>: <a href="/lt/The_Urantia_Book/70#p11_2">UK 70:11.2</a>.  <i>Nežudyk žmonių</i>: <a href="/lt/The_Urantia_Book/66#p7_12">UK 66:7.12</a>.  <i>1 dalis: tu nežudysi</i>: <a href="/lt/The_Urantia_Book/140#p6_4">UK 140:6.4</a>.  <i>Nežudysi</i>: <a href="/lt/The_Urantia_Book/162#p2_1">UK 162:2.1</a>. </li>
  <li id="fn15"><a href="#cite15">↑</a> 5:18 <i>Jokio svetimavimo</i>: <a href="/lt/The_Urantia_Book/140#p6_5">UK 140:6.5</a>. </li>
  <li id="fn16"><a href="#cite16">↑</a> 5:19 <i>Nevogs</i>: <a href="/lt/The_Urantia_Book/66#p7_13">UK 66:7.13</a>. </li>
  <li id="fn17"><a href="#cite17">↑</a> 5:20 <i>Nemeluok teisėjams</i>: <a href="/lt/The_Urantia_Book/66#p7_11">UK 66:7.11</a>. </li>
  <li id="fn18"><a href="#cite18">↑</a> 5:21 <i>Negeisk</i>: <a href="/lt/The_Urantia_Book/165#p4_8">UK 165:4.8</a>.  <i>Neliesk draugo žmonos</i>: <a href="/lt/The_Urantia_Book/66#p7_14">UK 66:7.14</a>. </li>
  <li id="fn19"><a href="#cite19">↑</a> 5:22 <i>Perkūnas</i>: <a href="/lt/The_Urantia_Book/85#p4_3">UK 85:4.3</a>. </li>
  <li id="fn20"><a href="#cite20">↑</a> 5:22-23 <i>Dievas gyvena tirštoje tamsoje</i>: <a href="/lt/The_Urantia_Book/2#p1_1">UK 2:1.1</a>. </li>
  <li id="fn21"><a href="#cite21">↑</a> 5:26 <i>Dievas yra gyva dvasia</i>: <a href="/lt/The_Urantia_Book/195#p10_4">UK 195:10.4</a>. </li>
</ol>
</div>
