<!--
title: Pakartoto Įstatymo knyga - Skyrius 31
description: 
published: true
date: 2022-9-13T21:36:43Z
tags: 
editor: ckeditor
dateCreated: 2022-9-10T13:44:15Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Deuteronomy/30">Pakartoto Įstatymo knyga - Skyrius 30</a></td>
        <td><a href="/lt/Bible/Deuteronomy/Index">Indeksas</a></td>
        <td><a href="/lt/Bible/Deuteronomy/32">Pakartoto Įstatymo knyga - Skyrius 32</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Mozė nuėjo ir kalbėjo šituos žodžius visam Izraeliui: </p>
<p id="v2"><sup><small>2</small></sup>  “Šiandien man jau šimtas dvidešimt metų, aš nebegaliu daugiau išeiti ir įeiti. Viešpats yra man pasakęs: ‘Nepereisi per Jordaną’. </p>
<p id="v3"><sup><small>3</small></sup>  Viešpats, tavo Dievas, eis pirma tavęs. Jis išnaikins visas tas tautas tau matant ir tu jas nugalėsi. Jozuė eis pirma tavęs, kaip Viešpats kalbėjo. </p>
<p id="v4"><sup><small>4</small></sup>  Viešpats padarys, kaip padarė amoritų karaliams Sihonui ir Ogui ir žemei tų, kuriuos Jis sunaikino. </p>
<p id="v5"><sup><small>5</small></sup>  Viešpats atiduos juos tau, kad pasielgtum su jais, kaip įsakiau. </p>
<p id="v6"><sup><small>6</small></sup>  Būk drąsus ir stiprus; nebijok ir neišsigąsk jų, nes Viešpats, tavo Dievas, yra su tavimi; Jis nepasitrauks ir nepaliks tavęs”. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v7"><sup><small>7</small></sup>  Po to Mozė pasišaukė Jozuę ir jam tarė, izraelitams girdint: “Būk drąsus ir stiprus, tu įvesi šitą tautą į žemę, kurią Viešpats prisiekė duosiąs jų tėvams, ir tu ją jiems padalinsi. </p>
<p id="v8"><sup><small>8</small></sup>  Viešpats bus su tavimi; Jis nepasitrauks ir nepaliks tavęs; nebijok ir nenusigąsk!” </p>
<p id="v9"><sup><small>9</small></sup>  Mozė surašė šitą įstatymą ir padavė jį kunigams, Levio sūnums, kurie nešė Viešpaties Sandoros skrynią, ir visiems Izraelio vyresniesiems. </p>
<p id="v10"><sup><small>10</small></sup>  Jis jiems įsakė: “Kas septyneri metai, atleidimo metais, per Palapinių šventę, </p>
<p id="v11"><sup><small>11</small></sup>  visiems izraelitams susirinkus Viešpaties, tavo Dievo, pasirinktoje vietoje, skaitykite šito įstatymo žodžius visam Izraeliui girdint; </p>
<p id="v12"><sup><small>12</small></sup>  sušaukite žmones: vyrus, moteris, vaikus ir ateivius, gyvenančius su jais, kad klausydami mokytųsi ir bijotų Viešpaties, savo Dievo, ir vykdytų visus šio įstatymo žodžius; <sup id="cite3"><a href="#fn3">[3]</a></sup></p>
<p id="v13"><sup><small>13</small></sup>  kad jų vaikai, kurie dar jo nežino, girdėtų ir mokytųsi bijoti Viešpaties, savo Dievo, visą laiką, kol gyvensite žemėje, kurios einate paveldėti, persikėlę per Jordaną”. </p>
<p id="v14"><sup><small>14</small></sup>  Viešpats tarė Mozei: “Tavo mirties diena jau arti, pasišauk Jozuę ir atsistokite Susitikimo palapinėje, ten Aš jam duosiu nurodymus”. Mozė ir Jozuė nuėjo į Susitikimo palapinę, </p>
<p id="v15"><sup><small>15</small></sup>  o Viešpats pasirodė debesies stulpe. </p>
<p id="v16"><sup><small>16</small></sup>  Viešpats tarė Mozei: “Tu užmigsi su savo tėvais. Šita tauta vėl klaidžios, sekdama kitų tautų dievus žemėje, į kurią eina gyventi. Ten ji paliks mane ir sulaužys sandorą, kurią su ja padariau. </p>
<p id="v17"><sup><small>17</small></sup>  Tuomet mano rūstybė užsidegs prieš ją. Aš pasitrauksiu nuo jos, ir ji bus sunaikinta. Nelaimių ir vargų spaudžiama, ji supras, kad Aš ją palikau. </p>
<p id="v18"><sup><small>18</small></sup>  Aš negelbėsiu jos dėl visų piktybių, kurias ji darė, sekdama kitus dievus. </p>
<p id="v19"><sup><small>19</small></sup>  Taigi dabar užrašyk šitą giesmę ir liepk izraelitams išmokti ją giedoti, kad man šita giesmė būtų liudijimas prieš izraelitus. </p>
<p id="v20"><sup><small>20</small></sup>  Aš juos įvesiu į žemę, plūstančią pienu ir medumi, kaip prisiekiau jų tėvams. Kai jie pasisotins ir nutuks, jie garbins kitus dievus ir jiems tarnaus, o mane paniekins ir sulaužys mano sandorą. <sup id="cite4"><a href="#fn4">[4]</a></sup></p>
<p id="v21"><sup><small>21</small></sup>  Kai juos prislėgs nelaimės ir vargai, šita giesmė liudys prieš juos, nes ji bus jų palikuonių lūpose. Jau šiandien žinau jų mintis, ką jie darys, dar neįvedęs jų į žemę, kurią jiems pažadėjau”. </p>
<p id="v22"><sup><small>22</small></sup>  Mozė užrašė šią giesmę ir jos išmokė izraelitus. </p>
<p id="v23"><sup><small>23</small></sup>  Viešpats davė įsakymą Nūno sūnui Jozuei: “Būk drąsus ir stiprus, nes tu įvesi izraelitus į žemę, kurią pažadėjau, ir Aš būsiu su tavimi”. </p>
<p id="v24"><sup><small>24</small></sup>  Kai Mozė pabaigė užrašyti šito įstatymo žodžius knygoje, </p>
<p id="v25"><sup><small>25</small></sup>  įsakė levitams, kurie nešė Viešpaties Sandoros skrynią: </p>
<p id="v26"><sup><small>26</small></sup>  “Imkite šitą įstatymo knygą kaip liudijimą prieš jus ir ją padėkite prie Viešpaties, jūsų Dievo, Sandoros skrynios. </p>
<p id="v27"><sup><small>27</small></sup>  Aš žinau tavo maištingumą ir kietasprandiškumą. Dar man gyvam esant ir gyvenant su jumis, jūs maištavote prieš Viešpatį; juo labiau priešinsitės man mirus. </p>
<p id="v28"><sup><small>28</small></sup>  Sukvieskite pas mane visus giminių vadus ir vyresniuosius. Jiems girdint, paskelbsiu šituos žodžius ir liudininkais prieš jus šauksiu dangų ir žemę. </p>
<p id="v29"><sup><small>29</small></sup>  Aš žinau, kad man mirus jūs elgsitės piktai ir greitai nukrypsite nuo kelio, kurį jums nurodžiau. Vėliau jus užgrius nelaimės, kai, piktai elgdamiesi, sukelsite Viešpaties pyktį savo rankų darbais”. </p>
<p id="v30"><sup><small>30</small></sup>  Tada Mozė, visam Izraeliui girdint, kalbėjo šios giesmės žodžius. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Deuteronomy/30">Pakartoto Įstatymo knyga - Skyrius 30</a></td>
        <td><a href="/lt/Bible/Deuteronomy/Index">Indeksas</a></td>
        <td><a href="/lt/Bible/Deuteronomy/32">Pakartoto Įstatymo knyga - Skyrius 32</a></td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 31:6 <i>Dievas niekada nepaliks Jėzaus vieno</i>: <a href="/lt/The_Urantia_Book/157#p6_13">UK 157:6.13</a>. </li>
  <li id="fn2"><a href="#cite2">↑</a> 31:6,8 <i>Jis neapleis</i>: <a href="/lt/The_Urantia_Book/3#p1_4">UK 3:1.4</a>. </li>
  <li id="fn3"><a href="#cite3">↑</a> 31:12 <i>Nepažįstami žmonės vartuose</i>: <a href="/lt/The_Urantia_Book/27#p4_3">UK 27:4.3</a>. </li>
  <li id="fn4"><a href="#cite4">↑</a> 31:20 <i>Jie suvalgė ir nuvalė riebalus</i>: <a href="/lt/The_Urantia_Book/165#p4_8">UK 165:4.8</a>. </li>
</ol>
</div>
