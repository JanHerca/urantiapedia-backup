<!--
title: Pirmasis Petro laiškas - Skyrius 4
description: 
published: true
date: 2022-10-7T19:22:50Z
tags: bible, bible—1 peter
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/1_Peter/3">Pirmasis Petro laiškas - Skyrius 3</a></td>
        <td><a href="/lt/Bible/1_Peter/Index">Indeksas</a></td>
        <td><a href="/lt/Bible/1_Peter/5">Pirmasis Petro laiškas - Skyrius 5</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Kadangi Kristus kentėjo kūnu už mus, tai ir jūs apsiginkluokite ta pačia mintimi,­nes kas kenčia kūnu, tas pametė nuodėmę, <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  kad likusį laiką kūne gyventų nebe žmonių aistromis, o Dievo valia. </p>
<p id="v3"><sup><small>3</small></sup>  Gana, kad praėjusį laiką buvome pasidavę pagonių valiai ir gyvenome gašliai, geidulingai, girtuokliavome, ūžavome, puotavome ir pasiduodavome bjaurioms stabmeldystėms. </p>
<p id="v4"><sup><small>4</small></sup>  Todėl jiems stebėtina, kad jūs nebebėgate kartu su jais pasinerti į tą patį ištvirkimo potvynį, ir jie piktžodžiauja. </p>
<p id="v5"><sup><small>5</small></sup>  Jie turės duoti apyskaitą Tam, kuris pasiruošęs teisti gyvuosius ir mirusiuosius. </p>
<p id="v6"><sup><small>6</small></sup>  Todėl buvo paskelbta Evangelija ir mirusiems, kad jie, nors ir nuteisti kūne kaip žmonės, gyventų dvasia kaip Dievas. </p>
<p id="v7"><sup><small>7</small></sup>  Visų dalykų galas arti. Todėl būkite blaivūs ir budėkite maldose. </p>
<p id="v8"><sup><small>8</small></sup>  Visų pirma karštai mylėkite vienas kitą, nes meilė uždengia gausybę nuodėmių. </p>
<p id="v9"><sup><small>9</small></sup>  Būkite tarpusavyje svetingi be murmėjimo. </p>
<p id="v10"><sup><small>10</small></sup>  Tarnaukite vieni kitiems kaip geri visokeriopos Dievo malonės tvarkytojai, sulig kiekvieno gautąja dovana. </p>
<p id="v11"><sup><small>11</small></sup>  Jei kas kalba, tekalba kaip Dievo žodžius; jei kas tarnauja, tegul tarnauja pagal Dievo teikiamus sugebėjimus, kad visuose dalykuose per Jėzų Kristų būtų pašlovintas Dievas. Jam šlovė ir valdžia per amžių amžius! Amen. </p>
<p id="v12"><sup><small>12</small></sup>  Mylimieji, nesistebėkite, kad jus degina ugnis, lyg jums būtų atsitikę kas keista, nes taip darosi jums išbandyti. <sup id="cite2"><a href="#fn2">[2]</a></sup></p>
<p id="v13"><sup><small>13</small></sup>  Verčiau džiaukitės, dalyvaudami Kristaus kentėjimuose, kad ir tada, kai Jo šlovė apsireikš, galėtumėte džiūgauti dideliu džiaugsmu. </p>
<p id="v14"><sup><small>14</small></sup>  Jei jus užgaulioja dėl Jėzaus vardo,­jūs palaiminti, nes šlovės ir Dievo Dvasia ilsisi ant jūsų. Jų Ji keikiama, o jūsų­šlovinama. </p>
<p id="v15"><sup><small>15</small></sup>  Tik tegul niekas iš jūsų nekenčia kaip žmogžudys, vagis, piktadarys ar įkyruolis, besikišąs į kitų reikalus. </p>
<p id="v16"><sup><small>16</small></sup>  Bet jei kenčia kaip krikščionis, tegul nesigėdija, o tešlovina dėl to Dievą. </p>
<p id="v17"><sup><small>17</small></sup>  Nes jau metas prasidėti teismui nuo Dievo namų; ir jeigu jis pirmiausia prasideda nuo mūsų, tai koks galas laukia tų, kurie neklauso Dievo Evangelijos?! </p>
<p id="v18"><sup><small>18</small></sup>  Ir “jeigu teisusis vos ne vos išsigelbės, tai kur pasidės bedievis ir nusidėjėlis!” </p>
<p id="v19"><sup><small>19</small></sup>  Todėl tie, kurie kenčia pagal Dievo valią, tepaveda savo sielas Jam, ištikimajam Kūrėjui, darydami gera. <sup id="cite3"><a href="#fn3">[3]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/1_Peter/3">Pirmasis Petro laiškas - Skyrius 3</a></td>
        <td><a href="/lt/Bible/1_Peter/Index">Indeksas</a></td>
        <td><a href="/lt/Bible/1_Peter/5">Pirmasis Petro laiškas - Skyrius 5</a></td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 4:1 <i>Giminingi protai</i>: <a href="/lt/The_Urantia_Book/16#p6_3">UK 16:6.3</a>. </li>
  <li id="fn2"><a href="#cite2">↑</a> 4:12-14 <i>Reikalauja drąsios tarnybos</i>: <a href="/lt/The_Urantia_Book/143#p1_6">UK 143:1.6</a>. </li>
  <li id="fn3"><a href="#cite3">↑</a> 4:19 <i>Dievas viską sukūrė</i>: <a href="/lt/The_Urantia_Book/6#p1_3">UK 6:1.3</a>.  <i>Ištikimas ir dieviškas Kūrėjas</i>: <a href="/lt/The_Urantia_Book/2#p1_2">UK 2:1.2</a>.  <i>Universalus kūrėjas</i>: <a href="/lt/The_Urantia_Book/142#p3_7">UK 142:3.7</a>.  <i>Kūrėjas</i>: <a href="/lt/The_Urantia_Book/131#p10_6">UK 131:10.6</a>.  <i>Dievas kaip visko Kūrėjas</i>: <a href="/lt/The_Urantia_Book/0#p2_9">UK 0:2.9</a>.  <i>2 dalis: Ištikimas Kūrėjas</i>: <a href="/lt/The_Urantia_Book/2#p1_2">UK 2:1.2</a>.  <i>Dievas sukūrė viską ir būtybes</i>: <a href="/lt/The_Urantia_Book/131#p10_2">UK 131:10.2</a>.  <i>Dievas sukūrė</i>: <a href="/lt/The_Urantia_Book/95#p5_9">UK 95:5.9</a>.  <i>Dievas sukūrė viską</i>: <a href="/lt/The_Urantia_Book/131#p2_2">UK 131:2.2</a>.  <i>Ištikimas Kūrėjas</i>: <a href="/lt/The_Urantia_Book/4#p1_3">UK 4:1.3</a>.  <i>Kūrėjas</i>: <a href="/lt/The_Urantia_Book/131#p10_6">UK 131:10.6</a>.  <i>Įsipareigokite Jam saugoti sielas</i>: <a href="/lt/The_Urantia_Book/131#p10_2">UK 131:10.2</a>. </li>
</ol>
</div>
