<!--
title: Evangelija pagal Matą - Skyrius 14
description: 
published: true
date: 2022-10-7T19:22:49Z
tags: bible, bible—matthew
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Matthew/13">Evangelija pagal Matą - Skyrius 13</a></td>
        <td><a href="/lt/Bible/Matthew/Index">Indeksas</a></td>
        <td><a href="/lt/Bible/Matthew/15">Evangelija pagal Matą - Skyrius 15</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Anuo metu garsas apie Jėzų pasiekė tetrarchą Erodą, <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  ir jis savo tarnams pasakė: “Tai Jonas Krikštytojas! Jis prisikėlė iš numirusių, ir todėl jame veikia stebuklingos jėgos”. </p>
<p id="v3"><sup><small>3</small></sup>  Mat Erodas buvo suėmęs Joną, sukaustęs jį ir įmetęs į kalėjimą dėl savo brolio Pilypo žmonos Erodiados. <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup> <sup id="cite4"><a href="#fn4">[4]</a></sup></p>
<p id="v4"><sup><small>4</small></sup>  Nes Jonas jam sakė: “Tau nevalia jos turėti”. </p>
<p id="v5"><sup><small>5</small></sup>  Erodas norėjo nužudyti Joną, bet bijojo žmonių, nes jie laikė jį pranašu. </p>
<p id="v6"><sup><small>6</small></sup>  Erodo gimimo dieną Erodiados duktė šoko svečiams ir patiko Erodui. <sup id="cite5"><a href="#fn5">[5]</a></sup></p>
<p id="v7"><sup><small>7</small></sup>  Todėl jis su priesaika pažadėjo jai duoti, ko tik ji paprašys. </p>
<p id="v8"><sup><small>8</small></sup>  O ši, savo motinos primokyta, tarė: “Duok man čia dubenyje Jono Krikštytojo galvą”. </p>
<p id="v9"><sup><small>9</small></sup>  Karalius nuliūdo, bet dėl priesaikos ir svečių įsakė duoti. <sup id="cite6"><a href="#fn6">[6]</a></sup></p>
<p id="v10"><sup><small>10</small></sup>  Jis pasiuntė nukirsti kalėjime Jonui galvą. </p>
<p id="v11"><sup><small>11</small></sup>  Jo galva buvo atnešta dubenyje ir įteikta mergaitei, kuri ją nunešė motinai. </p>
<p id="v12"><sup><small>12</small></sup>  Jono mokiniai atėję pasiėmė kūną, palaidojo ir nuėję pranešė Jėzui. </p>
<p id="v13"><sup><small>13</small></sup>  Tai išgirdęs, Jėzus valtimi nuplaukė į dykvietę, į vienumą. Minios sužinojo ir iš miestų pėsčiomis nusekė paskui. <sup id="cite7"><a href="#fn7">[7]</a></sup> <sup id="cite8"><a href="#fn8">[8]</a></sup></p>
<p id="v14"><sup><small>14</small></sup>  Išlipęs Jėzus pamatė daugybę žmonių. Jėzui pagailo jų, ir Jis išgydė jų ligonius. </p>
<p id="v15"><sup><small>15</small></sup>  Atėjus vakarui, priėjo mokiniai ir tarė: “Čia dykvietė, ir jau vėlus metas. Paleisk žmones, kad, nuėję į kaimus, nusipirktų maisto”. <sup id="cite9"><a href="#fn9">[9]</a></sup></p>
<p id="v16"><sup><small>16</small></sup>  Bet Jėzus jiems atsakė: “Nėra reikalo jiems iš čia eiti. Jūs duokite jiems valgyti”. </p>
<p id="v17"><sup><small>17</small></sup>  Jie atsiliepė: “Mes čia turime tik penkis kepalus duonos ir dvi žuvis”. <sup id="cite10"><a href="#fn10">[10]</a></sup></p>
<p id="v18"><sup><small>18</small></sup>  Jis tarė: “Atneškite juos man”. <sup id="cite11"><a href="#fn11">[11]</a></sup></p>
<p id="v19"><sup><small>19</small></sup>  Ir, liepęs miniai susėsti ant žolės, Jis paėmė penkis duonos kepalus ir dvi žuvis, pažvelgė į dangų, palaimino, laužė ir davė kepalus mokiniams, o tie dalijo žmonėms. <sup id="cite12"><a href="#fn12">[12]</a></sup></p>
<p id="v20"><sup><small>20</small></sup>  Visi valgė ir pasisotino. Ir surinko dvylika pilnų pintinių likusių trupinių. </p>
<p id="v21"><sup><small>21</small></sup>  O valgytojų buvo apie penkis tūkstančius vyrų, neskaičiuojant moterų ir vaikų. </p>
<p id="v22"><sup><small>22</small></sup>  Tuojau pat Jėzus privertė savo mokinius sėsti į valtį ir pirma Jo plaukti į kitą ežero pusę, kol Jis paleisiąs minią. <sup id="cite13"><a href="#fn13">[13]</a></sup></p>
<p id="v23"><sup><small>23</small></sup>  Paleidęs minią, Jis užkopė nuošaliai į kalną melstis. Atėjus vakarui, Jis buvo ten vienas. <sup id="cite14"><a href="#fn14">[14]</a></sup></p>
<p id="v24"><sup><small>24</small></sup>  Tuo tarpu valtis jau buvo ežero viduryje, blaškoma bangų, nes pūtė priešingas vėjas. <sup id="cite15"><a href="#fn15">[15]</a></sup></p>
<p id="v25"><sup><small>25</small></sup>  Ketvirtos nakties sargybos metu Jėzus atėjo pas juos, žengdamas ežero paviršiumi. <sup id="cite16"><a href="#fn16">[16]</a></sup></p>
<p id="v26"><sup><small>26</small></sup>  Pamatę Jį einantį ežero paviršiumi, mokiniai nusigando ir iš baimės ėmė šaukti: “Tai šmėkla!” </p>
<p id="v27"><sup><small>27</small></sup>  Jėzus tuojau juos prakalbino: “Drąsos! Tai Aš. Nebijokite!” <sup id="cite17"><a href="#fn17">[17]</a></sup></p>
<p id="v28"><sup><small>28</small></sup>  Petras atsiliepė: “Viešpatie, jei čia Tu, liepk man ateiti pas Tave vandeniu”. </p>
<p id="v29"><sup><small>29</small></sup>  Jis atsakė: “Ateik!” Petras, išlipęs iš valties, ėjo vandeniu, norėdamas ateiti pas Jėzų. </p>
<p id="v30"><sup><small>30</small></sup>  Bet, pamatęs vėjo smarkumą, jis išsigando ir, pradėjęs skęsti, sušuko: “Viešpatie, gelbėk mane!” </p>
<p id="v31"><sup><small>31</small></sup>  Tuojau ištiesęs ranką, Jėzus sugriebė jį ir tarė: “Mažatiki, ko suabejojai?” <sup id="cite18"><a href="#fn18">[18]</a></sup></p>
<p id="v32"><sup><small>32</small></sup>  Jiems įlipus į valtį, vėjas nurimo. </p>
<p id="v33"><sup><small>33</small></sup>  Tie, kurie buvo valtyje, prisiartinę pagarbino Jį, sakydami: “Tikrai Tu esi Dievo Sūnus!” <sup id="cite19"><a href="#fn19">[19]</a></sup></p>
<p id="v34"><sup><small>34</small></sup>  Perplaukę jie išlipo į krantą Genezarete. <sup id="cite20"><a href="#fn20">[20]</a></sup></p>
<p id="v35"><sup><small>35</small></sup>  Pažinę Jį, tos vietos gyventojai pasiuntė į visas to krašto apylinkes ir sugabeno pas Jį visus sergančius. </p>
<p id="v36"><sup><small>36</small></sup>  Jie maldavo Jį leisti palytėti nors Jo apsiausto apvadą. Ir kurie tik palietė­tapo visiškai sveiki. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Matthew/13">Evangelija pagal Matą - Skyrius 13</a></td>
        <td><a href="/lt/Bible/Matthew/Index">Indeksas</a></td>
        <td><a href="/lt/Bible/Matthew/15">Evangelija pagal Matą - Skyrius 15</a></td>
      </tr>
    </tbody>
  </table>
</figure>
<h2>Nuorodos</h2>
<div style="column-width: 30em;">
<ol>
  <li id="fn1"><a href="#cite1">↑</a> 14:1-2 <i>Erodo baimės</i>: <a href="/lt/The_Urantia_Book/154#p0_2">UK 154:0.2</a>. </li>
  <li id="fn2"><a href="#cite2">↑</a> 14:3 <i>Jonas suimtas</i>: <a href="/lt/The_Urantia_Book/135#p10_3">UK 135:10.3</a>. </li>
  <li id="fn3"><a href="#cite3">↑</a> 14:3-5 <i>Erodas ir Jonas</i>: <a href="/lt/The_Urantia_Book/135#p12_2">UK 135:12.2</a>. </li>
  <li id="fn4"><a href="#cite4">↑</a> 14:3b-4 <i>Jonas puola Erodą</i>: <a href="/lt/The_Urantia_Book/135#p10_2">UK 135:10.2</a>.  <i>Jono socialinę evangeliją</i>: <a href="/lt/The_Urantia_Book/135#p10_2">UK 135:10.2</a>. </li>
  <li id="fn5"><a href="#cite5">↑</a> 14:6a <i>Erodo gimtadienio šventė</i>: <a href="/lt/The_Urantia_Book/135#p12_5">UK 135:12.5</a>. </li>
  <li id="fn6"><a href="#cite6">↑</a> 14:9-12 <i>Joną Krikštytoją nužudė, palaidojo</i>: <a href="/lt/The_Urantia_Book/144#p9_1">UK 144:9.1</a>. </li>
  <li id="fn7"><a href="#cite7">↑</a> 14:13a <i>Jėzus išeina</i>: <a href="/lt/The_Urantia_Book/152#p2_1">UK 152:2.1</a>. </li>
  <li id="fn8"><a href="#cite8">↑</a> 14:13b-14 <i>Žmonės seka</i>: <a href="/lt/The_Urantia_Book/152#p2_2">UK 152:2.2</a>. </li>
  <li id="fn9"><a href="#cite9">↑</a> 14:15-16 <i>Nėra maisto miniai</i>: <a href="/lt/The_Urantia_Book/152#p2_6">UK 152:2.6</a>. </li>
  <li id="fn10"><a href="#cite10">↑</a> 14:17 <i>Penki kepalai, dvi žuvys</i>: <a href="/lt/The_Urantia_Book/152#p2_7">UK 152:2.7</a>. </li>
  <li id="fn11"><a href="#cite11">↑</a> 14:18-19a <i>Atneškite maisto, susodinkite minią</i>: <a href="/lt/The_Urantia_Book/152#p2_8">UK 152:2.8</a>. </li>
  <li id="fn12"><a href="#cite12">↑</a> 14:19b-21 <i>Maitinimas 5000</i>: <a href="/lt/The_Urantia_Book/152#p2_9">UK 152:2.9</a>. </li>
  <li id="fn13"><a href="#cite13">↑</a> 14:22 <i>Mokiniai įlipa į valtį</i>: <a href="/lt/The_Urantia_Book/152#p4_1">UK 152:4.1</a>. </li>
  <li id="fn14"><a href="#cite14">↑</a> 14:23 <i>Minia palieka, Jėzus meldžiasi</i>: <a href="/lt/The_Urantia_Book/152#p3_3">UK 152:3.3</a>. </li>
  <li id="fn15"><a href="#cite15">↑</a> 14:24-31 <i>Jėzaus „vaikščiojimas vandeniu“</i>: <a href="/lt/The_Urantia_Book/152#p4_2">UK 152:4.2</a>. </li>
  <li id="fn16"><a href="#cite16">↑</a> 14:25-27 <i>Jėzus niekada nevaikščiojo vandeniu</i>: <a href="/lt/The_Urantia_Book/136#p7_3">UK 136:7.3</a>. </li>
  <li id="fn17"><a href="#cite17">↑</a> 14:27 <i>Būkite nusiteikę</i>: <a href="/lt/The_Urantia_Book/100#p7_9">UK 100:7.9</a>.  <i>Nebijok</i>: <a href="/lt/The_Urantia_Book/100#p7_15">UK 100:7.15</a>.  <i>„Nebijok“, – pasakė Jėzus</i>: <a href="/lt/The_Urantia_Book/140#p8_20">UK 140:8.20</a>. </li>
  <li id="fn18"><a href="#cite18">↑</a> 14:31 <i>Jūs mažatikiai</i>: <a href="/lt/The_Urantia_Book/165#p5_3">UK 165:5.3</a>. </li>
  <li id="fn19"><a href="#cite19">↑</a> 14:33 <i>Jėzus, Dievo Sūnus</i>: <a href="/lt/The_Urantia_Book/136#p1_1">UK 136:1.1</a>.  <i>Dieviškosios sūnystės evangelija</i>: <a href="/lt/The_Urantia_Book/141#p3_5">UK 141:3.5</a>.  <i>Jėzus, Dievo Sūnus</i>: <a href="/lt/The_Urantia_Book/157#p5_1">UK 157:5.1</a>. </li>
  <li id="fn20"><a href="#cite20">↑</a> 14:34 <i>Atplaukti į krantą</i>: <a href="/lt/The_Urantia_Book/152#p5_1">UK 152:5.1</a>. </li>
</ol>
</div>
