<!--
title: Evangelija pagal Matą - Skyrius 13
description: 
published: true
date: 2022-10-7T19:22:49Z
tags: bible, bible—matthew
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Matthew/12">Evangelija pagal Matą - Skyrius 12</a></td>
        <td><a href="/lt/Bible/Matthew/Index">Indeksas</a></td>
        <td><a href="/lt/Bible/Matthew/14">Evangelija pagal Matą - Skyrius 14</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Tą dieną, išėjęs iš namų, Jėzus atsisėdo ant ežero kranto. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Prie Jo susirinko didžiulė minia; todėl Jis įlipo į valtį ir atsisėdo, o žmonės stovėjo pakrantėje. </p>
<p id="v3"><sup><small>3</small></sup>  Jis daug jiems kalbėjo palyginimais: “Štai sėjėjas išėjo sėti. <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v4"><sup><small>4</small></sup>  Jam besėjant, vieni grūdai nukrito palei kelią, ir atskridę paukščiai juos sulesė. </p>
<p id="v5"><sup><small>5</small></sup>  Kiti nukrito uolėtoj vietoj, kur buvo nedaug žemės. Jie greit sudygo, nes neturėjo gilesnio žemės sluoksnio. </p>
<p id="v6"><sup><small>6</small></sup>  Saulei patekėjus, daigai išdegė ir, neturėdami šaknų, sudžiūvo. </p>
<p id="v7"><sup><small>7</small></sup>  Kiti nukrito tarp erškėčių. Erškėčiai išaugo ir nusmelkė juos. </p>
<p id="v8"><sup><small>8</small></sup>  Dar kiti nukrito į gerą žemę ir davė derlių: vieni šimteriopą, kiti šešiasdešimteriopą, dar kiti trisdešimteriopą. <sup id="cite4"><a href="#fn4">[4]</a></sup></p>
<p id="v9"><sup><small>9</small></sup>  Kas turi ausis klausyti­teklauso!” </p>
<p id="v10"><sup><small>10</small></sup>  Priėję mokiniai paklausė Jo: “Kodėl jiems kalbi palyginimais?” <sup id="cite5"><a href="#fn5">[5]</a></sup></p>
<p id="v11"><sup><small>11</small></sup>  Jėzus atsakė: “Jums duota pažinti dangaus karalystės paslaptis, o jiems neduota. <sup id="cite6"><a href="#fn6">[6]</a></sup> <sup id="cite7"><a href="#fn7">[7]</a></sup> <sup id="cite8"><a href="#fn8">[8]</a></sup></p>
<p id="v12"><sup><small>12</small></sup>  Mat, kas turi, tam bus duota, ir jis turės su pertekliumi, o iš neturinčio bus atimta ir tai, ką jis turi. <sup id="cite9"><a href="#fn9">[9]</a></sup></p>
<p id="v13"><sup><small>13</small></sup>  Aš jiems kalbu palyginimais todėl, kad jie žiūrėdami nemato, klausydami negirdi ir nesupranta. </p>
<p id="v14"><sup><small>14</small></sup>  Jiems pildosi Izaijo pranašystės žodžiai: ‘Girdėti girdėsite, bet nesuprasite, žiūrėti žiūrėsite, bet nematysite. <sup id="cite10"><a href="#fn10">[10]</a></sup></p>
<p id="v15"><sup><small>15</small></sup>  Šitų žmonių širdys aptuko. Jie prastai girdėjo ausimis ir užmerkė akis, kad nepamatytų akimis, neišgirstų ausimis, nesuprastų širdimi ir neatsiverstų, ir Aš jų nepagydyčiau’. </p>
<p id="v16"><sup><small>16</small></sup>  Bet palaimintos jūsų akys, nes mato, ir jūsų ausys, nes girdi. <sup id="cite11"><a href="#fn11">[11]</a></sup></p>
<p id="v17"><sup><small>17</small></sup>  Iš tiesų sakau jums: daugelis pranašų ir teisiųjų troško išvysti, ką jūs matote, bet neišvydo, ir girdėti, ką jūs girdite, bet neišgirdo”. </p>
<p id="v18"><sup><small>18</small></sup>  “Tad pasiklausykite palyginimo apie sėjėją. <sup id="cite12"><a href="#fn12">[12]</a></sup></p>
<p id="v19"><sup><small>19</small></sup>  Pas kiekvieną, kuris girdi karalystės žodį ir nesupranta, ateina piktasis ir išplėšia, kas buvo pasėta jo širdyje. Tai yra pasėlis prie kelio. </p>
<p id="v20"><sup><small>20</small></sup>  Pasėlis uolėtoje vietoje­tai tas, kuris, girdėdamas žodį, tuojau su džiaugsmu jį priima. </p>
<p id="v21"><sup><small>21</small></sup>  Tačiau jis be šaknų­nepastovus žmogus. Kilus kokiam sunkumui ar persekiojimui dėl žodžio, jis tuoj pat pasipiktina. </p>
<p id="v22"><sup><small>22</small></sup>  Pasėlis tarp erškėčių­tai tas, kuris klauso žodžio, bet šio pasaulio rūpesčiai ir turtų apgaulė nustelbia žodį, ir jis lieka nevaisingas. </p>
<p id="v23"><sup><small>23</small></sup>  O pasėlis geroje žemėje­tas, kuris girdi ir supranta žodį; tas ir neša vaisių: kas duoda šimteriopą, kas šešiasdešimteriopą, o kas trisdešimteriopą”. </p>
<p id="v24"><sup><small>24</small></sup>  Jis pateikė jiems kitą palyginimą: “Su dangaus karalyste yra kaip su žmogumi, kuris pasėjo dirvoje gerą sėklą. <sup id="cite13"><a href="#fn13">[13]</a></sup></p>
<p id="v25"><sup><small>25</small></sup>  Žmonėms bemiegant, atėjo jo priešas, pasėjo kviečiuose raugių ir nuėjo. </p>
<p id="v26"><sup><small>26</small></sup>  Kai želmuo paūgėjo ir subrandino vaisių, pasirodė ir raugės. </p>
<p id="v27"><sup><small>27</small></sup>  Šeimininko tarnai atėję klausė: ‘Šeimininke, argi ne gerą sėklą pasėjai savo lauke? Iš kurgi atsirado raugių?’ </p>
<p id="v28"><sup><small>28</small></sup>  Jis atsakė: ‘Tai padarė priešas’. Tarnai pasiūlė: ‘Jei nori, eisime ir jas išravėsime’. </p>
<p id="v29"><sup><small>29</small></sup>  Jis atsakė: ‘Ne, kad kartais, ravėdami rauges, neišrautumėte kartu su jomis ir kviečių. </p>
<p id="v30"><sup><small>30</small></sup>  Palikite abejus augti iki pjūties. Pjūties metu pasakysiu pjovėjams: ‘Pirmiau išrinkite rauges ir suriškite į pėdelius sudeginti, o kviečius sukraukite į mano kluoną’ ”. </p>
<p id="v31"><sup><small>31</small></sup>  Jis pateikė jiems dar vieną palyginimą: “Dangaus karalystė yra kaip garstyčios grūdelis, kurį žmogus ėmė ir pasėjo savo dirvoje. <sup id="cite14"><a href="#fn14">[14]</a></sup> <sup id="cite15"><a href="#fn15">[15]</a></sup></p>
<p id="v32"><sup><small>32</small></sup>  Nors jis mažiausias iš visų sėklų, bet užaugęs būna didesnis už visus augalus ir tampa medeliu; net padangių paukščiai atskridę susisuka lizdus jo šakose”. </p>
<p id="v33"><sup><small>33</small></sup>  Jis pasakė ir dar kitą palyginimą: “Dangaus karalystė yra kaip raugas, kurį moteris įmaišė trijuose saikuose miltų, ir nuo jo viskas įrūgo”. <sup id="cite16"><a href="#fn16">[16]</a></sup></p>
<p id="v34"><sup><small>34</small></sup>  Visa tai Jėzus kalbėjo minioms palyginimais, ir be palyginimų Jis jiems nekalbėjo, </p>
<p id="v35"><sup><small>35</small></sup>  kad išsipildytų, kas buvo per pranašą pasakyta: “Aš atversiu savo burną palyginimais, skelbsiu nuo pasaulio sukūrimo paslėptus dalykus”. <sup id="cite17"><a href="#fn17">[17]</a></sup></p>
<p id="v36"><sup><small>36</small></sup>  Paleidęs minias, Jėzus parėjo namo. Prie Jo priėjo mokiniai ir prašė: “Išaiškink mums palyginimą apie rauges dirvoje”. </p>
<p id="v37"><sup><small>37</small></sup>  Jis jiems atsakė: “Sėjantysis gerą sėklą yra Žmogaus Sūnus. </p>
<p id="v38"><sup><small>38</small></sup>  Dirva­tai pasaulis. Gera sėkla­karalystės vaikai, o raugės­ piktojo vaikai. </p>
<p id="v39"><sup><small>39</small></sup>  Jas pasėjęs priešas­velnias. Pjūtis­pasaulio pabaiga, o pjovėjai­ angelai. <sup id="cite18"><a href="#fn18">[18]</a></sup></p>
<p id="v40"><sup><small>40</small></sup>  Taigi, kaip surenkamos ir sudeginamos ugnyje raugės, taip bus ir pasaulio pabaigoje. </p>
<p id="v41"><sup><small>41</small></sup>  Žmogaus Sūnus išsiųs savo angelus, tie išrankios iš Jo karalystės visus papiktinimus bei piktadarius </p>
<p id="v42"><sup><small>42</small></sup>  ir įmes juos į ugnies krosnį. Ten bus verksmas ir dantų griežimas. </p>
<p id="v43"><sup><small>43</small></sup>  Tada teisieji spindės kaip saulė savo Tėvo karalystėje. Kas turi ausis klausyti­teklauso!” </p>
<p id="v44"><sup><small>44</small></sup>  “Dangaus karalystė yra kaip dirvoje paslėptas lobis. Atradęs jį, žmogus tai nuslepia; iš to džiaugsmo eina, parduoda visa, ką turi, ir perka tą dirvą. <sup id="cite19"><a href="#fn19">[19]</a></sup></p>
<p id="v45"><sup><small>45</small></sup>  Vėl su dangaus karalyste yra kaip su pirkliu, ieškančiu gerų perlų. <sup id="cite20"><a href="#fn20">[20]</a></sup></p>
<p id="v46"><sup><small>46</small></sup>  Atradęs vieną brangų perlą, jis eina, parduoda visa, ką turi, ir nusiperka jį”. </p>
<p id="v47"><sup><small>47</small></sup>  “Ir vėl su dangaus karalyste yra kaip su jūron metamu tinklu, užgriebiančiu įvairiausių žuvų. <sup id="cite21"><a href="#fn21">[21]</a></sup></p>
<p id="v48"><sup><small>48</small></sup>  Kai jis pilnas, jį išvelka į krantą, susėda ir surenka gerąsias į indus, o blogąsias išmeta. </p>
<p id="v49"><sup><small>49</small></sup>  Taip bus ir pasaulio pabaigoje: išeis angelai, išrankios bloguosius iš gerųjų </p>
<p id="v50"><sup><small>50</small></sup>  ir įmes juos į ugnies krosnį. Ten bus verksmas ir dantų griežimas”. </p>
<p id="v51"><sup><small>51</small></sup>  Jėzus paklausė jų: “Ar supratote visa tai?” Jie atsakė: “Taip, Viešpatie”. </p>
<p id="v52"><sup><small>52</small></sup>  Tada Jis jiems tarė: “Todėl kiekvienas Rašto žinovas, tapęs dangaus karalystės mokiniu, panašus į šeimininką, kuris iškelia iš savo lobyno naujų ir senų daiktų”. </p>
<p id="v53"><sup><small>53</small></sup>  Baigęs sakyti tuos palyginimus, Jėzus iškeliavo iš ten. </p>
<p id="v54"><sup><small>54</small></sup>  Jis parėjo į savo tėviškę ir mokė žmones jų sinagogoje taip, kad jie stebėjosi ir klausinėjo: “Iš kur šitam tokia išmintis ir stebuklingi darbai? <sup id="cite22"><a href="#fn22">[22]</a></sup> <sup id="cite23"><a href="#fn23">[23]</a></sup></p>
<p id="v55"><sup><small>55</small></sup>  Argi Jis ne dailidės sūnus?! Argi Jo motina nesivadina Marija, o Jokūbas, Jozė, Simonas ir Judas argi ne Jo broliai? <sup id="cite24"><a href="#fn24">[24]</a></sup> <sup id="cite25"><a href="#fn25">[25]</a></sup> <sup id="cite26"><a href="#fn26">[26]</a></sup></p>
<p id="v56"><sup><small>56</small></sup>  Ir Jo seserys­argi jos ne visos yra pas mus? Iš kur Jam visa tai?” <sup id="cite27"><a href="#fn27">[27]</a></sup></p>
<p id="v57"><sup><small>57</small></sup>  Ir jie ėmė piktintis Juo. O Jėzus jiems atsakė: “Pranašas nebūna be pagarbos, nebent savo tėviškėje ir savo namuose”. <sup id="cite28"><a href="#fn28">[28]</a></sup></p>
<p id="v58"><sup><small>58</small></sup>  Ir Jis ten nedarė daug stebuklų dėl jų netikėjimo. <sup id="cite29"><a href="#fn29">[29]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Matthew/12">Evangelija pagal Matą - Skyrius 12</a></td>
        <td><a href="/lt/Bible/Matthew/Index">Indeksas</a></td>
        <td><a href="/lt/Bible/Matthew/14">Evangelija pagal Matą - Skyrius 14</a></td>
      </tr>
    </tbody>
  </table>
</figure>
<h2>Nuorodos</h2>
<div style="column-width: 30em;">
<ol>
  <li id="fn1"><a href="#cite1">↑</a> 13:1-3 <i>Minia aplink valtį</i>: <a href="/lt/The_Urantia_Book/151#p1_1">UK 151:1.1</a>. </li>
  <li id="fn2"><a href="#cite2">↑</a> 13:3-9,18-53 <i>Pamokslas apie karalystę</i>: <a href="/lt/The_Urantia_Book/171#p0_1">UK 171:0.1</a>. </li>
  <li id="fn3"><a href="#cite3">↑</a> 13:3b-9 <i>Sėjėjo palyginimas</i>: <a href="/lt/The_Urantia_Book/151#p1_2">UK 151:1.2</a>. </li>
  <li id="fn4"><a href="#cite4">↑</a> 13:8,23 <i>Karalystė kaip gera sėkla</i>: <a href="/lt/The_Urantia_Book/137#p8_12">UK 137:8.12</a>. </li>
  <li id="fn5"><a href="#cite5">↑</a> 13:10 <i>Mokiniai klausia prasmės</i>: <a href="/lt/The_Urantia_Book/151#p1_3">UK 151:1.3</a>. </li>
  <li id="fn6"><a href="#cite6">↑</a> 13:11,14,31-52 <i>Paskelbti apie karalystės įkūrimą</i>: <a href="/lt/The_Urantia_Book/137#p8_6">UK 137:8.6</a>. </li>
  <li id="fn7"><a href="#cite7">↑</a> 13:11,24,31-52 <i>Dangaus karalystė</i>: <a href="/lt/The_Urantia_Book/153#p2_4">UK 153:2.4</a>.  <i>karalystės Evangelija</i>: <a href="/lt/The_Urantia_Book/143#p1_5">UK 143:1.5</a>.  <i>karalystės Evangelija</i>: <a href="/lt/The_Urantia_Book/193#p0_4">UK 193:0.4</a>.  <i>karalystės Evangelija</i>: <a href="/lt/The_Urantia_Book/190#p5_4">UK 190:5.4</a>.  <i>Dangaus karalystė</i>: <a href="/lt/The_Urantia_Book/169#p4_6">UK 169:4.6</a>.  <i>Kingdom of Heaven</i>: <a href="/lt/The_Urantia_Book/171#p0_1">UK 171:0.1</a>.  <i>Dangaus karalystė</i>: <a href="/lt/The_Urantia_Book/34#p6_13">UK 34:6.13</a>. </li>
  <li id="fn8"><a href="#cite8">↑</a> 13:11-15 <i>Jėzus paaiškina, kodėl palyginimai</i>: <a href="/lt/The_Urantia_Book/151#p1_4">UK 151:1.4</a>. </li>
  <li id="fn9"><a href="#cite9">↑</a> 13:12 <i>Kas turi, tas duota; neturi, paėmė</i>: <a href="/lt/The_Urantia_Book/176#p3_5">UK 176:3.5</a>.  <i>Kas turi, tam duodama daugiau</i>: <a href="/lt/The_Urantia_Book/151#p3_1">UK 151:3.1</a>.  <i>Ištikimas mažai / ištikimas daugumoje</i>: <a href="/lt/The_Urantia_Book/169#p2_6">UK 169:2.6</a>.  <i>Daugiau duota daugiau, mažiau – mažiau</i>: <a href="/lt/The_Urantia_Book/151#p1_4">UK 151:1.4</a>.  <i>Davė, iš nepaėmė</i>: <a href="/lt/The_Urantia_Book/109#p4_5">UK 109:4.5</a>. </li>
  <li id="fn10"><a href="#cite10">↑</a> 13:14 <i>Cituoja pranašystę Is 6:9-10</i>: <a href="/lt/The_Urantia_Book/121#p8_4">UK 121:8.4</a>.  <i>Mesijinė pranašystė: Iz 6:9-10</i>: <a href="/lt/The_Urantia_Book/122#p4_4">UK 122:4.4</a>. </li>
  <li id="fn11"><a href="#cite11">↑</a> 13:16-17 <i>Misijos įvertinimas</i>: <a href="/lt/The_Urantia_Book/163#p6_4">UK 163:6.4</a>. </li>
  <li id="fn12"><a href="#cite12">↑</a> 13:18-23 <i>Petro interpretacija</i>: <a href="/lt/The_Urantia_Book/151#p2_2">UK 151:2.2</a>.  <i>Natanielio interpretacija</i>: <a href="/lt/The_Urantia_Book/151#p2_3">UK 151:2.3</a>. </li>
  <li id="fn13"><a href="#cite13">↑</a> 13:24-30 <i>Trečias palyginimas apie sėjėją</i>: <a href="/lt/The_Urantia_Book/151#p4_1">UK 151:4.1</a>.  <i>Kviečiai ir raugos</i>: <a href="/lt/The_Urantia_Book/130#p1_6">UK 130:1.6</a>. </li>
  <li id="fn14"><a href="#cite14">↑</a> 13:31 <i>Garstyčių sėklos</i>: <a href="/lt/The_Urantia_Book/178#p1_15">UK 178:1.15</a>. </li>
  <li id="fn15"><a href="#cite15">↑</a> 13:31-32 <i>Parabolė apie garstyčių sėklą</i>: <a href="/lt/The_Urantia_Book/151#p4_2">UK 151:4.2</a>.  <i>Garstyčių sėklos</i>: <a href="/lt/The_Urantia_Book/170#p2_14">UK 170:2.14</a>.  <i>Charakterio augimas</i>: <a href="/lt/The_Urantia_Book/140#p8_27">UK 140:8.27</a>. </li>
  <li id="fn16"><a href="#cite16">↑</a> 13:33 <i>Parabolė apie raugą</i>: <a href="/lt/The_Urantia_Book/151#p4_3">UK 151:4.3</a>.  <i>Raugas tešloje</i>: <a href="/lt/The_Urantia_Book/178#p1_15">UK 178:1.15</a>.  <i>Raugas tešloje</i>: <a href="/lt/The_Urantia_Book/170#p2_14">UK 170:2.14</a>. </li>
  <li id="fn17"><a href="#cite17">↑</a> 13:35 <i>Mesijinė pranašystė: Ps 78, 2</i>: <a href="/lt/The_Urantia_Book/122#p4_4">UK 122:4.4</a>.  <i>Cituoja pranašystę Ps 78, 2</i>: <a href="/lt/The_Urantia_Book/121#p8_4">UK 121:8.4</a>. </li>
  <li id="fn18"><a href="#cite18">↑</a> 13:39 <i>Velnias</i>: <a href="/lt/The_Urantia_Book/53#p1_4">UK 53:1.4</a>. </li>
  <li id="fn19"><a href="#cite19">↑</a> 13:44 <i>Palyginimas apie paslėptą lobį</i>: <a href="/lt/The_Urantia_Book/151#p4_4">UK 151:4.4</a>. </li>
  <li id="fn20"><a href="#cite20">↑</a> 13:45-46 <i>Parobolė apie brangų perlą</i>: <a href="/lt/The_Urantia_Book/151#p4_5">UK 151:4.5</a>.  <i>Puikios kainos perlas</i>: <a href="/lt/The_Urantia_Book/140#p8_28">UK 140:8.28</a>. </li>
  <li id="fn21"><a href="#cite21">↑</a> 13:47-48 <i>Palyginimas apie valomą tinklą, žuvį</i>: <a href="/lt/The_Urantia_Book/151#p4_6">UK 151:4.6</a>. </li>
  <li id="fn22"><a href="#cite22">↑</a> 13:54a <i>Minia prie sinagogos</i>: <a href="/lt/The_Urantia_Book/150#p8_1">UK 150:8.1</a>. </li>
  <li id="fn23"><a href="#cite23">↑</a> 13:54b <i>Žmonės nustebo</i>: <a href="/lt/The_Urantia_Book/150#p8_10">UK 150:8.10</a>. </li>
  <li id="fn24"><a href="#cite24">↑</a> 13:55 <i>Jėzaus brolis Simonas</i>: <a href="/lt/The_Urantia_Book/123#p6_7">UK 123:6.7</a>.  <i>Jėzaus brolis Juozapas</i>: <a href="/lt/The_Urantia_Book/123#p4_9">UK 123:4.9</a>.  <i>Jėzaus tėvai</i>: <a href="/lt/The_Urantia_Book/122#p1_3">UK 122:1.3</a>.  <i>Jėzaus brolis Jokūbas</i>: <a href="/lt/The_Urantia_Book/123#p1_5">UK 123:1.5</a>.  <i>Jėzaus brolis Judas</i>: <a href="/lt/The_Urantia_Book/124#p3_4">UK 124:3.4</a>.  <i>Dailidės sūnus</i>: <a href="/lt/The_Urantia_Book/95#p7_3">UK 95:7.3</a>. </li>
  <li id="fn25"><a href="#cite25">↑</a> 13:55-56 <i>Ar tu ne dailidės sūnus?</i>: <a href="/lt/The_Urantia_Book/153#p2_10">UK 153:2.10</a>. </li>
  <li id="fn26"><a href="#cite26">↑</a> 13:55-57 <i>Opozicija auga</i>: <a href="/lt/The_Urantia_Book/150#p9_1">UK 150:9.1</a>. </li>
  <li id="fn27"><a href="#cite27">↑</a> 13:56 <i>Jėzaus sesuo Morta</i>: <a href="/lt/The_Urantia_Book/124#p1_7">UK 124:1.7</a>.  <i>Jėzaus sesuo Miriam</i>: <a href="/lt/The_Urantia_Book/123#p2_3">UK 123:2.3</a>.  <i>gimė sesuo Rūta</i>: <a href="/lt/The_Urantia_Book/126#p3_2">UK 126:3.2</a>. </li>
  <li id="fn28"><a href="#cite28">↑</a> 13:57 <i>Pranašas ne be garbės</i>: <a href="/lt/The_Urantia_Book/138#p0_2">UK 138:0.2</a>. </li>
  <li id="fn29"><a href="#cite29">↑</a> 13:58 <i>Jokių "stebuklų"</i>: <a href="/lt/The_Urantia_Book/150#p9_2">UK 150:9.2</a>. </li>
</ol>
</div>
