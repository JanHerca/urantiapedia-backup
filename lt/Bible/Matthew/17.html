<!--
title: Evangelija pagal Matą - Skyrius 17
description: 
published: true
date: 2022-10-7T19:22:49Z
tags: bible, bible—matthew
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Matthew/16">Evangelija pagal Matą - Skyrius 16</a></td>
        <td><a href="/lt/Bible/Matthew/Index">Indeksas</a></td>
        <td><a href="/lt/Bible/Matthew/18">Evangelija pagal Matą - Skyrius 18</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Po šešių dienų Jėzus pasiėmė Petrą, Jokūbą ir jo brolį Joną ir užsivedė juos nuošaliai ant aukšto kalno. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Ten Jis atsimainė jų akivaizdoje. Jo veidas švietė kaip saulė, o Jo drabužiai tapo balti kaip šviesa. <sup id="cite2"><a href="#fn2">[2]</a></sup></p>
<p id="v3"><sup><small>3</small></sup>  Ir štai jiems pasirodė Mozė ir Elijas, kurie kalbėjosi su Juo. </p>
<p id="v4"><sup><small>4</small></sup>  Tada Petras kreipėsi į Jėzų: “Viešpatie, gera mums čia būti! Jei nori, mes pastatysime čia tris palapines: vieną Tau, kitą Mozei, trečią Elijui”. <sup id="cite3"><a href="#fn3">[3]</a></sup></p>
<p id="v5"><sup><small>5</small></sup>  Dar jam tebekalbant, štai šviesus debesis apgaubė juos, ir štai balsas iš debesies prabilo: “Šitas yra mano mylimas Sūnus, kuriuo Aš gėriuosi. Jo klausykite!” <sup id="cite4"><a href="#fn4">[4]</a></sup> <sup id="cite5"><a href="#fn5">[5]</a></sup></p>
<p id="v6"><sup><small>6</small></sup>  Tai išgirdę, mokiniai puolė veidais į žemę ir labai išsigando. </p>
<p id="v7"><sup><small>7</small></sup>  Tuomet Jėzus priėjo, palietė juos ir tarė: “Kelkitės, nebijokite!” <sup id="cite6"><a href="#fn6">[6]</a></sup></p>
<p id="v8"><sup><small>8</small></sup>  Pakėlę akis, jie nieko daugiau nebematė, tik vieną Jėzų. </p>
<p id="v9"><sup><small>9</small></sup>  Besileidžiant nuo kalno, Jėzus jiems įsakė: “Niekam nepasakokite apie regėjimą, kol Žmogaus Sūnus prisikels iš numirusių”. <sup id="cite7"><a href="#fn7">[7]</a></sup></p>
<p id="v10"><sup><small>10</small></sup>  Tada Jo mokiniai Jį paklausė: “Kodėl Rašto žinovai sako, jog pirmiau turįs ateiti Elijas?” <sup id="cite8"><a href="#fn8">[8]</a></sup></p>
<p id="v11"><sup><small>11</small></sup>  Jėzus atsakė: “Iš tiesų Elijas turi ateiti pirma ir viską atstatyti. </p>
<p id="v12"><sup><small>12</small></sup>  Bet Aš jums sakau, kad Elijas jau atėjo, ir jie jo nepažino, bet padarė su juo, ką norėjo. Taip nuo jų turės kentėti ir Žmogaus Sūnus”. </p>
<p id="v13"><sup><small>13</small></sup>  Tuomet mokiniai suprato, kad Jis kalbėjo jiems apie Joną Krikštytoją. </p>
<p id="v14"><sup><small>14</small></sup>  Jiems atėjus prie minios, priėjo vienas vyras ir puolė prieš Jį ant kelių, sakydamas: <sup id="cite9"><a href="#fn9">[9]</a></sup></p>
<p id="v15"><sup><small>15</small></sup>  “Viešpatie, pasigailėk mano sūnaus! Jis per miegus vaikščioja ir labai kankinasi: dažnai įpuola į ugnį ir į vandenį. <sup id="cite10"><a href="#fn10">[10]</a></sup></p>
<p id="v16"><sup><small>16</small></sup>  Aš atvedžiau jį pas Tavo mokinius, bet jie nepajėgė išgydyti”. <sup id="cite11"><a href="#fn11">[11]</a></sup></p>
<p id="v17"><sup><small>17</small></sup>  Tada Jėzus atsakė: “O netikinti ir iškrypusi karta! Kaip ilgai man reikės su jumis būti? Kaip ilgai jus kęsti? Atveskite jį pas mane”. <sup id="cite12"><a href="#fn12">[12]</a></sup></p>
<p id="v18"><sup><small>18</small></sup>  Jėzus sudraudė demoną, šis išėjo iš berniuko, ir tą pačią akimirką jis pasveiko. <sup id="cite13"><a href="#fn13">[13]</a></sup></p>
<p id="v19"><sup><small>19</small></sup>  Tuomet mokiniai priėjo prie Jėzaus vieni ir klausė: “Dėl ko mes negalėjome jo išvaryti?” <sup id="cite14"><a href="#fn14">[14]</a></sup></p>
<p id="v20"><sup><small>20</small></sup>  Jėzus jiems atsakė: “Dėl jūsų netikėjimo. Iš tiesų sakau jums: jei turėtumėte tikėjimą kaip garstyčios grūdelį, jūs tartumėte šitam kalnui: ‘Persikelk iš čia į tenai’, ir jis persikeltų. Ir nieko jums nebūtų neįmanomo. <sup id="cite15"><a href="#fn15">[15]</a></sup> <sup id="cite16"><a href="#fn16">[16]</a></sup></p>
<p id="v21"><sup><small>21</small></sup>  O šita veislė kitaip neišvaroma, kaip tik malda ir pasninku”. </p>
<p id="v22"><sup><small>22</small></sup>  Būdamas su mokiniais Galilėjoje, Jėzus jiems sakė: “Žmogaus Sūnus bus atiduotas į žmonių rankas, <sup id="cite17"><a href="#fn17">[17]</a></sup></p>
<p id="v23"><sup><small>23</small></sup>  ir jie nužudys Jį, o trečią dieną Jis prisikels”. Tada jie labai nuliūdo. <sup id="cite18"><a href="#fn18">[18]</a></sup> <sup id="cite19"><a href="#fn19">[19]</a></sup></p>
<p id="v24"><sup><small>24</small></sup>  Atėjus jiems į Kafarnaumą, prie Petro priėjo didrachmų rinkėjai ir paklausė: “Ar jūsų Mokytojas nemoka didrachmos?” <sup id="cite20"><a href="#fn20">[20]</a></sup></p>
<p id="v25"><sup><small>25</small></sup>  Jis atsakė: “Taip!” Kai parėjo į namus, Jėzus pirmas jį prakalbino: “Kaip manai, Simonai? Iš ko žemės karaliai ima muitą ar mokestį: iš savo vaikų ar iš svetimųjų?” </p>
<p id="v26"><sup><small>26</small></sup>  Petras Jam atsakė: “Iš svetimųjų”. Jėzus jam tarė: “Taigi vaikai laisvi. <sup id="cite21"><a href="#fn21">[21]</a></sup></p>
<p id="v27"><sup><small>27</small></sup>  Tačiau, kad jų nepapiktintume, nueik prie ežero, užmesk meškerę, paimk pirmą užkibusią žuvį; ją pražiodęs, rasi staterą. Paimk ją ir atiduok jiems už mane ir už save”. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Matthew/16">Evangelija pagal Matą - Skyrius 16</a></td>
        <td><a href="/lt/Bible/Matthew/Index">Indeksas</a></td>
        <td><a href="/lt/Bible/Matthew/18">Evangelija pagal Matą - Skyrius 18</a></td>
      </tr>
    </tbody>
  </table>
</figure>
<h2>Nuorodos</h2>
<div style="column-width: 30em;">
<ol>
  <li id="fn1"><a href="#cite1">↑</a> 17:1 <i>Trys, kurie dalijasi patirtimi</i>: <a href="/lt/The_Urantia_Book/158#p0_2">UK 158:0.2</a>. </li>
  <li id="fn2"><a href="#cite2">↑</a> 17:2-3 <i>Atsimainymas</i>: <a href="/lt/The_Urantia_Book/158#p1_8">UK 158:1.8</a>. </li>
  <li id="fn3"><a href="#cite3">↑</a> 17:4 <i>Petro pasiūlymas</i>: <a href="/lt/The_Urantia_Book/158#p1_9">UK 158:1.9</a>. </li>
  <li id="fn4"><a href="#cite4">↑</a> 17:5 <i>„Tai mano mylimas Sūnus“</i>: <a href="/lt/The_Urantia_Book/158#p3_4">UK 158:3.4</a>.  <i>Tai mylimas sūnus</i>: <a href="/lt/The_Urantia_Book/47#p8_4">UK 47:8.4</a>. </li>
  <li id="fn5"><a href="#cite5">↑</a> 17:5-8 <i>Debesis ir balsas</i>: <a href="/lt/The_Urantia_Book/158#p1_10">UK 158:1.10</a>. </li>
  <li id="fn6"><a href="#cite6">↑</a> 17:7 <i>„Nebijok“, – pasakė Jėzus</i>: <a href="/lt/The_Urantia_Book/140#p8_20">UK 140:8.20</a>.  <i>Nebijok</i>: <a href="/lt/The_Urantia_Book/100#p7_15">UK 100:7.15</a>. </li>
  <li id="fn7"><a href="#cite7">↑</a> 17:9 <i>Niekam nesakyk</i>: <a href="/lt/The_Urantia_Book/158#p2_1">UK 158:2.1</a>. </li>
  <li id="fn8"><a href="#cite8">↑</a> 17:10-13 <i>Elijas atėjo</i>: <a href="/lt/The_Urantia_Book/158#p2_2">UK 158:2.2</a>. </li>
  <li id="fn9"><a href="#cite9">↑</a> 17:14-16 <i>Epilepsinis demonas</i>: <a href="/lt/The_Urantia_Book/158#p5_1">UK 158:5.1</a>. </li>
  <li id="fn10"><a href="#cite10">↑</a> 17:15 <i>Kritimai į vandenį ir ugnį</i>: <a href="/lt/The_Urantia_Book/158#p5_1">UK 158:5.1</a>. </li>
  <li id="fn11"><a href="#cite11">↑</a> 17:16 <i>Apostles' failure to exorcise</i>: <a href="/lt/The_Urantia_Book/158#p4_6">UK 158:4.6</a>. </li>
  <li id="fn12"><a href="#cite12">↑</a> 17:17 <i>O netikinti ir iškrypusi karta</i>: <a href="/lt/The_Urantia_Book/158#p5_2">UK 158:5.2</a>. </li>
  <li id="fn13"><a href="#cite13">↑</a> 17:18 <i>Berniukas išgydytas</i>: <a href="/lt/The_Urantia_Book/158#p5_3">UK 158:5.3</a>. </li>
  <li id="fn14"><a href="#cite14">↑</a> 17:19 <i>Mokiniai klausia, kodėl pralaimėjimas</i>: <a href="/lt/The_Urantia_Book/158#p6_1">UK 158:6.1</a>. </li>
  <li id="fn15"><a href="#cite15">↑</a> 17:20 <i>Melskis su tikėjimu</i>: <a href="/lt/The_Urantia_Book/144#p2_6">UK 144:2.6</a>.  <i>Tikėjimas yra atviros durys</i>: <a href="/lt/The_Urantia_Book/138#p8_8">UK 138:8.8</a>. </li>
  <li id="fn16"><a href="#cite16">↑</a> 17:20a <i>Mažas tikėjimas</i>: <a href="/lt/The_Urantia_Book/158#p6_2">UK 158:6.2</a>. </li>
  <li id="fn17"><a href="#cite17">↑</a> 17:22-23a <i>Apaštalai vėl girdi aistrą</i>: <a href="/lt/The_Urantia_Book/158#p7_3">UK 158:7.3</a>.  <i>Įspėjimas: nukryžiavimas, prisikėlimas</i>: <a href="/lt/The_Urantia_Book/171#p4_2">UK 171:4.2</a>.  <i>Turi mirti, bet prisikels</i>: <a href="/lt/The_Urantia_Book/180#p6_7">UK 180:6.7</a>.  <i>Turi mirti, bet prisikels</i>: <a href="/lt/The_Urantia_Book/181#p1_5">UK 181:1.5</a>.  <i>Pasakojo apie mirtį ir prisikėlimą</i>: <a href="/lt/The_Urantia_Book/193#p0_2">UK 193:0.2</a>.  <i>Aistros pranašavimas</i>: <a href="/lt/The_Urantia_Book/158#p6_5">UK 158:6.5</a>.  <i>Išpranašavo mirtį, prisikėlimą</i>: <a href="/lt/The_Urantia_Book/190#p5_4">UK 190:5.4</a>. </li>
  <li id="fn18"><a href="#cite18">↑</a> 17:23a <i>Pažadas: kelkis trečią dieną</i>: <a href="/lt/The_Urantia_Book/181#p2_30">UK 181:2.30</a>.  <i>Trečią dieną kyla</i>: <a href="/lt/The_Urantia_Book/171#p4_8">UK 171:4.8</a>.  <i>Trečią dieną vėl pakilkite</i>: <a href="/lt/The_Urantia_Book/186#p3_4">UK 186:3.4</a>. </li>
  <li id="fn19"><a href="#cite19">↑</a> 17:23b <i>Mokiniai liūdi</i>: <a href="/lt/The_Urantia_Book/158#p6_6">UK 158:6.6</a>. </li>
  <li id="fn20"><a href="#cite20">↑</a> 17:24-25a <i>Šventyklos mokesčių rinkėjai</i>: <a href="/lt/The_Urantia_Book/157#p1_1">UK 157:1.1</a>. </li>
  <li id="fn21"><a href="#cite21">↑</a> 17:26-27 <i>Surinkite pinigus ir mokėkite mokesčius</i>: <a href="/lt/The_Urantia_Book/157#p1_2">UK 157:1.2</a>. </li>
</ol>
</div>
