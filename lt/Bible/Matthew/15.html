<!--
title: Evangelija pagal Matą - Skyrius 15
description: 
published: true
date: 2022-9-13T21:36:44Z
tags: 
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Matthew/14">Evangelija pagal Matą - Skyrius 14</a></td>
        <td><a href="/lt/Bible/Matthew/Index">Indeksas</a></td>
        <td><a href="/lt/Bible/Matthew/16">Evangelija pagal Matą - Skyrius 16</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Tuomet prie Jėzaus priėjo Rašto žinovų ir fariziejų iš Jeruzalės ir klausė: <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v2"><sup><small>2</small></sup>  “Kodėl Tavo mokiniai laužo prosenių tradiciją? Jie, prieš valgydami duoną, nesiplauna rankų”. </p>
<p id="v3"><sup><small>3</small></sup>  Jis, atsakydamas jiems, tarė: “O kodėl ir jūs laužote Dievo įsakymą savo tradicija?! </p>
<p id="v4"><sup><small>4</small></sup>  Juk Dievas įsakė: ‘Gerbk savo tėvą ir motiną!’, ir: ‘Kas keiktų tėvą ar motiną, mirtimi temiršta!’ </p>
<p id="v5"><sup><small>5</small></sup>  O jūs sakote: ‘Kiekvienas, kas pasakys tėvui ar motinai:­Viskas, kas tau būtų naudinga iš manęs, tebūnie dovana Dievui­ </p>
<p id="v6"><sup><small>6</small></sup>  tas gali negerbti tėvo ir motinos’. Taip jūs savo tradicija Dievo įsakymą padarote negaliojantį. </p>
<p id="v7"><sup><small>7</small></sup>  Veidmainiai! Gerai apie jus pranašavo Izaijas: </p>
<p id="v8"><sup><small>8</small></sup>  ‘Ši tauta artinasi prie manęs savo lūpomis ir gerbia mane savo liežuviu, bet jos širdis toli nuo manęs. </p>
<p id="v9"><sup><small>9</small></sup>  Veltui jie mane garbina, žmogiškus priesakus paversdami mokymu’ ”. </p>
<p id="v10"><sup><small>10</small></sup>  Sušaukęs minią, Jis kalbėjo: “Klausykite ir supraskite! <sup id="cite3"><a href="#fn3">[3]</a></sup></p>
<p id="v11"><sup><small>11</small></sup>  Ne kas patenka į burną, suteršia žmogų, bet kas išeina iš burnos, tai suteršia žmogų”. </p>
<p id="v12"><sup><small>12</small></sup>  Tada priėję Jo mokiniai pranešė: “Ar žinai, kad fariziejai pasipiktino, išgirdę tuos žodžius?” </p>
<p id="v13"><sup><small>13</small></sup>  Jis atsakė: “Kiekvienas augalas, kurio nesodino mano dangiškasis Tėvas, bus išrautas. <sup id="cite4"><a href="#fn4">[4]</a></sup></p>
<p id="v14"><sup><small>14</small></sup>  Palikite juos! Jie akli aklųjų vadovai. O jeigu aklas aklą ves, abu į duobę įkris”. <sup id="cite5"><a href="#fn5">[5]</a></sup> <sup id="cite6"><a href="#fn6">[6]</a></sup></p>
<p id="v15"><sup><small>15</small></sup>  Tuomet Petras paprašė Jo: “Išaiškink mums tą palyginimą”. </p>
<p id="v16"><sup><small>16</small></sup>  Jėzus atsakė: “Ar ir jūs dar nesuprantate?! </p>
<p id="v17"><sup><small>17</small></sup>  Argi nesuprantate, kad visa, kas patenka į burną, eina į pilvą ir išmetama laukan? </p>
<p id="v18"><sup><small>18</small></sup>  O kas išeina iš burnos, eina iš širdies, ir tai suteršia žmogų. </p>
<p id="v19"><sup><small>19</small></sup>  Iš širdies išeina pikti sumanymai, žmogžudystės, svetimavimai, paleistuvystės, vagystės, melagingi liudijimai, piktžodžiavimai. </p>
<p id="v20"><sup><small>20</small></sup>  Šitie dalykai suteršia žmogų, o valgymas neplautomis rankomis žmogaus nesuteršia”. </p>
<p id="v21"><sup><small>21</small></sup>  Iš ten išėjęs, Jėzus pasitraukė į Tyro ir Sidono sritį. <sup id="cite7"><a href="#fn7">[7]</a></sup></p>
<p id="v22"><sup><small>22</small></sup>  Ir štai iš ano krašto atėjo moteris kanaanietė ir šaukė Jam: “Pasigailėk manęs, Viešpatie, Dovydo Sūnau! Mano dukterį baisiai kankina demonas!” <sup id="cite8"><a href="#fn8">[8]</a></sup> <sup id="cite9"><a href="#fn9">[9]</a></sup> <sup id="cite10"><a href="#fn10">[10]</a></sup> <sup id="cite11"><a href="#fn11">[11]</a></sup></p>
<p id="v23"><sup><small>23</small></sup>  Bet Jėzus neatsakė nė žodžio. Tada priėjo mokiniai ir ėmė Jį maldauti: “Paleisk ją, nes ji šaukia mums iš paskos!” </p>
<p id="v24"><sup><small>24</small></sup>  Bet Jis atsakė: “Aš esu siųstas tik pas pražuvusias Izraelio namų avis”. <sup id="cite12"><a href="#fn12">[12]</a></sup></p>
<p id="v25"><sup><small>25</small></sup>  Tada ji priėjusi Jį pagarbino ir tarė: “Viešpatie, padėk man!” </p>
<p id="v26"><sup><small>26</small></sup>  Jis atsakė: “Nedera imti vaikų duoną ir mesti šunyčiams”. <sup id="cite13"><a href="#fn13">[13]</a></sup></p>
<p id="v27"><sup><small>27</small></sup>  O ji atsiliepė: “Taip, Viešpatie, bet ir šunyčiai ėda trupinius, nukritusius nuo jų šeimininko stalo”. </p>
<p id="v28"><sup><small>28</small></sup>  Tada Jėzus jai tarė: “O moterie, didis tavo tikėjimas! Tebūnie tau, kaip tu nori”. Ir tą pačią valandą jos duktė pasveiko. <sup id="cite14"><a href="#fn14">[14]</a></sup></p>
<p id="v29"><sup><small>29</small></sup>  Iš ten išėjęs, Jėzus atvyko prie Galilėjos ežero. Jis užkopė ant kalno ir atsisėdo. </p>
<p id="v30"><sup><small>30</small></sup>  Prie Jo susirinko didžiulės minios, kurios atsigabeno su savimi luošų, aklų, nebylių, raišų ir daugelį kitokių. Žmonės suguldė juos prie Jėzaus kojų, o Jis pagydė juos. </p>
<p id="v31"><sup><small>31</small></sup>  Minia stebėjosi, matydama nebylius kalbančius, luošius išgijusius, raišius vaikščiojančius ir akluosius reginčius. Ir jie šlovino Izraelio Dievą. </p>
<p id="v32"><sup><small>32</small></sup>  Pasišaukęs savo mokinius, Jėzus tarė: “Gaila man minios, nes jau tris dienas jie pasilieka su manimi ir neturi ko valgyti. Aš nepaleisiu jų alkanų, kad nenusilptų kelyje”. <sup id="cite15"><a href="#fn15">[15]</a></sup></p>
<p id="v33"><sup><small>33</small></sup>  Mokiniai Jam atsakė: “Iš kur mums imti dykumoje tiek duonos, kad galėtume pasotinti tokią didelę minią?” </p>
<p id="v34"><sup><small>34</small></sup>  Jėzus paklausė jų: “Kiek turite duonos?” Jie atsakė: “Septynis kepalus ir kelias žuveles”. </p>
<p id="v35"><sup><small>35</small></sup>  Jėzus liepė žmonėms susėsti ant žemės. </p>
<p id="v36"><sup><small>36</small></sup>  Tada paėmė septynis duonos kepalus ir žuvis, padėkojo, sulaužė ir davė savo mokiniams, o mokiniai miniai. </p>
<p id="v37"><sup><small>37</small></sup>  Visi valgė ir pasisotino. Ir surinko septynias pilnas pintines likusių trupinių. </p>
<p id="v38"><sup><small>38</small></sup>  O valgytojų buvo keturi tūkstančiai vyrų, neskaičiuojant moterų ir vaikų. </p>
<p id="v39"><sup><small>39</small></sup>  Paleidęs minią, Jis sėdo į valtį ir nuplaukė į Magadano sritį. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Matthew/14">Evangelija pagal Matą - Skyrius 14</a></td>
        <td><a href="/lt/Bible/Matthew/Index">Indeksas</a></td>
        <td><a href="/lt/Bible/Matthew/16">Evangelija pagal Matą - Skyrius 16</a></td>
      </tr>
    </tbody>
  </table>
</figure>
<h2>Nuorodos</h2>
<div style="column-width: 30em;">
<ol>
  <li id="fn1"><a href="#cite1">↑</a> 15:1-2 <i>Apaštalai rankų neplovė</i>: <a href="/lt/The_Urantia_Book/169#p0_6">UK 169:0.6</a>. </li>
  <li id="fn2"><a href="#cite2">↑</a> 15:1-9 <i>Apeiginis rankų plovimas</i>: <a href="/lt/The_Urantia_Book/153#p3_3">UK 153:3.3</a>. </li>
  <li id="fn3"><a href="#cite3">↑</a> 15:10-20 <i>Švarios širdys</i>: <a href="/lt/The_Urantia_Book/149#p2_11">UK 149:2.11</a>.  <i>Suteršimas kyla iš širdies</i>: <a href="/lt/The_Urantia_Book/153#p3_5">UK 153:3.5</a>. </li>
  <li id="fn4"><a href="#cite4">↑</a> 15:13 <i>Tėve mūsų danguje</i>: <a href="/lt/The_Urantia_Book/100#p7_16">UK 100:7.16</a>.  <i>God is our heavenly Father</i>: <a href="/lt/The_Urantia_Book/131#p10_2">UK 131:10.2</a>.  <i>Apreiškė savo Tėvą danguje</i>: <a href="/lt/The_Urantia_Book/193#p0_3">UK 193:0.3</a>.  <i>Tėvas danguje</i>: <a href="/lt/The_Urantia_Book/142#p3_8">UK 142:3.8</a>.  <i>Tėvas danguje</i>: <a href="/lt/The_Urantia_Book/196#p0_2">UK 196:0.2</a>. </li>
  <li id="fn5"><a href="#cite5">↑</a> 15:14 <i>Aklas vedantis roletas</i>: <a href="/lt/The_Urantia_Book/159#p5_14">UK 159:5.14</a>.  <i>Aklas veda aklą</i>: <a href="/lt/The_Urantia_Book/175#p1_15">UK 175:1.15</a>.  <i>Žaliuzės švino žaliuzės</i>: <a href="/lt/The_Urantia_Book/140#p3_18">UK 140:3.18</a>. </li>
  <li id="fn6"><a href="#cite6">↑</a> 15:14b <i>Jei aklas švino žaliuzės abu patenka į duobę</i>: <a href="/lt/The_Urantia_Book/153#p3_5">UK 153:3.5</a>. </li>
  <li id="fn7"><a href="#cite7">↑</a> 15:21 <i>Atvykti į Sidono rajoną</i>: <a href="/lt/The_Urantia_Book/156#p0_1">UK 156:0.1</a>. </li>
  <li id="fn8"><a href="#cite8">↑</a> 15:22 <i>Dovydo giminė</i>: <a href="/lt/The_Urantia_Book/121#p8_4">UK 121:8.4</a>. </li>
  <li id="fn9"><a href="#cite9">↑</a> 15:22-28 <i>Išgydytas tikėjimu</i>: <a href="/lt/The_Urantia_Book/175#p1_1">UK 175:1.1</a>. </li>
  <li id="fn10"><a href="#cite10">↑</a> 15:22a <i>Sirijos moteris</i>: <a href="/lt/The_Urantia_Book/156#p1_1">UK 156:1.1</a>. </li>
  <li id="fn11"><a href="#cite11">↑</a> 15:22b-23 <i>Ji prašo išgydyti dukrą</i>: <a href="/lt/The_Urantia_Book/156#p1_3">UK 156:1.3</a>. </li>
  <li id="fn12"><a href="#cite12">↑</a> 15:24-27 <i>Net šunys ėda trupinius</i>: <a href="/lt/The_Urantia_Book/156#p1_5">UK 156:1.5</a>. </li>
  <li id="fn13"><a href="#cite13">↑</a> 15:26-27 <i>Gentilių šunys</i>: <a href="/lt/The_Urantia_Book/164#p1_2">UK 164:1.2</a>. </li>
  <li id="fn14"><a href="#cite14">↑</a> 15:28 <i>Dukra pasveiko</i>: <a href="/lt/The_Urantia_Book/156#p1_7">UK 156:1.7</a>. </li>
  <li id="fn15"><a href="#cite15">↑</a> 15:32-38 <i>Maitinimas 4000</i>: <a href="/lt/The_Urantia_Book/152#p2_9">UK 152:2.9</a>. </li>
</ol>
</div>
