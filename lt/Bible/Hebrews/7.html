<!--
title: Laiškas žydams - Skyrius 7
description: 
published: true
date: 2022-9-13T21:36:44Z
tags: 
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Hebrews/6">Laiškas žydams - Skyrius 6</a></td>
        <td><a href="/lt/Bible/Hebrews/Index">Indeksas</a></td>
        <td><a href="/lt/Bible/Hebrews/8">Laiškas žydams - Skyrius 8</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Tasai Melchizedekas, Salemo karalius, aukščiausiojo Dievo kunigas, sutiko Abraomą, kai jis grįžo, sumušęs karalius, ir palaimino jį. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup> <sup id="cite4"><a href="#fn4">[4]</a></sup> <sup id="cite5"><a href="#fn5">[5]</a></sup></p>
<p id="v2"><sup><small>2</small></sup>  Abraomas atidavė jam nuo visko dešimtinę. Išvertus jo vardą, jis pirmiausia teisumo karalius, paskui Salemo, arba ramybės, karalius,­ <sup id="cite6"><a href="#fn6">[6]</a></sup> <sup id="cite7"><a href="#fn7">[7]</a></sup></p>
<p id="v3"><sup><small>3</small></sup>  be tėvo, be motinos, be kilmės sąrašo, neturintis nei dienų pradžios, nei gyvenimo pabaigos, panašus į Dievo Sūnų. Jis lieka kunigas visam laikui. <sup id="cite8"><a href="#fn8">[8]</a></sup></p>
<p id="v4"><sup><small>4</small></sup>  Pažvelkite, koks didis tas, kuriam ir patriarchas Abraomas davė dešimtinę nuo karo grobio! </p>
<p id="v5"><sup><small>5</small></sup>  Beje, ir Levio sūnūs, kurie gauna kunigystę, pagal įstatymą turi įsakymą imti dešimtines iš žmonių, tai yra imti iš savo brolių, nors ir jie kilę iš Abraomo strėnų. <sup id="cite9"><a href="#fn9">[9]</a></sup> <sup id="cite10"><a href="#fn10">[10]</a></sup></p>
<p id="v6"><sup><small>6</small></sup>  O tas, kuris nėra kilęs iš jų, ėmė dešimtinę iš Abraomo ir palaimino tą, kuris turėjo pažadus. </p>
<p id="v7"><sup><small>7</small></sup>  Be jokių abejonių, visada žemesnį laimina aukštesnis. </p>
<p id="v8"><sup><small>8</small></sup>  Čia dešimtines ima mirtingi žmonės, o tenai­tas, apie kurį paliudyta, jog jis gyvena. </p>
<p id="v9"><sup><small>9</small></sup>  Ir, taip sakant, per Abraomą ir Levis mokėjo dešimtines, pats būdamas dešimtinių ėmėjas. <sup id="cite11"><a href="#fn11">[11]</a></sup></p>
<p id="v10"><sup><small>10</small></sup>  Žinoma, jis dar tebebuvo strėnose tėvo, kai šį pasitiko Melchizedekas. </p>
<p id="v11"><sup><small>11</small></sup>  Jeigu tobulumas būtų buvęs pasiekiamas levitų kunigystės dėka,­o tauta jos pagrindu buvo gavusi įstatymą,­tai kam dar būtų reikėję iškilti kitam kunigui Melchizedeko būdu ir nesivadinti kunigu Aarono būdu? <sup id="cite12"><a href="#fn12">[12]</a></sup> <sup id="cite13"><a href="#fn13">[13]</a></sup></p>
<p id="v12"><sup><small>12</small></sup>  Juk, besikeičiant kunigystei, keičiasi ir įstatymas. </p>
<p id="v13"><sup><small>13</small></sup>  O tas, apie kurį tai sakoma, priklausė kitai giminei, iš kurios niekas netarnavo aukurui. </p>
<p id="v14"><sup><small>14</small></sup>  Juk aišku, kad mūsų Viešpats kilo iš Judo giminės, apie kurią Mozė nieko nėra kalbėjęs dėl kunigystės. </p>
<p id="v15"><sup><small>15</small></sup>  Tai dar labiau paaiškėja, kai iškyla kitas kunigas, panašus į Melchizedeką, </p>
<p id="v16"><sup><small>16</small></sup>  tapęs kunigu ne kūniško įstatymo įsakymu, bet nesibaigiančio gyvenimo jėga. </p>
<p id="v17"><sup><small>17</small></sup>  Juk Jis liudija: “Tu esi kunigas per amžius Melchizedeko būdu”. <sup id="cite14"><a href="#fn14">[14]</a></sup> <sup id="cite15"><a href="#fn15">[15]</a></sup></p>
<p id="v18"><sup><small>18</small></sup>  Šitaip atšaukiamas ankstyvesnis įsakymas dėl savo silpnumo ir bergždumo,­ </p>
<p id="v19"><sup><small>19</small></sup>  įstatymas juk nieko nepadarė tobulo,­ir įvedama tvirtesnė viltis, kuria priartėjame prie Dievo. <sup id="cite16"><a href="#fn16">[16]</a></sup></p>
<p id="v20"><sup><small>20</small></sup>  Juo labiau, kad tai neįvyko be priesaikos, </p>
<p id="v21"><sup><small>21</small></sup>  mat anie tapdavo kunigais be priesaikos, o šis su priesaika To, kuris Jam pasakė: “Viešpats prisiekė, ir Jis nesigailės: ‘Tu esi kunigas per amžius Melchizedeko būdu’ ”. <sup id="cite17"><a href="#fn17">[17]</a></sup></p>
<p id="v22"><sup><small>22</small></sup>  Taigi Jėzus yra tapęs geresnės Sandoros garantu. </p>
<p id="v23"><sup><small>23</small></sup>  Anų kunigų buvo daug, nes mirtis jiems sukliudydavo ilgiau pasilikti. </p>
<p id="v24"><sup><small>24</small></sup>  O kadangi šis išlieka per amžius, Jis turi neatšaukiamą kunigystę. </p>
<p id="v25"><sup><small>25</small></sup>  Todėl Jis ir gali visada išgelbėti tuos, kurie per Jį eina prie Dievo, nes Jis amžinai gyvas, kad juos užtartų. </p>
<p id="v26"><sup><small>26</small></sup>  Mums ir priderėjo turėti tokį vyriausiąjį Kunigą: šventą, nekaltą, tyrą, atskirtą nuo nusidėjėlių ir išaukštintą virš dangų. </p>
<p id="v27"><sup><small>27</small></sup>  Jam nereikia, kaip tiems vyriausiesiems kunigams, kasdien atnašauti aukas pirma už savo nuodėmes, paskui už tautos, nes Jis tai atliko vieną kartą visiems laikams, paaukodamas pats save. </p>
<p id="v28"><sup><small>28</small></sup>  Įstatymas skiria vyriausiaisiais kunigais žmones su silpnybėmis, o priesaikos žodis, duotas po įstatymo, paskyrė amžiams ištobulintą Sūnų. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Hebrews/6">Laiškas žydams - Skyrius 6</a></td>
        <td><a href="/lt/Bible/Hebrews/Index">Indeksas</a></td>
        <td><a href="/lt/Bible/Hebrews/8">Laiškas žydams - Skyrius 8</a></td>
      </tr>
    </tbody>
  </table>
</figure>
<h2>Nuorodos</h2>
<div style="column-width: 30em;">
<ol>
  <li id="fn1"><a href="#cite1">↑</a> 7:1 <i>El Elyon, Aukščiausiasis</i>: <a href="/lt/The_Urantia_Book/93#p3_2">UK 93:3.2</a>.  <i>Aukščiausiasis Dievas</i>: <a href="/lt/The_Urantia_Book/93#p2_3">UK 93:2.3</a>.  <i>Aukščiausias</i>: <a href="/lt/The_Urantia_Book/93#p3_2">UK 93:3.2</a>.  <i>El Eliono kunigas, Aukščiausiasis</i>: <a href="/lt/The_Urantia_Book/98#p7_12">UK 98:7.12</a>.  <i>Dauguma aukštumų</i>: <a href="/lt/The_Urantia_Book/43#p3_1">UK 43:3.1</a>.  <i>Palaimintas Aukščiausiasis</i>: <a href="/lt/The_Urantia_Book/43#p5_17">UK 43:5.17</a>.  <i>El Elyon</i>: <a href="/lt/The_Urantia_Book/96#p1_4">UK 96:1.4</a>.  <i>El Elionas, Aukščiausiasis Dievas</i>: <a href="/lt/The_Urantia_Book/142#p3_4">UK 142:3.4</a>. </li>
  <li id="fn2"><a href="#cite2">↑</a> 7:1-2 <i>Praleidimai įraše</i>: <a href="/lt/The_Urantia_Book/93#p9_9">UK 93:9.9</a>. </li>
  <li id="fn3"><a href="#cite3">↑</a> 7:1-3 <i>Kiti Melchizedeko vardai</i>: <a href="/lt/The_Urantia_Book/93#p2_4">UK 93:2.4</a>.  <i>Melchizedekas, Salemo princas</i>: <a href="/lt/The_Urantia_Book/35#p4_5">UK 35:4.5</a>.  <i>Taikos karalius, be tėvų</i>: <a href="/lt/The_Urantia_Book/93#p9_11">UK 93:9.11</a>. </li>
  <li id="fn4"><a href="#cite4">↑</a> 7:1-3,10,17 <i>Melchizedekas</i>: <a href="/lt/The_Urantia_Book/51#p3_9">UK 51:3.9</a>. </li>
  <li id="fn5"><a href="#cite5">↑</a> 7:1-3,10,17,21 <i>Melchizedekas, Salemo karalius</i>: <a href="/lt/The_Urantia_Book/43#p5_17">UK 43:5.17</a>.  <i>Machiventa Melchizedek</i>: <a href="/lt/The_Urantia_Book/45#p4_16">UK 45:4.16</a>. </li>
  <li id="fn6"><a href="#cite6">↑</a> 7:2 <i>Abromas dešimtinę Melchizedekui</i>: <a href="/lt/The_Urantia_Book/93#p5_13">UK 93:5.13</a>. </li>
  <li id="fn7"><a href="#cite7">↑</a> 7:2,4-10 <i>Dešimtinės sistema</i>: <a href="/lt/The_Urantia_Book/93#p3_1">UK 93:3.1</a>. </li>
  <li id="fn8"><a href="#cite8">↑</a> 7:3 <i>Melchizedekas</i>: <a href="/lt/The_Urantia_Book/93#p2_1">UK 93:2.1</a>.  <i>Melchizedeko kūnas</i>: <a href="/lt/The_Urantia_Book/93#p2_6">UK 93:2.6</a>. </li>
  <li id="fn9"><a href="#cite9">↑</a> 7:5 <i>Paveldima kunigystė</i>: <a href="/lt/The_Urantia_Book/90#p5_4">UK 90:5.4</a>. </li>
  <li id="fn10"><a href="#cite10">↑</a> 7:5,10 <i>Tėvo juosmens</i>: <a href="/lt/The_Urantia_Book/74#p7_8">UK 74:7.8</a>. </li>
  <li id="fn11"><a href="#cite11">↑</a> 7:9-17 <i>Aš esu tobulumo kelias</i>: <a href="/lt/The_Urantia_Book/182#p1_10">UK 182:1.10</a>. </li>
  <li id="fn12"><a href="#cite12">↑</a> 7:11 <i>Melchizedeko įsakymu</i>: <a href="/lt/The_Urantia_Book/93#p9_11">UK 93:9.11</a>. </li>
  <li id="fn13"><a href="#cite13">↑</a> 7:11,17,21 <i>Kunigas amžinai, kaip Melchizedekas</i>: <a href="/lt/The_Urantia_Book/93#p3_7">UK 93:3.7</a>. </li>
  <li id="fn14"><a href="#cite14">↑</a> 7:17 <i>Melchizedeko ordinas</i>: <a href="/lt/The_Urantia_Book/119#p1_5">UK 119:1.5</a>. </li>
  <li id="fn15"><a href="#cite15">↑</a> 7:17,21 <i>Ministras amžinai</i>: <a href="/lt/The_Urantia_Book/93#p9_11">UK 93:9.11</a>. </li>
  <li id="fn16"><a href="#cite16">↑</a> 7:19 <i>Dvasios patrauklumas</i>: <a href="/lt/The_Urantia_Book/8#p4_6">UK 8:4.6</a>. </li>
  <li id="fn17"><a href="#cite17">↑</a> 7:21 <i>Melchizedekas, Salemo karalius</i>: <a href="/lt/The_Urantia_Book/43#p5_17">UK 43:5.17</a>.  <i>Dievas neatgailauja (pagal pasirinkimą)</i>: <a href="/lt/The_Urantia_Book/4#p3_4">UK 4:3.4</a>.  <i>Melchizedekas</i>: <a href="/lt/The_Urantia_Book/51#p3_9">UK 51:3.9</a>.  <i>Machiventa Melchizedek</i>: <a href="/lt/The_Urantia_Book/45#p4_16">UK 45:4.16</a>.  <i>Sakoma, kad Dievas atgailauja</i>: <a href="/lt/The_Urantia_Book/2#p2_2">UK 2:2.2</a>. </li>
</ol>
</div>
