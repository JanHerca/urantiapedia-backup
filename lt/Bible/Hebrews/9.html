<!--
title: Laiškas žydams - Skyrius 9
description: 
published: true
date: 2023-11-8T21:52:8Z
tags: bible, bible—hebrews
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/lt/Bible/Hebrews/8">
          <span class="mdi mdi-arrow-left-drop-circle"></span><span class="pl-2">Laiškas žydams - Skyrius 8</span>
        </a>
        </td>
        <td>
        <a href="/lt/Bible/Hebrews/Index">
          <span class="mdi mdi-book-open-variant"></span><span class="pl-2">Indeksas</span>
        </a>
        </td>
        <td>
        <a href="/lt/Bible/Hebrews/10">
          <span class="pr-2">Laiškas žydams - Skyrius 10</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Tiesa, ir pirmoji Sandora turėjo tarnavimo Dievui potvarkius ir žemišką šventyklą. </p>
<p id="v2"><sup><small>2</small></sup>  Buvo įrengta palapinė: priešakinė dalis, kur buvo žvakidė, stalas ir padėtinės duonos kepalai, vadinosi Šventoji. </p>
<p id="v3"><sup><small>3</small></sup>  Už antrosios uždangos buvo palapinės dalis, vadinama Šventų švenčiausioji. </p>
<p id="v4"><sup><small>4</small></sup>  Ten stovėjo auksinis smilkytuvas ir iš visų šonų auksu apmušta Sandoros skrynia, kurioje buvo auksinis ąsotis su mana, išsprogusi Aarono lazda ir Sandoros plokštės. <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  Viršum jos buvo šlovės cherubai, kurie gaubė sutaikinimo dangtį. Apie tai dabar nėra reikalo smulkiau kalbėti. </p>
<p id="v6"><sup><small>6</small></sup>  Esant tokiai sąrangai, į priekinę palapinės dalį visada eina kunigai atlikti apeigų, </p>
<p id="v7"><sup><small>7</small></sup>  o į antrąją­kartą per metus vienas tik vyriausiasis kunigas, ir tai ne be kraujo, kurį aukoja už save ir už tautos nuodėmes, padarytas dėl nežinojimo. </p>
<p id="v8"><sup><small>8</small></sup>  Šitaip Šventoji Dvasia nurodo, kad kelias į Šventų švenčiausiąją dar nėra atviras, kol tebestovi pirmoji palapinė, </p>
<p id="v9"><sup><small>9</small></sup>  kuri yra dabartinio laikotarpio atvaizdas. Joje aukojamos dovanos ir aukos, kurios negali padaryti aukotojo sąžinėje tobulo, </p>
<p id="v10"><sup><small>10</small></sup>  bet apima tik valgius, gėrimus, įvairius apiplovimus ir kūniškus potvarkius, galiojančius iki atnaujinimo. </p>
<p id="v11"><sup><small>11</small></sup>  Bet Kristus, atėjęs kaip būsimųjų gėrybių vyriausiasis Kunigas, pro aukštesnę ir tobulesnę palapinę, ne rankų darbo, tai yra ne šitos kūrinijos, <sup id="cite2"><a href="#fn2">[2]</a></sup></p>
<p id="v12"><sup><small>12</small></sup>  taip pat ne ožių ar veršių krauju, o savuoju krauju vieną kartą visiems laikams įžengė į Švenčiausiąją ir įvykdė amžinąjį atpirkimą. <sup id="cite3"><a href="#fn3">[3]</a></sup></p>
<p id="v13"><sup><small>13</small></sup>  Jeigu jaučių bei ožių kraujas ir telyčios pelenai per apšlakstymą pašventina susitepusius, kad kūnas būtų švarus, </p>
<p id="v14"><sup><small>14</small></sup>  tai nepalyginti labiau kraujas Kristaus, kuris per amžinąją Dvasią paaukojo save kaip auką be dėmės Dievui, nuvalys jūsų sąžinę nuo mirties darbų, kad tarnautumėte gyvajam Dievui. </p>
<p id="v15"><sup><small>15</small></sup>  Ir todėl Jis yra naujosios Sandoros tarpininkas, kad, įvykus mirčiai pirmojoje Sandoroje padarytiems nusikaltimams atpirkti, pašauktieji gautų amžinojo palikimo pažadą. </p>
<p id="v16"><sup><small>16</small></sup>  Kur tik yra testamentas, ten būtina įrodyti testatoriaus mirtį. </p>
<p id="v17"><sup><small>17</small></sup>  Testamentas įgyja galią, mirus jo sudarytojui, o jam tebesant gyvam, testamentas negalioja. </p>
<p id="v18"><sup><small>18</small></sup>  Štai kodėl ir pirmoji Sandora nebuvo patvirtinta be kraujo. </p>
<p id="v19"><sup><small>19</small></sup>  Paskelbęs visai tautai visus įstatymo nuostatus, Mozė, paėmęs veršių bei ožių kraujo su vandeniu ir purpurinės vilnos su yzopu, apšlakstė pačią knygą ir visą tautą, </p>
<p id="v20"><sup><small>20</small></sup>  sakydamas: “Tai yra kraujas Sandoros, kurią įsakė jums Dievas!” </p>
<p id="v21"><sup><small>21</small></sup>  Jis taip pat apšlakstė krauju palapinę ir visus tarnavimo indus. </p>
<p id="v22"><sup><small>22</small></sup>  Taip pat beveik viskas pagal įstatymą apvaloma krauju, ir be kraujo praliejimo nėra atleidimo. <sup id="cite4"><a href="#fn4">[4]</a></sup></p>
<p id="v23"><sup><small>23</small></sup>  Todėl dangiškųjų dalykų atvaizdai turėjo būti šitaip apvalomi, o patys dangaus dalykai­geresnėmis aukomis negu šitos. <sup id="cite5"><a href="#fn5">[5]</a></sup></p>
<p id="v24"><sup><small>24</small></sup>  Mat Kristus įžengė ne į rankų darbo šventyklą­tikrosios atvaizdą, bet į patį dangų, kad dabar pasirodytų už mus Dievo akivaizdoje. </p>
<p id="v25"><sup><small>25</small></sup>  Ir ne tam, kad pakartotinai aukotų save, kaip daro vyriausiasis kunigas, kuris kasmet įeina į Švenčiausiąją su svetimu krauju,­ </p>
<p id="v26"><sup><small>26</small></sup>  tuomet Kristui būtų reikėję daugelį kartų kentėti nuo pasaulio sutvėrimo. Bet dabar Jis vieną kartą pasirodė amžių pabaigoje, kad savo auka sunaikintų nuodėmę. </p>
<p id="v27"><sup><small>27</small></sup>  Ir kaip žmonėms skirta vieną kartą mirti, o po to­teismas, </p>
<p id="v28"><sup><small>28</small></sup>  taip ir Kristus, vieną kartą paaukotas, kad pasiimtų daugelio nuodėmes, antrą kartą pasirodys be nuodėmės Jo laukiančiųjų išgelbėjimui. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/lt/Bible/Hebrews/8">
          <span class="mdi mdi-arrow-left-drop-circle"></span><span class="pl-2">Laiškas žydams - Skyrius 8</span>
        </a>
        </td>
        <td>
        <a href="/lt/Bible/Hebrews/Index">
          <span class="mdi mdi-book-open-variant"></span><span class="pl-2">Indeksas</span>
        </a>
        </td>
        <td>
        <a href="/lt/Bible/Hebrews/10">
          <span class="pr-2">Laiškas žydams - Skyrius 10</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 9:4 <i>Nauji fetišai</i>: <a href="/lt/The_Urantia_Book/88#p2_5">UK 88:2.5</a>. </li>
  <li id="fn2"><a href="#cite2">↑</a> 9:11-28 <i>Jėzus matomas kaip žmogaus auka</i>: <a href="/lt/The_Urantia_Book/89#p9_3">UK 89:9.3</a>. </li>
  <li id="fn3"><a href="#cite3">↑</a> 9:12,15,22 <i>Jesus as Redeemer of church</i>: <a href="/lt/The_Urantia_Book/170#p5_6">UK 170:5.6</a>. </li>
  <li id="fn4"><a href="#cite4">↑</a> 9:22 <i>Atpirkimo doktrina</i>: <a href="/lt/The_Urantia_Book/63#p6_4">UK 63:6.4</a>.  <i>Be kraujo, be remisijos</i>: <a href="/lt/The_Urantia_Book/4#p5_5">UK 4:5.5</a>. </li>
  <li id="fn5"><a href="#cite5">↑</a> 9:23 <i>Originalus modelis</i>: <a href="/lt/The_Urantia_Book/27#p2_1">UK 27:2.1</a>. </li>
</ol>
</div>
