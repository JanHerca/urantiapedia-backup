<!--
title: Laiškas žydams - Skyrius 6
description: 
published: true
date: 2022-10-7T19:22:50Z
tags: bible, bible—hebrews
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Hebrews/5">Laiškas žydams - Skyrius 5</a></td>
        <td><a href="/lt/Bible/Hebrews/Index">Indeksas</a></td>
        <td><a href="/lt/Bible/Hebrews/7">Laiškas žydams - Skyrius 7</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Todėl, palikę pradinį Kristaus mokymą, veržkimės prie tobulumo, užuot vėl dėję pamatus iš atsivertimo nuo negyvų darbų, iš tikėjimo Dievu, </p>
<p id="v2"><sup><small>2</small></sup>  iš mokymo apie krikštus, rankų uždėjimo, mirusiųjų prikėlimo ir amžinybės teismo. </p>
<p id="v3"><sup><small>3</small></sup>  Jei Dievas leis, ir tai padarysime. </p>
<p id="v4"><sup><small>4</small></sup>  Kurie kartą jau buvo apšviesti, paragavo dangiškos dovanos, tapo Šventosios Dvasios dalininkais, </p>
<p id="v5"><sup><small>5</small></sup>  paragavo gerojo Dievo žodžio bei ateinančio amžiaus jėgų </p>
<p id="v6"><sup><small>6</small></sup>  ir atpuolė, tų nebeįmanoma vėl grąžinti naujai atgailai, nes jie kryžiuoja sau Dievo Sūnų ir išstato Jį viešai paniekai. </p>
<p id="v7"><sup><small>7</small></sup>  Jeigu žemė sugeria dažną lietų ir iš jos želia želmenys, naudingi tiems, kurie ją dirba, tai ji susilaukia Dievo palaiminimo, </p>
<p id="v8"><sup><small>8</small></sup>  bet jeigu ji teželdo erškėčius bei usnis, tai ji niekam tikusi, greitai bus prakeikta ir galiausiai sudeginta. </p>
<p id="v9"><sup><small>9</small></sup>  Nors taip kalbame, bet jums, mylimieji, tikimės geresnių, vedančių į išgelbėjimą dalykų. </p>
<p id="v10"><sup><small>10</small></sup>  Dievas nėra neteisingas, kad pamirštų jūsų darbą ir meilės triūsą, kurį parodėte Jo vardui, kai tarnavote ir tebetarnaujate šventiesiems. </p>
<p id="v11"><sup><small>11</small></sup>  Todėl trokštame, kad kiekvienas iš jūsų rodytų ankstesnį uolumą iki galo, kol pasieks visišką vilties užtikrintumą,­ <sup id="cite1"><a href="#fn1">[1]</a></sup></p>
<p id="v12"><sup><small>12</small></sup>  kad neaptingtumėte, bet būtumėte sekėjai tų, kurie tikėjimu ir kantrybe paveldi pažadus. <sup id="cite2"><a href="#fn2">[2]</a></sup></p>
<p id="v13"><sup><small>13</small></sup>  Kai Dievas davė Abraomui pažadą, neturėdamas kuo aukštesniu prisiekti, prisiekė savimi, </p>
<p id="v14"><sup><small>14</small></sup>  sakydamas: “Iš tiesų, Aš laiminte palaiminsiu tave, dauginte padauginsiu tave”. </p>
<p id="v15"><sup><small>15</small></sup>  Ir Abraomas, kantriai laukdamas, gavo, kas buvo pažadėta. </p>
<p id="v16"><sup><small>16</small></sup>  Žmonės prisiekia aukštesniais dalykais ir kiekvieno ginčo pabaigoje patvirtinimui imasi priesaikos. </p>
<p id="v17"><sup><small>17</small></sup>  Todėl Dievas, norėdamas stipriau pabrėžti pažado paveldėtojams savo valios nekintamumą, pridėjo priesaiką. <sup id="cite3"><a href="#fn3">[3]</a></sup></p>
<p id="v18"><sup><small>18</small></sup>  Tad du nekintami dalykai, kuriuose neįmanoma, kad Dievas meluotų, tvirtai guodžia mus, atradusius prieglobstį mums skirtoje viltyje. </p>
<p id="v19"><sup><small>19</small></sup>  Ji mums yra tarsi saugus ir tvirtas sielos inkaras, prasiskverbiantis pro uždangą vidun, </p>
<p id="v20"><sup><small>20</small></sup>  kur už mus kaip pirmtakas įžengė Jėzus, tapęs amžiams vyriausiuoju Kunigu Melchizedeko būdu. <sup id="cite4"><a href="#fn4">[4]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Hebrews/5">Laiškas žydams - Skyrius 5</a></td>
        <td><a href="/lt/Bible/Hebrews/Index">Indeksas</a></td>
        <td><a href="/lt/Bible/Hebrews/7">Laiškas žydams - Skyrius 7</a></td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 6:11 <i>Gilus patikinimas</i>: <a href="/lt/The_Urantia_Book/5#p4_2">UK 5:4.2</a>. </li>
  <li id="fn2"><a href="#cite2">↑</a> 6:12 <i>Dievas džiaugiasi gailestingumu</i>: <a href="/lt/The_Urantia_Book/143#p1_6">UK 143:1.6</a>. </li>
  <li id="fn3"><a href="#cite3">↑</a> 6:17 <i>Dievas nekintamas, neklystantis</i>: <a href="/lt/The_Urantia_Book/2#p2_2">UK 2:2.2</a>. </li>
  <li id="fn4"><a href="#cite4">↑</a> 6:20 <i>Melchizedekas</i>: <a href="/lt/The_Urantia_Book/51#p3_9">UK 51:3.9</a>.  <i>Melchizedeko ordinas</i>: <a href="/lt/The_Urantia_Book/119#p1_5">UK 119:1.5</a>.  <i>Machiventa Melchizedek</i>: <a href="/lt/The_Urantia_Book/45#p4_16">UK 45:4.16</a>.  <i>Kunigas amžinai, kaip Melchizedekas</i>: <a href="/lt/The_Urantia_Book/93#p3_7">UK 93:3.7</a>.  <i>Ministras amžinai</i>: <a href="/lt/The_Urantia_Book/93#p9_11">UK 93:9.11</a>.  <i>Melchizedekas, Salemo karalius</i>: <a href="/lt/The_Urantia_Book/43#p5_17">UK 43:5.17</a>. </li>
</ol>
</div>
