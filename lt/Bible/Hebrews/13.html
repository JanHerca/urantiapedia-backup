<!--
title: Laiškas žydams - Skyrius 13
description: 
published: true
date: 2023-11-8T21:52:8Z
tags: bible, bible—hebrews
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/lt/Bible/Hebrews/12">
          <span class="mdi mdi-arrow-left-drop-circle"></span><span class="pl-2">Laiškas žydams - Skyrius 12</span>
        </a>
        </td>
        <td>
        <a href="/lt/Bible/Hebrews/Index">
          <span class="mdi mdi-book-open-variant"></span><span class="pl-2">Indeksas</span>
        </a>
        </td>
        <td>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Teišsilaiko broliška meilė. </p>
<p id="v2"><sup><small>2</small></sup>  Nepamirškite svetingumo, nes per jį kai kurie, patys to nežinodami, priėmė viešnagėn angelus. </p>
<p id="v3"><sup><small>3</small></sup>  Prisiminkite kalinius, tarsi kartu būdami įkalinti, prisiminkite tuos, su kuriais piktai elgiamasi, nes patys tebesate kūne. </p>
<p id="v4"><sup><small>4</small></sup>  Tebūna visų gerbiama santuoka ir nesuteptas santuokos patalas. O ištvirkėlius ir svetimautojus teis Dievas. </p>
<p id="v5"><sup><small>5</small></sup>  Gyvenkite be godumo pinigams, būkite patenkinti tuo, ką turite, nes Jis pats yra pasakęs: “Niekad Aš tavęs nepaliksiu ir nepamiršiu”. <sup id="cite1"><a href="#fn1">[1]</a></sup></p>
<p id="v6"><sup><small>6</small></sup>  Todėl galime su pasitikėjimu tarti: “Viešpats mano padėjėjas­aš nebijosiu! Ką gali padaryti man žmogus?” <sup id="cite2"><a href="#fn2">[2]</a></sup></p>
<p id="v7"><sup><small>7</small></sup>  Atsiminkite savo vadovus, kurie jums skelbė Dievo žodį. Įsižiūrėkite į jų gyvenimo vaisius, sekite jų tikėjimu. </p>
<p id="v8"><sup><small>8</small></sup>  Jėzus Kristus yra tas pats vakar, šiandien ir per amžius. </p>
<p id="v9"><sup><small>9</small></sup>  Nesiduokite suklaidinami įvairių ir svetimų mokslų, nes gera, kai širdis sustiprinama malone, o ne valgiais, kurie nedavė naudos tiems, kurie jų laikėsi. </p>
<p id="v10"><sup><small>10</small></sup>  Mes turime aukurą, nuo kurio valgyti neturi teisės tie, kurie tarnauja palapinei. </p>
<p id="v11"><sup><small>11</small></sup>  Juk kūnai gyvulių, kurių kraujas vyriausiojo kunigo įnešamas į šventyklą už nuodėmes, sudeginami už stovyklos. </p>
<p id="v12"><sup><small>12</small></sup>  Todėl ir Jėzus, norėdamas savo krauju pašventinti tautą, kentėjo už vartų. <sup id="cite3"><a href="#fn3">[3]</a></sup></p>
<p id="v13"><sup><small>13</small></sup>  Taigi išeikime pas Jį už stovyklos, nešdami Jo paniekinimą. </p>
<p id="v14"><sup><small>14</small></sup>  Čia mes neturime išliekančio miesto, bet ieškome būsimojo. </p>
<p id="v15"><sup><small>15</small></sup>  Todėl per Jį visada aukokime Dievui šlovinimo auką, tai yra Jo vardą garbinančių lūpų vaisių. </p>
<p id="v16"><sup><small>16</small></sup>  Nepamirškite daryti gera ir dalintis su kitais, nes tokios aukos patinka Dievui. </p>
<p id="v17"><sup><small>17</small></sup>  Klausykite savo vadovų ir būkite jiems atsidavę, nes jie budi jūsų sielų labui, būdami atsakingi už jas; jie tai tedaro su džiaugsmu, o ne dūsaudami, nes tai nebūtų jums naudinga. </p>
<p id="v18"><sup><small>18</small></sup>  Melskite už mus, nes esame įsitikinę turį gerą sąžinę ir norį visame kame dorai elgtis. </p>
<p id="v19"><sup><small>19</small></sup>  Itin prašau melsti, kad būčiau greičiau jums sugrąžintas. </p>
<p id="v20"><sup><small>20</small></sup>  Ramybės Dievas, amžinosios Sandoros krauju išvedęs iš numirusių didįjį avių Ganytoją­mūsų Viešpatį Jėzų, <sup id="cite4"><a href="#fn4">[4]</a></sup></p>
<p id="v21"><sup><small>21</small></sup>  teištobulina jus kiekvienam geram darbui, kad vykdytumėte Jo valią, Jam veikiant jumyse, kas Jo akims patinka per Jėzų Kristų. Jam šlovė per amžių amžius! Amen. </p>
<p id="v22"><sup><small>22</small></sup>  Aš maldauju jus, broliai, kantriai priimkite šį paraginimo žodį: juk parašiau jums trumpai. </p>
<p id="v23"><sup><small>23</small></sup>  Žinokite, kad mūsų brolis Timotiejus yra išleistas laisvėn. Jei jis greitai atvyks, ir aš su juo drauge pamatysiu jus. <sup id="cite5"><a href="#fn5">[5]</a></sup></p>
<p id="v24"><sup><small>24</small></sup>  Sveikinkite visus savo vadovus ir visus šventuosius. Jus sveikina broliai iš Italijos. </p>
<p id="v25"><sup><small>25</small></sup>  Malonė teesie su jumis visais! Amen. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/lt/Bible/Hebrews/12">
          <span class="mdi mdi-arrow-left-drop-circle"></span><span class="pl-2">Laiškas žydams - Skyrius 12</span>
        </a>
        </td>
        <td>
        <a href="/lt/Bible/Hebrews/Index">
          <span class="mdi mdi-book-open-variant"></span><span class="pl-2">Indeksas</span>
        </a>
        </td>
        <td>
        </td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 13:5b <i>Dievas niekada nepaliks Jėzaus vieno</i>: <a href="/lt/The_Urantia_Book/157#p6_13">UK 157:6.13</a>. </li>
  <li id="fn2"><a href="#cite2">↑</a> 13:6 <i>Dievą pažįstančiam tikinčiajam</i>: <a href="/lt/The_Urantia_Book/100#p2_7">UK 100:2.7</a>. </li>
  <li id="fn3"><a href="#cite3">↑</a> 13:12 <i>Jėzus matomas kaip žmogaus auka</i>: <a href="/lt/The_Urantia_Book/89#p9_3">UK 89:9.3</a>. </li>
  <li id="fn4"><a href="#cite4">↑</a> 13:20 <i>Aš esu gerasis ganytojas</i>: <a href="/lt/The_Urantia_Book/182#p1_10">UK 182:1.10</a>.  <i>Amžinosios sandoros kraujas</i>: <a href="/lt/The_Urantia_Book/89#p9_3">UK 89:9.3</a>.  <i>Tikras piemuo</i>: <a href="/lt/The_Urantia_Book/128#p1_10">UK 128:1.10</a>. </li>
  <li id="fn5"><a href="#cite5">↑</a> 13:23 <i>Vadinamas „broliu“ ir „seserimi“</i>: <a href="/lt/The_Urantia_Book/194#p4_7">UK 194:4.7</a>. </li>
</ol>
</div>
