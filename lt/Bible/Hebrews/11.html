<!--
title: Laiškas žydams - Skyrius 11
description: 
published: true
date: 2022-9-13T21:36:44Z
tags: 
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Hebrews/10">Laiškas žydams - Skyrius 10</a></td>
        <td><a href="/lt/Bible/Hebrews/Index">Indeksas</a></td>
        <td><a href="/lt/Bible/Hebrews/12">Laiškas žydams - Skyrius 12</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Tikėjimas užtikrina tai, ko viliamės, ir parodo tai, ko nematome. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Per jį protėviai gavo gerą liudijimą. </p>
<p id="v3"><sup><small>3</small></sup>  Tikėjimu suvokiame, kad pasauliai buvo sutverti Dievo žodžiu, būtent iš neregimybės atsirado regima. </p>
<p id="v4"><sup><small>4</small></sup>  Tikėjimu Abelis aukojo geresnę auką negu Kainas ir dėl tikėjimo gavo liudijimą, kad yra teisus, Dievui paliudijus apie jo dovanas. Dėl tikėjimo jis ir miręs tebekalba. </p>
<p id="v5"><sup><small>5</small></sup>  Tikėjimu Henochas buvo perkeltas, kad nematytų mirties, ir “jo neberado, nes Dievas jį perkėlė”. Mat prieš perkeliamas, jis gavo liudijimą, kad patikęs Dievui. <sup id="cite2"><a href="#fn2">[2]</a></sup></p>
<p id="v6"><sup><small>6</small></sup>  O be tikėjimo neįmanoma patikti Dievui. Kas artinasi prie Dievo, tam būtina tikėti, kad Jis yra ir kad uoliai Jo ieškantiems atsilygina. </p>
<p id="v7"><sup><small>7</small></sup>  Tikėjimu Nojus, Dievo perspėtas apie tuo metu dar nematomus dalykus, būdamas dievobaimingas, pastatė arką savo šeimai išgelbėti; tikėjimu jis pasmerkė pasaulį ir paveldėjo tikėjimo teisumą. </p>
<p id="v8"><sup><small>8</small></sup>  Tikėjimu Abraomas pakluso, kai buvo pašauktas keliauti į šalį, kurią turėjo paveldėti, ir išvyko, nežinodamas kur einąs. </p>
<p id="v9"><sup><small>9</small></sup>  Tikėjimu jis apsigyveno pažado žemėje, tarytum svetimoje, gyvendamas palapinėse su Izaoku ir Jokūbu, to paties pažado bendrapaveldėtojais. </p>
<p id="v10"><sup><small>10</small></sup>  Mat jis laukė miesto su pamatais, kurio statytojas ir kūrėjas yra Dievas. <sup id="cite3"><a href="#fn3">[3]</a></sup></p>
<p id="v11"><sup><small>11</small></sup>  Tikėjimu ir pati Sara­nevaisinga ir nebe to amžiaus­gavo galios pastoti ir pagimdė vaiką, nes ji laikė ištikimu Tą, kuris pažadėjo. </p>
<p id="v12"><sup><small>12</small></sup>  Todėl iš vieno vyro, ir dar apmirusio, gimė palikuonys, gausūs tartum dangaus žvaigždės ir nesuskaitomi kaip jūros pakrantės smiltys. </p>
<p id="v13"><sup><small>13</small></sup>  Jie visi mirė tikėdami, dar negavę pažadėtųjų dalykų, bet iš tolo juos regėdami, buvo įsitikinę jais ir priėmė juos, išpažindami, jog jie žemėje svečiai ir keleiviai. </p>
<p id="v14"><sup><small>14</small></sup>  Kurie taip kalba, parodo, kad ieško tėvynės. </p>
<p id="v15"><sup><small>15</small></sup>  Jeigu jie būtų minėję aną, iš kurios iškeliavo, jie būtų turėję laiko sugrįžti atgal. </p>
<p id="v16"><sup><small>16</small></sup>  Bet dabar jie siekė geresnės tėvynės, tai yra dangiškosios. Todėl Dievas nesigėdija vadintis jų Dievu: juk Jis paruošė jiems Miestą! <sup id="cite4"><a href="#fn4">[4]</a></sup></p>
<p id="v17"><sup><small>17</small></sup>  Tikėjimu Abraomas aukojo Izaoką, kai buvo mėginamas. Jis, kuris buvo gavęs pažadą, aukojo savo viengimį sūnų, </p>
<p id="v18"><sup><small>18</small></sup>  apie kurį buvo pasakyta: “Iš Izaoko bus pašaukti tavo palikuonys”. </p>
<p id="v19"><sup><small>19</small></sup>  Jis suprato, kad Dievas gali prikelti net iš mirties, ir atgavo sūnų tarytum iš numirusių. </p>
<p id="v20"><sup><small>20</small></sup>  Tikėjimu Izaokas palaimino ateičiai Jokūbą ir Ezavą. </p>
<p id="v21"><sup><small>21</small></sup>  Tikėjimu Jokūbas mirties valandą palaimino kiekvieną Juozapo sūnų ir pagarbino, atsirėmęs į savo lazdos drūtgalį. </p>
<p id="v22"><sup><small>22</small></sup>  Tikėjimu merdintis Juozapas priminė apie Izraelio vaikų iškeliavimą ir davė nurodymų dėl savo palaikų. </p>
<p id="v23"><sup><small>23</small></sup>  Tikėjimu Mozė tris mėnesius buvo tėvų paslėptas, nes jie matė, koks kūdikis dailus, ir neišsigando karaliaus įsakymo. </p>
<p id="v24"><sup><small>24</small></sup>  Tikėjimu Mozė užaugęs atsisakė vadintis faraono dukters sūnumi. </p>
<p id="v25"><sup><small>25</small></sup>  Jis verčiau pasirinko su Dievo tauta kęsti sunkumus negu laikinai džiaugtis nuodėmės malonumais. </p>
<p id="v26"><sup><small>26</small></sup>  Jis Kristaus paniekinimą laikė didesniu turtu negu Egipto brangenybes, nes jis žvelgė į atlygį. </p>
<p id="v27"><sup><small>27</small></sup>  Tikėjimu jis paliko Egiptą, neišsigandęs karaliaus rūstybės, nes liko nepajudinamas, tarsi regėtų Neregimąjį. <sup id="cite5"><a href="#fn5">[5]</a></sup></p>
<p id="v28"><sup><small>28</small></sup>  Tikėjimu jis įsteigė Paschą ir apšlakstymą krauju, kad naikintojas nepaliestų jų pirmagimių. </p>
<p id="v29"><sup><small>29</small></sup>  Tikėjimu jie perėjo per Raudonąją jūrą tartum per sausumą, o tai daryti mėginantys egiptiečiai prigėrė. </p>
<p id="v30"><sup><small>30</small></sup>  Tikėjimu buvo sugriauti Jericho mūrai po septynių dienų žygiavimo aplinkui. </p>
<p id="v31"><sup><small>31</small></sup>  Tikėjimu paleistuvė Rahaba nepražuvo kartu su neklusniaisiais; mat ji taikingai buvo priėmusi žvalgus. </p>
<p id="v32"><sup><small>32</small></sup>  Ką dar pasakyti? Man neužtektų laiko, jeigu imčiau pasakoti apie Gedeoną, Baraką, Samsoną, Jeftę, Dovydą, Samuelį ir pranašus, </p>
<p id="v33"><sup><small>33</small></sup>  kurie tikėjimu nugalėjo karalystes, vykdė teisumą, įgijo pažadus, užčiaupė liūtams nasrus, </p>
<p id="v34"><sup><small>34</small></sup>  užgesino ugnies karštį, paspruko nuo kalavijo ašmenų, sustiprėjo iš silpnumo, tapo galiūnais kovoje, privertė bėgti svetimųjų pulkus. </p>
<p id="v35"><sup><small>35</small></sup>  Moterys atgavo prikeltus savo mirusiuosius, kiti buvo kankinami ir atsisakė išlaisvinimo, kad gautų prakilnesnį prisikėlimą. </p>
<p id="v36"><sup><small>36</small></sup>  Dar kiti iškentė patyčias ir plakimus, taip pat pančius ir kalėjimą. </p>
<p id="v37"><sup><small>37</small></sup>  Jie buvo akmenimis užmušami, pjaustomi pusiau, gundomi, kardu žudomi, klajojo prisidengę avių ir ožkų kailiais, vargo, kentė priespaudą ir kankinimus. </p>
<p id="v38"><sup><small>38</small></sup>  Jie, kurių pasaulis nebuvo vertas, klajojo dykumose ir kalnuose, slapstėsi olose ir žemės plyšiuose. </p>
<p id="v39"><sup><small>39</small></sup>  Ir jie visi, per tikėjimą gavę gerą liudijimą, negavo to, kas buvo pažadėta, </p>
<p id="v40"><sup><small>40</small></sup>  nes Dievas geresnius dalykus buvo numatęs mums, kad jie ne be mūsų pasiektų tobulumą. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Hebrews/10">Laiškas žydams - Skyrius 10</a></td>
        <td><a href="/lt/Bible/Hebrews/Index">Indeksas</a></td>
        <td><a href="/lt/Bible/Hebrews/12">Laiškas žydams - Skyrius 12</a></td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 11:1 <i>Tikėjimas apibrėžtas</i>: <a href="/lt/The_Urantia_Book/99#p5_8">UK 99:5.8</a>. </li>
  <li id="fn2"><a href="#cite2">↑</a> 11:5 <i>Enocho vertimas</i>: <a href="/lt/The_Urantia_Book/45#p4_13">UK 45:4.13</a>.  <i>Vertimas į morontinį statusą</i>: <a href="/lt/The_Urantia_Book/55#p2_1">UK 55:2.1</a>. </li>
  <li id="fn3"><a href="#cite3">↑</a> 11:10 <i>Statytojas ir kūrėjas yra Dievas</i>: <a href="/lt/The_Urantia_Book/44#p3_1">UK 44:3.1</a>.  <i>Dievo pastatyti miestai</i>: <a href="/lt/The_Urantia_Book/178#p3_4">UK 178:3.4</a>.  <i>Dievo miestas</i>: <a href="/lt/The_Urantia_Book/133#p4_6">UK 133:4.6</a>.  <i>Miestas: statytojas, kūrėjas yra Dievas</i>: <a href="/lt/The_Urantia_Book/48#p1_7">UK 48:1.7</a>. </li>
  <li id="fn4"><a href="#cite4">↑</a> 11:16 <i>Geresnio pasaulio krantai</i>: <a href="/lt/The_Urantia_Book/112#p7_2">UK 112:7.2</a>.  <i>Dangaus piliečiai</i>: <a href="/lt/The_Urantia_Book/140#p3_1">UK 140:3.1</a>.  <i>Geresnė —dangiškoji— šalis</i>: <a href="/lt/The_Urantia_Book/48#p1_7">UK 48:1.7</a>. </li>
  <li id="fn5"><a href="#cite5">↑</a> 11:27 <i>Gyvenk taip, lyg matytum nematomą</i>: <a href="/lt/The_Urantia_Book/102#p2_8">UK 102:2.8</a>.  <i>Nematomas Dievas apsireiškė</i>: <a href="/lt/The_Urantia_Book/32#p4_7">UK 32:4.7</a>.  <i>Matyti Tą, kuris nematomas</i>: <a href="/lt/The_Urantia_Book/127#p3_15">UK 127:3.15</a>. </li>
</ol>
</div>
