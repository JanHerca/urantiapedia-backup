<!--
title: Teisėjų knyga - Skyrius 2
description: 
published: true
date: 2022-9-13T21:36:43Z
tags: 
editor: ckeditor
dateCreated: 2022-9-10T13:44:15Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Judges/1">Teisėjų knyga - Skyrius 1</a></td>
        <td><a href="/lt/Bible/Judges/Index">Indeksas</a></td>
        <td><a href="/lt/Bible/Judges/3">Teisėjų knyga - Skyrius 3</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Viešpaties angelas, atėjęs iš Gilgalos į Bochimą, tarė: “Aš išvedžiau jus iš Egipto ir atvedžiau į žemę, kurią prisiekiau duoti jūsų tėvams, ir pasakiau: ‘Aš niekada nelaužysiu savo sandoros su jumis, </p>
<p id="v2"><sup><small>2</small></sup>  o jūs nedarykite sutarčių su šios žemės gyventojais, sugriaukite jų aukurus’. Bet jūs nepaklusote mano balsui. Kodėl jūs taip padarėte? </p>
<p id="v3"><sup><small>3</small></sup>  Todėl Aš sakau, kad neišvarysiu jų iš jūsų krašto, jie bus dygliai jūsų šone, o jų dievai bus jums spąstai”. </p>
<p id="v4"><sup><small>4</small></sup>  Viešpaties angelui kalbant šiuos žodžius, izraelitai pakėlė savo balsus ir verkė. </p>
<p id="v5"><sup><small>5</small></sup>  Todėl šią vietą pavadino Bochimu. Jie čia aukojo Viešpačiui. </p>
<p id="v6"><sup><small>6</small></sup>  Kai Jozuė paleido tautą, kiekvienas nuėjo į savo nuosavybę ir ten apsigyveno. </p>
<p id="v7"><sup><small>7</small></sup>  Tauta tarnavo Viešpačiui per visas Jozuės dienas ir kol buvo gyvi vyresnieji, kurie matė visus Viešpaties darbus, padarytus Izraelio tautai. </p>
<p id="v8"><sup><small>8</small></sup>  Nūno sūnus Jozuė, Viešpaties tarnas, mirė sulaukęs šimto dešimties metų amžiaus. </p>
<p id="v9"><sup><small>9</small></sup>  Jie palaidojo jį jo nuosavybėje, Timnat Herese, Efraimo kalnyne, į šiaurę nuo Gaašo kalno. </p>
<p id="v10"><sup><small>10</small></sup>  Visa ta karta išmirė, užaugo kita karta, kuri nepažino Viešpaties nė matė Jo darbų Izraeliui. </p>
<p id="v11"><sup><small>11</small></sup>  Izraelitai nusikalto Viešpačiui, tarnaudami Baaliui. </p>
<p id="v12"><sup><small>12</small></sup>  Jie apleido Viešpatį, savo tėvų Dievą, kuris juos išvedė iš Egipto šalies, ir sekė svetimus dievus tautų, gyvenančių aplink juos, ir jiems lenkėsi, sukeldami Viešpaties pyktį. <sup id="cite1"><a href="#fn1">[1]</a></sup></p>
<p id="v13"><sup><small>13</small></sup>  Jie apleido Viešpatį ir tarnavo Baaliui ir Astartei. <sup id="cite2"><a href="#fn2">[2]</a></sup></p>
<p id="v14"><sup><small>14</small></sup>  Viešpaties rūstybė užsidegė prieš Izraelį, ir Jis atidavė juos į plėšikų rankas, kurie juos plėšdavo. Viešpats atidavė izraelitus jų priešams, prieš kuriuos jie nepajėgė atsilaikyti. </p>
<p id="v15"><sup><small>15</small></sup>  Kur jie beeidavo, Viešpaties ranka buvo prieš juos, darydama jiems pikta, kaip Viešpats jiems buvo prisiekęs. Jie buvo sunkiai varginami. </p>
<p id="v16"><sup><small>16</small></sup>  Tačiau Viešpats siuntė izraelitams teisėjų, kurie juos išgelbėdavo iš rankos tų, kurie juos plėšė. </p>
<p id="v17"><sup><small>17</small></sup>  Bet jie neklausė teisėjų ir nuėjo paleistuvauti su svetimais dievais, ir lenkėsi jiems. Jie greitai nuklydo nuo kelio, kuriuo ėjo jų tėvai, kai klausė Viešpaties įsakymų. </p>
<p id="v18"><sup><small>18</small></sup>  Kai Viešpats jiems duodavo teisėją, Jis būdavo su juo ir išgelbėdavo izraelitus iš jų priešų per visas to teisėjo dienas. Viešpats gailėdavosi jų, kai jie dejuodami skųsdavosi prispaudėjais. <sup id="cite3"><a href="#fn3">[3]</a></sup></p>
<p id="v19"><sup><small>19</small></sup>  Bet, teisėjui mirus, jie sugrįždavo ir susitepdavo dar labiau, negu jų tėvai, sekdami svetimus dievus, jiems tarnaudami ir juos garbindami. Jie neatsisakė savo darbų ir užsispyrimo. </p>
<p id="v20"><sup><small>20</small></sup>  Viešpaties rūstybė užsidegė prieš Izraelį, ir Jis tarė: “Kadangi šita tauta sulaužė mano sandorą, kurią padariau su jų tėvais, ir neklausė manęs, </p>
<p id="v21"><sup><small>21</small></sup>  tai ir Aš neišvarysiu iš jų krašto nė vienos tų tautų, kurias Jozuė mirdamas paliko; </p>
<p id="v22"><sup><small>22</small></sup>  jomis išmėginsiu Izraelį, ar jis laikysis Viešpaties kelio ir ar norės juo vaikščioti, kaip darė jo tėvai”. </p>
<p id="v23"><sup><small>23</small></sup>  Todėl Viešpats paliko tas tautas krašte, neišnaikino jų tuojau ir neatidavė jų į Jozuės rankas. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Judges/1">Teisėjų knyga - Skyrius 1</a></td>
        <td><a href="/lt/Bible/Judges/Index">Indeksas</a></td>
        <td><a href="/lt/Bible/Judges/3">Teisėjų knyga - Skyrius 3</a></td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 2:12 <i>Dievas sakė pykti</i>: <a href="/lt/The_Urantia_Book/4#p3_2">UK 4:3.2</a>. </li>
  <li id="fn2"><a href="#cite2">↑</a> 2:13 <i>Konkuruojantys „dievai“ Baalas, Aštarotas</i>: <a href="/lt/The_Urantia_Book/95#p1_3">UK 95:1.3</a>.  <i>Ashtoreth</i>: <a href="/lt/The_Urantia_Book/95#p1_7">UK 95:1.7</a>. </li>
  <li id="fn3"><a href="#cite3">↑</a> 2:18 <i>Sakoma, kad Dievas atgailauja</i>: <a href="/lt/The_Urantia_Book/2#p2_2">UK 2:2.2</a>.  <i>Sakoma, kad Dievas atgailauja</i>: <a href="/lt/The_Urantia_Book/4#p3_4">UK 4:3.4</a>. </li>
</ol>
</div>
