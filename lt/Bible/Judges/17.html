<!--
title: Teisėjų knyga - Skyrius 17
description: 
published: true
date: 2022-9-13T21:36:43Z
tags: 
editor: ckeditor
dateCreated: 2022-9-10T13:44:15Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Judges/16">Teisėjų knyga - Skyrius 16</a></td>
        <td><a href="/lt/Bible/Judges/Index">Indeksas</a></td>
        <td><a href="/lt/Bible/Judges/18">Teisėjų knyga - Skyrius 18</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Efraimo aukštumose gyveno vyras, vardu Mikajas. </p>
<p id="v2"><sup><small>2</small></sup>  Jis tarė savo motinai: “Tu prakeikei tą, kuris paėmė iš tavęs tūkstantį šimtą sidabrinių. Tie pinigai yra pas mane. Aš juos paėmiau”. Jo motina tarė: “Viešpats telaimina tave, mano sūnau”. </p>
<p id="v3"><sup><small>3</small></sup>  Kai jis sugrąžino motinai tūkstantį šimtą sidabrinių, motina tarė: “Aš visus tuos pinigus pašvenčiau Viešpačiui, kad mano sūnus, ėmęs juos iš mano rankos, padarytų drožtą ir lietą atvaizdą. Todėl dabar aš atiduosiu juos tau”. </p>
<p id="v4"><sup><small>4</small></sup>  Bet jis sugrąžino pinigus motinai. Ji paėmė du šimtus sidabrinių ir atidavė auksakaliui, kad iš jų padarytų drožtą ir lietą atvaizdą. Juos pastatė Mikajo namuose. </p>
<p id="v5"><sup><small>5</small></sup>  Mikajas įrengė savo namuose dievų šventyklą, padarė efodą ir terafimą ir paskyrė vieną iš savo sūnų kunigu. </p>
<p id="v6"><sup><small>6</small></sup>  Tuo metu Izraelyje nebuvo karaliaus. Kiekvienas darė tai, kas jam atrodė teisinga. </p>
<p id="v7"><sup><small>7</small></sup>  Judo Betliejuje buvo jaunas levitas, kuris ten gyveno. </p>
<p id="v8"><sup><small>8</small></sup>  Palikęs Judo Betliejų, jis ieškojo kitos vietos, tinkamos apsigyventi. Keliaudamas jis atėjo pas Mikają, kuris gyveno Efraimo aukštumose. </p>
<p id="v9"><sup><small>9</small></sup>  Mikajas jo klausė: “Iš kur tu?” Tas atsakė: “Aš esu levitas iš Judo Betliejaus ir ieškau vietos apsigyventi”. </p>
<p id="v10"><sup><small>10</small></sup>  Mikajas jam atsakė: “Pasilik pas mane ir būk man tėvu ir kunigu. Aš tau duosiu metams dešimt sidabrinių, drabužius ir visą išlaikymą”. </p>
<p id="v11"><sup><small>11</small></sup>  Levitas sutiko apsigyventi pas jį. Jaunuolis buvo jam kaip sūnus. </p>
<p id="v12"><sup><small>12</small></sup>  Mikajas paskyrė levitą kunigu, ir jaunuolis gyveno jo namuose. </p>
<p id="v13"><sup><small>13</small></sup>  Mikajas sakė: “Dabar žinau, kad Viešpats darys man gera, nes turiu levitą kunigu”. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Judges/16">Teisėjų knyga - Skyrius 16</a></td>
        <td><a href="/lt/Bible/Judges/Index">Indeksas</a></td>
        <td><a href="/lt/Bible/Judges/18">Teisėjų knyga - Skyrius 18</a></td>
      </tr>
    </tbody>
  </table>
</figure>
