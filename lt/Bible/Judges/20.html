<!--
title: Teisėjų knyga - Skyrius 20
description: 
published: true
date: 2022-9-13T21:36:43Z
tags: 
editor: ckeditor
dateCreated: 2022-9-10T13:44:15Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Judges/19">Teisėjų knyga - Skyrius 19</a></td>
        <td><a href="/lt/Bible/Judges/Index">Indeksas</a></td>
        <td><a href="/lt/Bible/Judges/21">Teisėjų knyga - Skyrius 21</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Izraelitai nuo Dano iki Beer Šebos, taip pat ir Gileado krašto vyrai susirinko visi kaip vienas Micpoje. </p>
<p id="v2"><sup><small>2</small></sup>  Visos Izraelio tautos giminių vadai ir keturi šimtai tūkstančių ginkluotų vyrų dalyvavo susirinkime. </p>
<p id="v3"><sup><small>3</small></sup>  Benjaminai išgirdo, kad izraelitai susirinko Micpoje. Izraelitai klausė: “Sakykite, kaip atsitiko tokia piktadarystė?” </p>
<p id="v4"><sup><small>4</small></sup>  Levitas, nužudytosios moters vyras, atsakė: “Atvykau su savo sugulove į Gibėją, priklausančią Benjaminui, ir apsinakvojau. </p>
<p id="v5"><sup><small>5</small></sup>  Gibėjos vyrai naktį apsupo namus. Jie norėjo mane nužudyti; mano sugulovę taip nukankino, kad ji mirė. </p>
<p id="v6"><sup><small>6</small></sup>  Tuomet savo sugulovę supjausčiau ir jos dalis išsiunčiau į visus Izraelio paveldėtus kraštus, nes jie padarė Izraelyje bjaurų nusikaltimą. </p>
<p id="v7"><sup><small>7</small></sup>  Izraelitai, dabar apsvarstykite ir nutarkite, ką daryti”. </p>
<p id="v8"><sup><small>8</small></sup>  Visa tauta vienu balsu pasisakė: “Nė vienas iš mūsų neisime į savo palapinę ir negrįšime į namus. </p>
<p id="v9"><sup><small>9</small></sup>  Štai ką mes padarysime Gibėjai: mesime burtą, eidami prieš juos. </p>
<p id="v10"><sup><small>10</small></sup>  Išskirsime iš visų Izraelio giminių po dešimt vyrų iš šimto, po šimtą iš tūkstančio ir po tūkstantį iš dešimt tūkstančių, kad atgabentų maisto kariams, kurie eis prieš Benjamino Gibėją nubausti už padarytą Izraelyje bjaurų nusikaltimą”. </p>
<p id="v11"><sup><small>11</small></sup>  Visi Izraelio vyrai susirinko kariauti prieš tą miestą ir buvo kaip vienas. </p>
<p id="v12"><sup><small>12</small></sup>  Izraelio giminių vadai išsiuntė vyrus į visą Benjamino kraštą, klausdami: “Kodėl tarp jūsų vyksta tokios piktadarystės? </p>
<p id="v13"><sup><small>13</small></sup>  Išduokite tuos vyrus, Belialo vaikus, gyvenančius Gibėjoje, kad juos nubaustume mirtimi ir pašalintume pikta iš Izraelio”. Benjaminai nenorėjo klausyti savo brolių izraelitų. </p>
<p id="v14"><sup><small>14</small></sup>  Jie susirinko iš visų miestų į Gibėją kariauti su izraelitais. </p>
<p id="v15"><sup><small>15</small></sup>  Jų buvo dvidešimt šeši tūkstančiai kardais ginkluotų vyrų, neskaičiuojant Gibėjos septynių šimtų rinktinių karių. </p>
<p id="v16"><sup><small>16</small></sup>  Iš visų žmonių buvo septyni šimtai rinktinių vyrų, kurie buvo kairiarankiai ir galėjo pataikyti iš mėtyklės akmeniu į plauką. </p>
<p id="v17"><sup><small>17</small></sup>  Izraelitų, išskyrus benjaminus, buvo keturi šimtai tūkstančių ginkluotų vyrų. </p>
<p id="v18"><sup><small>18</small></sup>  Jie atvyko į Betelį Dievo pasiklausti, kas iš jų pirmas turi pradėti kovą su benjaminais. Viešpats atsakė: “Judas eis pirmas”. </p>
<p id="v19"><sup><small>19</small></sup>  Izraelitai anksti rytą pasistatė stovyklą prie Gibėjos </p>
<p id="v20"><sup><small>20</small></sup>  ir išsirikiavo kautynėms prieš Benjaminą ir Gibėją. </p>
<p id="v21"><sup><small>21</small></sup>  Benjaminai, išėję iš Gibėjos, tą dieną sunaikino dvidešimt du tūkstančius izraelitų. </p>
<p id="v22"><sup><small>22</small></sup>  Izraelio kariai, atgavę drąsą, vėl išsirikiavo kautynėms toje pačioje vietoje. </p>
<p id="v23"><sup><small>23</small></sup>  Prieš kautynes izraelitai nuvyko į Betelį ir verkė Viešpaties akivaizdoje iki vakaro, ir klausė: “Ar mums dar kartą eiti į mūšį su mūsų broliais benjaminais?” Viešpats atsakė: “Eikite prieš juos”. </p>
<p id="v24"><sup><small>24</small></sup>  Izraelitai antrą kartą išėjo prieš benjaminus, </p>
<p id="v25"><sup><small>25</small></sup>  o benjaminai išėjo jiems priešais iš Gibėjos ir išžudė aštuoniolika tūkstančių Izraelio ginkluotų karių. </p>
<p id="v26"><sup><small>26</small></sup>  Tada visi izraelitai ir visa tauta atėjo į Betelį. Ten jie sėdėjo verkdami Viešpaties akivaizdoje ir pasninkavo iki vakaro. Jie aukojo deginamąsias bei padėkos aukas Viešpačiui. </p>
<p id="v27"><sup><small>27</small></sup>  Izraelitai klausė Viešpaties (tada ten buvo Dievo Sandoros skrynia </p>
<p id="v28"><sup><small>28</small></sup>  ir Aarono sūnaus Eleazaro sūnus Finehasas tuo metu buvo prie jos), sakydami: “Ar mums dar kartą eiti į kovą prieš mūsų brolius benjaminus?” Viešpats atsakė: “Eikite, nes rytoj Aš juos atiduosiu į jūsų rankas”. </p>
<p id="v29"><sup><small>29</small></sup>  Izraelis pastatė pasalas aplink Gibėją. </p>
<p id="v30"><sup><small>30</small></sup>  Trečią dieną Izraelis išėjo prieš benjaminus ir išsirikiavo prieš Gibėją kaip anksčiau. </p>
<p id="v31"><sup><small>31</small></sup>  Benjaminai išėjo prieš tautą ir, atsitraukę nuo miesto kaip anksčiau, pradėjo žudyti žmones ant vieškelių, kurių vienas veda į Betelį, o kitas­į Gibėją. Krito apie trisdešimt Izraelio vyrų. </p>
<p id="v32"><sup><small>32</small></sup>  Tada benjaminai manė, kad izraelitai traukiasi nuo jų kaip anksčiau, o izraelitai bėgo, norėdami juos nuvilioti nuo miesto į vieškelius. </p>
<p id="v33"><sup><small>33</small></sup>  Izraelitai išsirikiavo kovai prie Baal Tamaros; tuomet Izraelio pasalos pulkai pakilo iš savo vietų už Gibėjos miesto. </p>
<p id="v34"><sup><small>34</small></sup>  Atėjo prieš Gibėją dešimt tūkstančių rinktinių vyrų iš viso Izraelio, ir užvirė smarki kova. Benjaminai nežinojo, kad jų laukia nelaimė. </p>
<p id="v35"><sup><small>35</small></sup>  Viešpats suteikė pergalę Izraeliui, ir jie sunaikino tą dieną dvidešimt penkis tūkstančius šimtą benjaminų, ginkluotų kardais. </p>
<p id="v36"><sup><small>36</small></sup>  Benjaminai pamatė, kad jie sumušti. Izraelitai davė benjaminams vietos, nes pasitikėjo pasala, kuri buvo pastatyta prie Gibėjos. </p>
<p id="v37"><sup><small>37</small></sup>  Pasalos pulkai netikėtai puolė Gibėją, užėmė miestą ir išžudė kardais gyventojus. </p>
<p id="v38"><sup><small>38</small></sup>  Izraelitų ir pasalos sutartas ženklas buvo padegti miestą, kad iš jo kiltų dūmai. </p>
<p id="v39"><sup><small>39</small></sup>  Izraelitai traukėsi iš mūšio, ir benjaminai nužudė apie trisdešimt izraelitų, manydami, kad jie bėga sumušti kaip pirmajame mūšyje. </p>
<p id="v40"><sup><small>40</small></sup>  Bet kai iš miesto pradėjo kilti liepsna ir dūmai, benjaminai atsigręžę pamatė, kad miestas dega. </p>
<p id="v41"><sup><small>41</small></sup>  Kai Izraelio kariai atsigręžė, benjaminai išsigando, nes pamatė, kad juos užklupo nelaimė. </p>
<p id="v42"><sup><small>42</small></sup>  Jie pasuko bėgti dykumos link. Izraelitai pasivijo juos, ir išėjusieji iš miesto taip pat naikino juos. </p>
<p id="v43"><sup><small>43</small></sup>  Jie apsupo benjaminus ir persekiojo, naikindami iki Gibėjos. </p>
<p id="v44"><sup><small>44</small></sup>  Benjaminų čia krito aštuoniolika tūkstančių vyrų, narsių karių. </p>
<p id="v45"><sup><small>45</small></sup>  Jiems bėgant į dykumą prie Rimono uolos, jų krito dar penki tūkstančiai vyrų, likusius izraelitai persekiojo ligi Gidomo ir nužudė dar du tūkstančius vyrų. </p>
<p id="v46"><sup><small>46</small></sup>  Tą dieną benjaminų žuvo dvidešimt penki tūkstančiai ginkluotų vyrų, narsių karių. </p>
<p id="v47"><sup><small>47</small></sup>  Šeši šimtai benjaminų nubėgo į dykumą prie Rimono uolos ir pasiliko ten keturis mėnesius. </p>
<p id="v48"><sup><small>48</small></sup>  Izraelitai sugrįžę išžudė visus benjaminus ir gyvulius, o miestus sudegino. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Judges/19">Teisėjų knyga - Skyrius 19</a></td>
        <td><a href="/lt/Bible/Judges/Index">Indeksas</a></td>
        <td><a href="/lt/Bible/Judges/21">Teisėjų knyga - Skyrius 21</a></td>
      </tr>
    </tbody>
  </table>
</figure>
