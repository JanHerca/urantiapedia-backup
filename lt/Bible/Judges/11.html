<!--
title: Teisėjų knyga - Skyrius 11
description: 
published: true
date: 2022-10-7T19:22:47Z
tags: bible, bible—judges
editor: ckeditor
dateCreated: 2022-9-10T13:44:15Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Judges/10">Teisėjų knyga - Skyrius 10</a></td>
        <td><a href="/lt/Bible/Judges/Index">Indeksas</a></td>
        <td><a href="/lt/Bible/Judges/12">Teisėjų knyga - Skyrius 12</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Gileadietis Jeftė buvo galingas karžygys. Tačiau jis buvo paleistuvės sūnus. Gileadas buvo Jeftės tėvas. </p>
<p id="v2"><sup><small>2</small></sup>  Jis turėjo ir daugiau sūnų nuo savo žmonos, kurie paaugę išvarė Jeftę, sakydami: “Tu neturi dalies mūsų tėvo namuose, nes esi kitos moters sūnus”. </p>
<p id="v3"><sup><small>3</small></sup>  Jeftė, pabėgęs nuo savo brolių, apsigyveno Tobo krašte. Pas jį rinkdavosi valkatos ir sekė paskui jį. </p>
<p id="v4"><sup><small>4</small></sup>  Kuriam laikui praėjus, amonitai vėl kariavo su Izraeliu. </p>
<p id="v5"><sup><small>5</small></sup>  Gileado vyresnieji pasiuntė pas Jeftę į Tobo kraštą, </p>
<p id="v6"><sup><small>6</small></sup>  sakydami: “Grįžk ir vadovauk mums, kad galėtume kariauti su amonitais”. </p>
<p id="v7"><sup><small>7</small></sup>  Jeftė atsakė Gileado vyresniesiems: “Jūs manęs nekentėte ir išvarėte iš mano tėvo namų. Dabar, kai esate spaudžiami, atėjote pas mane”. </p>
<p id="v8"><sup><small>8</small></sup>  Gileado vyresnieji atsakė Jeftei: “Todėl ir kreipiamės į tave, kad grįžtum ir kariautum su amonitais, ir vadovautum visiems Gileado gyventojams”. </p>
<p id="v9"><sup><small>9</small></sup>  Jeftė paklausė Gileado vyresniuosius: “Jei sugrįžęs kariausiu su amonitais ir Viešpats atiduos juos į mano rankas, ar aš tapsiu jūsų valdovu?” </p>
<p id="v10"><sup><small>10</small></sup>  Gileado vyresnieji atsakė jam: “Viešpats tebūna liudytoju, jei nepadarysime pagal tavo žodžius”. </p>
<p id="v11"><sup><small>11</small></sup>  Jeftė nuėjo su Gileado vyresniaisiais, ir žmonės paskelbė jį savo vadu. Jeftė kalbėjo visa tai Viešpaties akivaizdoje Micpoje. </p>
<p id="v12"><sup><small>12</small></sup>  Jeftė siuntė pas amonitų karalių pasiuntinius, klausdamas: “Ko nori iš manęs? Kodėl atėjai kariauti prieš mano kraštą?” </p>
<p id="v13"><sup><small>13</small></sup>  Amonitų karalius atsakė Jeftės pasiuntiniams: “Dėl to, kad Izraelis, atėjęs iš Egipto, užėmė mano kraštą nuo Arnono iki Jaboko ir Jordano upių. Grąžink man tai geruoju”. </p>
<p id="v14"><sup><small>14</small></sup>  Jeftė vėl siuntė pasiuntinius pas Amono karalių, </p>
<p id="v15"><sup><small>15</small></sup>  sakydamas: “Izraelitai neužėmė nei Moabo, nei amonitų šalies. </p>
<p id="v16"><sup><small>16</small></sup>  Jie, išėję iš Egipto, ėjo per dykumą ligi Raudonosios jūros ir atvyko į Kadešą. </p>
<p id="v17"><sup><small>17</small></sup>  Iš čia Izraelis siuntė pasiuntinius pas Edomo karalių, prašydamas leisti jiems pereiti per jo žemę. Bet Edomo karalius nesutiko. Jie kreipėsi taip pat ir į Moabo karalių, bet ir tas nesutiko jų praleisti. Taip Izraelis pasiliko Kadeše. </p>
<p id="v18"><sup><small>18</small></sup>  Po to jie dykuma apėjo Edomo bei Moabo žemes ir, atėję į rytus nuo Moabo, prie Arnono upės, pasistatė stovyklas. Jie nėjo į Moabo žemę, nes Arnonas yra Moabo krašto siena. </p>
<p id="v19"><sup><small>19</small></sup>  Izraelis siuntė pasiuntinius pas amoritų karalių Sihoną į Hešboną, prašydamas leisti jiems pereiti per jo kraštą. </p>
<p id="v20"><sup><small>20</small></sup>  Sihonas nepasitikėjo Izraeliu ir nepraleido jo. Jis surinko visą savo kariuomenę, pasistatė stovyklą Jahace ir pradėjo kovą su Izraeliu. </p>
<p id="v21"><sup><small>21</small></sup>  Viešpats, Izraelio Dievas, atidavė Sihoną ir visus jo žmones į Izraelio rankas, ir šie juos sumušė. Taip Izraelis užėmė visą amoritų žemę <sup id="cite1"><a href="#fn1">[1]</a></sup></p>
<p id="v22"><sup><small>22</small></sup>  nuo Arnono iki Jaboko ir nuo dykumos iki Jordano. </p>
<p id="v23"><sup><small>23</small></sup>  Viešpats, Izraelio Dievas, išvarė amoritus, kad tą kraštą atiduotų Izraeliui, o tu nori jame apsigyventi. </p>
<p id="v24"><sup><small>24</small></sup>  Argi tu negyveni ten, kur tavo dievas Kemošas tau duoda? Mes gyvename ten, kur Viešpats, mūsų Dievas, mums duoda. </p>
<p id="v25"><sup><small>25</small></sup>  Ar tu geresnis už Ciporo sūnų Balaką, Moabo karalių? Ar jis kada nors ginčijosi ar kovojo su Izraeliu? </p>
<p id="v26"><sup><small>26</small></sup>  Izraelis gyvena Hešbone ir jo apylinkėse, Aroeryje ir jo apylinkėse bei miestuose palei Arnoną jau tris šimtus metų. Kodėl per tą laiką jų neišlaisvinote? </p>
<p id="v27"><sup><small>27</small></sup>  Aš nekaltas prieš tave, bet tu, pradėdamas karą, piktai elgiesi su manimi. Viešpats Teisėjas tegul šiandien daro teismą tarp izraelitų ir amonitų”. </p>
<p id="v28"><sup><small>28</small></sup>  Amonitų karalius nekreipė dėmesio į Jeftės žodžius, kuriuos jis jam kalbėjo per pasiuntinius. </p>
<p id="v29"><sup><small>29</small></sup>  Tada Viešpaties Dvasia nužengė ant Jeftės ir jis perėjo per Gileadą, Manasą, toliau pro Micpą Gileade ir iš Mispos Gileado traukė prieš amonitus. </p>
<p id="v30"><sup><small>30</small></sup>  Jeftė padarė Viešpačiui įžadą: “Jei atiduosi amonitus į mano rankas, <sup id="cite2"><a href="#fn2">[2]</a></sup></p>
<p id="v31"><sup><small>31</small></sup>  kai aš ramybėje grįšiu nuo amonitų, pirmą, išėjusį iš mano namų manęs pasitikti, paaukosiu Viešpačiui kaip deginamąją auką”. </p>
<p id="v32"><sup><small>32</small></sup>  Jeftė traukė prieš amonitus, ir Viešpats atidavė juos į jo rankas. </p>
<p id="v33"><sup><small>33</small></sup>  Nuo Aroerio iki Minito užėmė dvidešimt miestų ir pasiekė vynuogynų slėnį be gailesčio juos žudydamas. Taip amonitai buvo pažeminti prieš izraelitus. </p>
<p id="v34"><sup><small>34</small></sup>  Jeftė grįžo į Micpą, į savo namus, ir štai jį pasitiko jo duktė, su tamburinu šokdama. Ji buvo jo vienintelis vaikas; jis neturėjo daugiau sūnų ar dukterų. </p>
<p id="v35"><sup><small>35</small></sup>  Pamatęs ją, jis perplėšė savo rūbus ir tarė: “Ak, mano dukra! Tu man suteikei daug skausmo ir esi tarp tų, kurie mane vargina. Aš daviau įžadą Viešpačiui ir nebegaliu jo atšaukti”. </p>
<p id="v36"><sup><small>36</small></sup>  Ji atsakė: “Mano tėve, ką pažadėjai Viešpačiui, tą daryk su manimi. Išpildyk savo pažadą. Juk Viešpats padėjo atkeršyti tavo priešams amonitams”. <sup id="cite3"><a href="#fn3">[3]</a></sup></p>
<p id="v37"><sup><small>37</small></sup>  Ji prašė tėvo duoti jai du mėnesius laiko nueiti į kalnus ir apraudoti savo mergystę kartu su draugėmis. </p>
<p id="v38"><sup><small>38</small></sup>  Jis sutiko. Ji su savo draugėmis nuėjo į kalnus ir apraudojo savo mergystę. </p>
<p id="v39"><sup><small>39</small></sup>  Po dviejų mėnesių ji sugrįžo pas savo tėvą, kuris įvykdė savo pažadą Viešpačiui. Ji nepažino vyro. Taip atsirado paprotys Izraelyje, <sup id="cite4"><a href="#fn4">[4]</a></sup></p>
<p id="v40"><sup><small>40</small></sup>  kad kas metai Izraelio dukterys išeina keturias dienas apraudoti gileadiečio Jeftės dukters. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Judges/10">Teisėjų knyga - Skyrius 10</a></td>
        <td><a href="/lt/Bible/Judges/Index">Indeksas</a></td>
        <td><a href="/lt/Bible/Judges/12">Teisėjų knyga - Skyrius 12</a></td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 11:21,23 <i>Viešpaties Izraelio Dievo vardu</i>: <a href="/lt/The_Urantia_Book/70#p1_15">UK 70:1.15</a>. </li>
  <li id="fn2"><a href="#cite2">↑</a> 11:30-39 <i>Bauda už priesaikos sulaužymą</i>: <a href="/lt/The_Urantia_Book/87#p6_9">UK 87:6.9</a>.  <i>Jeftos dukra</i>: <a href="/lt/The_Urantia_Book/89#p6_3">UK 89:6.3</a>. </li>
  <li id="fn3"><a href="#cite3">↑</a> 11:36 <i>Atkeršija nusidėjėliams</i>: <a href="/lt/The_Urantia_Book/142#p2_1">UK 142:2.1</a>. </li>
  <li id="fn4"><a href="#cite4">↑</a> 11:39 <i>Tai yra paprotys</i>: <a href="/lt/The_Urantia_Book/70#p11_6">UK 70:11.6</a>. </li>
</ol>
</div>
