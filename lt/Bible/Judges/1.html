<!--
title: Teisėjų knyga - Skyrius 1
description: 
published: true
date: 2022-10-7T19:22:47Z
tags: bible, bible—judges
editor: ckeditor
dateCreated: 2022-9-10T13:44:15Z
-->

<figure class="table chapter-navigator">
  <table>
    <tbody>
      <tr>
        <td> </td>
        <td><a href="/lt/Bible/Judges/Index">Indeksas</a></td>
        <td><a href="/lt/Bible/Judges/2">Teisėjų knyga - Skyrius 2</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Jozuei mirus, izraelitai klausė Viešpaties: “Kas iš mūsų eis pirmas kare su kanaaniečiais?” </p>
<p id="v2"><sup><small>2</small></sup>  Viešpats atsakė: “Judas eis pirmas; Aš atidaviau žemę į jo rankas”. </p>
<p id="v3"><sup><small>3</small></sup>  Tada Judas tarė savo broliui Simeonui: “Eime su manimi į mano kraštą ir kariaukime prieš kanaaniečius! Po to aš trauksiu su tavimi į tavo kraštą”. Ir Simeonas nuėjo su juo. </p>
<p id="v4"><sup><small>4</small></sup>  Juodu išžygiavo, ir Viešpats atidavė į jų rankas kanaaniečius ir perizus; jie išžudė prie Bezeko dešimt tūkstančių vyrų. </p>
<p id="v5"><sup><small>5</small></sup>  Ten jie sutiko Adoni Bezeką, kariavo prieš jį ir sumušė kanaaniečius ir perizus. </p>
<p id="v6"><sup><small>6</small></sup>  Adoni Bezekas pabėgo, bet jie vijosi jį ir sugavę nukirto jam rankų ir kojų nykščius. </p>
<p id="v7"><sup><small>7</small></sup>  Adoni Bezekas tarė: “Septyniasdešimt karalių su nukirstais rankų bei kojų nykščiais rinkdavo mano pastalėje trupinius. Kaip aš dariau, taip ir Dievas man atlygino”. Jie nuvedė jį į Jeruzalę, kur jis mirė. </p>
<p id="v8"><sup><small>8</small></sup>  Judas kariavo prieš Jeruzalę, užėmęs ją, gyventojus išžudė kardu ir miestą padegė. </p>
<p id="v9"><sup><small>9</small></sup>  Paskui jis kariavo prieš kanaaniečius, gyvenusius kalnyne, pietuose, žemumoje </p>
<p id="v10"><sup><small>10</small></sup>  ir Hebrone; sumušė Šešają, Ahimaną ir Talmają. Hebronas anksčiau vadinosi Kirjat Arba. </p>
<p id="v11"><sup><small>11</small></sup>  Iš ten jie žygiavo prieš Debyrą, kuris anksčiau vadinosi Kirjat Seferas. </p>
<p id="v12"><sup><small>12</small></sup>  Tada Kalebas tarė: “Kas nugalės Kirjat Seferą ir jį užims, tam duosiu savo dukterį Achsą į žmonas”. </p>
<p id="v13"><sup><small>13</small></sup>  Jį užėmė jaunesniojo Kalebo brolio Kenazo sūnus Otnielis. Kalebas atidavė jam savo dukterį Achsą. </p>
<p id="v14"><sup><small>14</small></sup>  Kai ji ištekėjo, Otnielis prikalbėjo ją prašyti iš savo tėvo dirbamos žemės. Jai nulipus nuo asilo, Kalebas klausė: “Ko nori?” </p>
<p id="v15"><sup><small>15</small></sup>  Ji tarė jam: “Tėve, palaimink mane! Tu davei man sausos žemės, duok man ir vandens versmių”. Tada Kalebas davė jai aukštutines ir žemutines versmes. </p>
<p id="v16"><sup><small>16</small></sup>  Mozės uošvio kenito palikuonys traukė iš Palmių miesto su Judu į pietus Arado link. Ten nuėję, jie apsigyveno. </p>
<p id="v17"><sup><small>17</small></sup>  Po to Judas su savo broliu Simeonu sumušė kanaaniečius, gyvenusius Cefate, ir sunaikino jį. Todėl tą miestą pavadino Horma. </p>
<p id="v18"><sup><small>18</small></sup>  Judas užėmė Gazą, Aškeloną ir Ekroną su jų apylinkėmis. </p>
<p id="v19"><sup><small>19</small></sup>  Viešpats buvo su Judu, ir jis užėmė kalnyną. Bet jis nepajėgė išstumti lygumos gyventojų, nes jie turėjo geležinių kovos vežimų. </p>
<p id="v20"><sup><small>20</small></sup>  Jie atidavė Kalebui Hebroną, kaip Mozė buvo įsakęs, iš kurio jis išvarė tris Anako sūnus. </p>
<p id="v21"><sup><small>21</small></sup>  Benjamino vaikai neišstūmė jebusiečių, gyvenusių Jeruzalėje; jie pasiliko gyventi su benjaminitais iki šios dienos. </p>
<p id="v22"><sup><small>22</small></sup>  Juozapo palikuonys žygiavo prieš Betelį, ir Viešpats buvo su jais. </p>
<p id="v23"><sup><small>23</small></sup>  Juozapo palikuonys siuntė žvalgus į Betelį, kuris anksčiau vadinosi Lūzas. </p>
<p id="v24"><sup><small>24</small></sup>  Žvalgai, sutikę žmogų, išeinantį iš miesto, jam tarė: “Parodyk mums įėjimą į miestą, mes tavęs pasigailėsime”. </p>
<p id="v25"><sup><small>25</small></sup>  Jis parodė jiems įėjimą į miestą. Jie išžudė miesto gyventojus kardu, bet tą vyrą ir jo šeimą paleido. </p>
<p id="v26"><sup><small>26</small></sup>  Tas vyras, nukeliavęs į hetitų šalį, įkūrė miestą ir jį pavadino Lūzu. Jis taip vadinasi iki šios dienos. </p>
<p id="v27"><sup><small>27</small></sup>  Manasas neišvarė Bet Šeano, Taanacho, Doro, Ibleamo ir Megido gyventojų iš jų miestų ir kaimų; kanaaniečiai ir toliau gyveno šalyje. </p>
<p id="v28"><sup><small>28</small></sup>  Izraelis sustiprėjęs privertė kanaaniečius mokėti duoklę, bet jų neišvarė. </p>
<p id="v29"><sup><small>29</small></sup>  Ir Efraimas neišvarė kanaaniečių, gyvenančių Gezeryje; kanaaniečiai liko gyventi Gezeryje tarp jų. </p>
<p id="v30"><sup><small>30</small></sup>  Ir Zabulonas neišvarė Kitrono bei Nahalolo gyventojų; ir kanaaniečiai gyveno tarp jų, mokėdami duoklę. </p>
<p id="v31"><sup><small>31</small></sup>  Ašeras neišvarė gyventojų iš Sidono, Achlabo, Achzibo, Helbos, Afeko ir Rehobo. </p>
<p id="v32"><sup><small>32</small></sup>  Ašerai gyveno tarp kanaaniečių, to krašto gyventojų, nes jie nebuvo išvaryti. </p>
<p id="v33"><sup><small>33</small></sup>  Neftalis irgi neišvarė Bet Šemešo nei Bet Anato gyventojų; jie liko gyventi Kanaano šalyje, bet mokėjo Neftaliui duoklę. </p>
<p id="v34"><sup><small>34</small></sup>  Amoritai spaudė Dano giminę kalnuose ir neleido jiems nusileisti į lygumą. </p>
<p id="v35"><sup><small>35</small></sup>  Amoritai toliau gyveno Har Herese, Ajalone ir Šaalbime. Tačiau Juozapo giminė nugalėjo juos ir privertė mokėti duoklę. </p>
<p id="v36"><sup><small>36</small></sup>  Amoritų žemės tęsėsi nuo Akrabimo aukštumos ir Selos į kalnus. </p>
<br/>
<figure class="table chapter-navigator">
  <table>
    <tbody>
      <tr>
        <td> </td>
        <td><a href="/lt/Bible/Judges/Index">Indeksas</a></td>
        <td><a href="/lt/Bible/Judges/2">Teisėjų knyga - Skyrius 2</a></td>
      </tr>
    </tbody>
  </table>
</figure>
