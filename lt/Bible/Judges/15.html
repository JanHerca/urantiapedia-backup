<!--
title: Teisėjų knyga - Skyrius 15
description: 
published: true
date: 2023-11-8T21:52:7Z
tags: bible, bible—judges
editor: ckeditor
dateCreated: 2022-9-10T13:44:15Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/lt/Bible/Judges/14">
          <span class="mdi mdi-arrow-left-drop-circle"></span><span class="pl-2">Teisėjų knyga - Skyrius 14</span>
        </a>
        </td>
        <td>
        <a href="/lt/Bible/Judges/Index">
          <span class="mdi mdi-book-open-variant"></span><span class="pl-2">Indeksas</span>
        </a>
        </td>
        <td>
        <a href="/lt/Bible/Judges/16">
          <span class="pr-2">Teisėjų knyga - Skyrius 16</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Po kurio laiko, kviečių pjūties metu, Samsonas atėjo aplankyti savo žmonos ir atnešė jai ožiuką. Samsonas sakė: “Aš noriu įeiti į kambarį pas savo žmoną”. Bet jos tėvas jo neleido, </p>
<p id="v2"><sup><small>2</small></sup>  tardamas: “Aš tikrai maniau, kad tu jos nekenti, todėl ją atidaviau tavo pabroliui. Argi jos jaunesnioji sesuo nėra gražesnė už ją? Imk ją vietoj anos”. </p>
<p id="v3"><sup><small>3</small></sup>  Tada Samsonas atsakė: “Šį kartą nenusikalsiu, atkeršydamas filistinams”. </p>
<p id="v4"><sup><small>4</small></sup>  Samsonas, sugavęs tris šimtus lapių, surišo jas po porą uodegomis ir tarp uodegų įrišo po deglą. </p>
<p id="v5"><sup><small>5</small></sup>  Uždegęs deglus, jis paleido lapes į filistinų javus. Taip jis padegė javų pėdus, nepjautus javus, vynuogynus ir alyvmedžių sodus. </p>
<p id="v6"><sup><small>6</small></sup>  Filistinai klausė: “Kas tai padarė?” Jiems atsakė: “Samsonas, timniečio žentas, keršydamas už žmonos atidavimą pabroliui”. Atėję filistinai sudegino ją ir jos tėvą. </p>
<p id="v7"><sup><small>7</small></sup>  Samsonas jiems tarė: “Nors jūs tai padarėte, nurimsiu tik tada, kai jums atkeršysiu”. </p>
<p id="v8"><sup><small>8</small></sup>  Jis smarkiai puolė juos ir, sulaužęs jų blauzdų ir šlaunų kaulus, nuėjo į Etamą ir apsigyveno ant uolos. </p>
<p id="v9"><sup><small>9</small></sup>  Tada filistinai atėję pasistatė stovyklas Judo žemėje iki Lehio. </p>
<p id="v10"><sup><small>10</small></sup>  Judas klausė: “Kodėl išėjote prieš mus?” Tie atsakė: “Samsono surišti ir padaryti jam taip, kaip jis mums padarė”. </p>
<p id="v11"><sup><small>11</small></sup>  Tada trys tūkstančiai Judo vyrų atėjo prie Etamo uolos ir klausė Samsoną: “Argi nežinai, kad mus valdo filistinai? Kodėl taip padarei?” Jis atsakė: “Kaip jie man padarė, taip aš jiems padariau”. </p>
<p id="v12"><sup><small>12</small></sup>  Judo vyrai tarė jam: “Mes atėjome tavęs surišti ir atiduoti filistinams”. Samsonas atsakė: “Prisiekite man, kad jūs patys manęs nenužudysite”. </p>
<p id="v13"><sup><small>13</small></sup>  Jie jam atsakė: “Mes tave tvirtai surišime ir atiduosime filistinams, bet patys tavęs nenužudysime”. Jie surišo jį dviem naujomis virvėmis ir nusivedė. </p>
<p id="v14"><sup><small>14</small></sup>  Prie Lehio filistinai pasitiko jį šūkaudami iš džiaugsmo. Viešpaties Dvasia galingai nužengė ant jo, ir virvės ant jo rankų sutrūko kaip sudegę linai ir nukrito nuo jo. </p>
<p id="v15"><sup><small>15</small></sup>  Jis susirado šviežią asilo žandikaulį ir, paėmęs jį, užmušė juo tūkstantį filistinų. </p>
<p id="v16"><sup><small>16</small></sup>  Tuomet Samsonas tarė: “Asilo žandikauliu nužudžiau tūkstantį vyrų ir suverčiau į krūvas”. </p>
<p id="v17"><sup><small>17</small></sup>  Taip pasakęs, jis nusviedė žandikaulį. Tą vietą pavadino Ramat Lehiu. </p>
<p id="v18"><sup><small>18</small></sup>  Labai ištroškęs, jis šaukėsi Viešpaties: “Tu davei man šitokią pergalę, o dabar mirštu iš troškulio ir pateksiu į neapipjaustytųjų rankas!” </p>
<p id="v19"><sup><small>19</small></sup>  Dievas atvėrė daubą Lehyje, ir iš jos tekėjo vanduo. Atsigėręs jis atsigaivino ir atgavo jėgas. Tą vietą pavadino En Korės versme; ji tebėra ten iki šios dienos. </p>
<p id="v20"><sup><small>20</small></sup>  Filistinų laikais Samsonas teisė Izraelį dvidešimt metų. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/lt/Bible/Judges/14">
          <span class="mdi mdi-arrow-left-drop-circle"></span><span class="pl-2">Teisėjų knyga - Skyrius 14</span>
        </a>
        </td>
        <td>
        <a href="/lt/Bible/Judges/Index">
          <span class="mdi mdi-book-open-variant"></span><span class="pl-2">Indeksas</span>
        </a>
        </td>
        <td>
        <a href="/lt/Bible/Judges/16">
          <span class="pr-2">Teisėjų knyga - Skyrius 16</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
