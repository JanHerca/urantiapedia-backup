<!--
title: Teisėjų knyga - Skyrius 7
description: 
published: true
date: 2022-10-7T19:22:47Z
tags: bible, bible—judges
editor: ckeditor
dateCreated: 2022-9-10T13:44:15Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Judges/6">Teisėjų knyga - Skyrius 6</a></td>
        <td><a href="/lt/Bible/Judges/Index">Indeksas</a></td>
        <td><a href="/lt/Bible/Judges/8">Teisėjų knyga - Skyrius 8</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Jerubaalas, kitaip Gedeonas, anksti atsikėlęs, su savo žmonėmis pasistatė stovyklą prie En Harodo versmės, o Midjano stovykla buvo į šiaurę nuo jo, prie Morės kalvos, slėnyje. </p>
<p id="v2"><sup><small>2</small></sup>  Viešpats tarė Gedeonui: “Turi per daug vyrų, kad atiduočiau Midjaną į tavo rankas, kad Izraelis negalėtų didžiuotis prieš mane, sakydamas: ‘Aš išsilaisvinau savo jėgomis’. </p>
<p id="v3"><sup><small>3</small></sup>  Paskelbk žmonėms: ‘Kas bijo ir nedrąsus, tegrįžta namo!’ ” Pasitraukė dvidešimt du tūkstančiai, o dešimt tūkstančių vyrų pasiliko. </p>
<p id="v4"><sup><small>4</small></sup>  Viešpats tarė Gedeonui: “Dar per daug žmonių. Nuvesk juos prie vandens. Ten Aš juos tau atrinksiu. Apie kuriuos sakysiu: ‘Tas eis su tavimi’, tuos pasiimk, o apie kuriuos sakysiu: ‘Tas neis su tavimi’, tie tegrįžta!” </p>
<p id="v5"><sup><small>5</small></sup>  Gedeonas nuvedė žmones prie vandens. Viešpats tarė Gedeonui: “Atskirk kiekvieną, kuris laks vandenį kaip šuo ir kuris klaupsis gerti ant kelių”. </p>
<p id="v6"><sup><small>6</small></sup>  Skaičius lakusių iš rankos buvo trys šimtai vyrų, o likusieji gėrė atsiklaupę ant kelių. </p>
<p id="v7"><sup><small>7</small></sup>  Tada Viešpats tarė Gedeonui: “Per tuos tris šimtus vyrų, kurie gėrė iš rankos, Aš jus išgelbėsiu ir atiduosiu midjaniečius į tavo rankas; visi kiti žmonės tegrįžta į savo namus”. </p>
<p id="v8"><sup><small>8</small></sup>  Paėmęs maisto atsargas ir trimitus iš žmonių, pasiuntė juos į savo palapines, o tuos tris šimtus vyrų paliko stovykloje. Midjaniečių stovykla buvo žemiau, slėnyje. </p>
<p id="v9"><sup><small>9</small></sup>  Tą pačią naktį Viešpats tarė Gedeonui: “Pulk midjaniečių stovyklą, Aš juos atidaviau į tavo rankas. </p>
<p id="v10"><sup><small>10</small></sup>  O jei bijai eiti, tai su savo tarnu Pura nusileisk į stovyklą </p>
<p id="v11"><sup><small>11</small></sup>  ir pasiklausyk, ką jie kalba. Tuomet sutvirtės tavo rankos kovoti prieš juos”. Jis nusileido su savo tarnu Pura prie stovyklos sargybų. </p>
<p id="v12"><sup><small>12</small></sup>  Midjaniečių, amalekiečių ir rytų gyventojų slėnyje buvo tiek daug kaip skėrių, o jų kupranugarių buvo be skaičiaus, kaip smilčių ant jūros kranto. </p>
<p id="v13"><sup><small>13</small></sup>  Gedeonas nuėjęs išgirdo vieną pasakojant sapną savo draugui: “Sapnavau miežinės duonos kepalą, riedantį į midjaniečių stovyklą. Jis pasiekė palapinę ir taip į ją atsitrenkė, kad ji apvirto ir subyrėjo”. </p>
<p id="v14"><sup><small>14</small></sup>  Jo draugas atsakė: “Tai ne kas kita kaip izraelito Gedeono, Jehoašo sūnaus, kardas. Dievas atidavė į jo rankas midjaniečius ir visą stovyklą”. </p>
<p id="v15"><sup><small>15</small></sup>  Gedeonas, išgirdęs sapną ir jo aiškinimą, pagarbino ir, sugrįžęs į Izraelio stovyklą, tarė: “Kilkite, Viešpats atidavė midjaniečių stovyklą į jūsų rankas”. </p>
<p id="v16"><sup><small>16</small></sup>  Gedeonas padalino tris šimtus vyrų į tris būrius, padavė jiems į rankas trimitus ir ąsočius su deglais viduje </p>
<p id="v17"><sup><small>17</small></sup>  ir įsakė: “Žiūrėkite į mane ir darykite, ką aš darysiu. </p>
<p id="v18"><sup><small>18</small></sup>  Kai mes visi nueisime prie midjaniečių stovyklos, aš trimituosiu ir jūs trimituokite iš visų pusių aplink stovyklą, šaukdami: ‘Viešpaties ir Gedeono kardas!’ ” </p>
<p id="v19"><sup><small>19</small></sup>  Gedeonas ir šimtas su juo buvusiųjų vyrų nuėjo prie stovyklos. Tik pasikeitus vidurnakčio sargybai, jie visi trimitavo ir sudaužė ąsočius, kuriuos laikė rankose. </p>
<p id="v20"><sup><small>20</small></sup>  Visi trys būriai trimitavo, sudaužė ąsočius ir, laikydami trimitus dešinėje rankoje bei deglus kairėje, šaukė: “Viešpaties ir Gedeono kardas!” </p>
<p id="v21"><sup><small>21</small></sup>  Kiekvienas iš jų stovėjo savo vietoje aplinkui stovyklą. Stovykloje kilo panika, visa stovykla lakstė, šaukė ir ėmė bėgti. </p>
<p id="v22"><sup><small>22</small></sup>  Trys šimtai trimitavo, ir Viešpats atgręžė midjaniečių kardus vienas prieš kitą visoje stovykloje. Jie bėgo ligi Bet Šitos, Cereros link, ligi Abel Meholos sienos, prie Tabato. </p>
<p id="v23"><sup><small>23</small></sup>  Susirinko izraelitai iš Neftalio, Ašero ir Manaso ir vijosi midjaniečius. </p>
<p id="v24"><sup><small>24</small></sup>  Gedeonas siuntė pasiuntinius į Efraimo kalnyną, sakydamas: “Nusileiskite prieš midjaniečius ir atkirskite jiems kelią į Bet Barą ir prie Jordano!” Susirinko visi efraimai ir atkirto praėjimą į Bet Barą ir prie Jordano. </p>
<p id="v25"><sup><small>25</small></sup>  Efraimai pagavo du midjaniečių kunigaikščius­Orebą ir Zeebą. Orebą jie nužudė ant Orebo uolos, o Zeebą­prie Zeebo vyno spaustuvo ir persekiojo midjaniečius. Orebo ir Zeebo galvas nunešė Gedeonui į kitą Jordano pusę. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Judges/6">Teisėjų knyga - Skyrius 6</a></td>
        <td><a href="/lt/Bible/Judges/Index">Indeksas</a></td>
        <td><a href="/lt/Bible/Judges/8">Teisėjų knyga - Skyrius 8</a></td>
      </tr>
    </tbody>
  </table>
</figure>
