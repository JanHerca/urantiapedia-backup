<!--
title: Teisėjų knyga - Skyrius 12
description: 
published: true
date: 2023-11-8T21:52:7Z
tags: bible, bible—judges
editor: ckeditor
dateCreated: 2022-9-10T13:44:15Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/lt/Bible/Judges/11">
          <span class="mdi mdi-arrow-left-drop-circle"></span><span class="pl-2">Teisėjų knyga - Skyrius 11</span>
        </a>
        </td>
        <td>
        <a href="/lt/Bible/Judges/Index">
          <span class="mdi mdi-book-open-variant"></span><span class="pl-2">Indeksas</span>
        </a>
        </td>
        <td>
        <a href="/lt/Bible/Judges/13">
          <span class="pr-2">Teisėjų knyga - Skyrius 13</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Efraimai susirinko, atėjo į Cafoną ir tarė Jeftei: “Kodėl, eidamas į karą prieš amonitus, nepakvietei mūsų? Mes sudeginsime tavo namus ir tave”. </p>
<p id="v2"><sup><small>2</small></sup>  Jeftė jiems atsakė: “Aš ir mano žmonės smarkiai susikivirčijome su amonitais. Aš jus šaukiau, bet jūs nepadėjote. </p>
<p id="v3"><sup><small>3</small></sup>  Matydamas, kad jūs nepadedate, aš stačiau savo gyvybę į pavojų ir ėjau prieš amonitus. Viešpats atidavė juos į mano rankas. Kodėl šiandien atėjote kariauti prieš mane?” </p>
<p id="v4"><sup><small>4</small></sup>  Jeftė, surinkęs visus Gileado vyrus, kariavo su Efraimu ir jį nugalėjo. Mat efraimai sakė gileadiečiams: “Jūs esate pabėgėliai iš Efraimo ir gyvenate tarp Efraimo ir Manaso”. </p>
<p id="v5"><sup><small>5</small></sup>  Gileadiečiai užėmė Jordano brastas, vedančias į Efraimą. Kai efraimas bėglys prašydavo praleisti, gileadiečiai jį klausdavo: “Ar tu esi efraimas?” Jam atsakius: “Ne!”, </p>
<p id="v6"><sup><small>6</small></sup>  jie liepdavo ištarti “šibolet!” Jis atsakydavo “sibolet”, nes negalėdavo teisingai ištarti. Tada jie nužudydavo jį prie Jordano brastų. Taip tuo metu žuvo keturiasdešimt du tūkstančiai efraimų. </p>
<p id="v7"><sup><small>7</small></sup>  Jeftė teisė Izraelį šešerius metus. Po to gileadietis Jeftė mirė ir buvo palaidotas viename Gileado mieste. </p>
<p id="v8"><sup><small>8</small></sup>  Po jo Izraelį teisė Ibcanas iš Betliejaus. </p>
<p id="v9"><sup><small>9</small></sup>  Jis turėjo trisdešimt sūnų ir trisdešimt dukterų. Savo dukteris jis išleido svetur, o jo sūnūs parvedė trisdešimt mergaičių iš kitų kraštų. Jis teisė Izraelį septynerius metus. </p>
<p id="v10"><sup><small>10</small></sup>  Po to Ibcanas mirė ir buvo palaidotas Betliejuje. </p>
<p id="v11"><sup><small>11</small></sup>  Po jo dešimt metų Izraelį teisė Elonas iš Zabulono giminės. </p>
<p id="v12"><sup><small>12</small></sup>  Elonui mirus, jis buvo palaidotas Ajalone, Zabulono krašte. </p>
<p id="v13"><sup><small>13</small></sup>  Po jo Izraelį teisė Hilelio sūnus Abdonas iš Piratono. </p>
<p id="v14"><sup><small>14</small></sup>  Jis turėjo keturiasdešimt sūnų ir trisdešimt sūnėnų, jodinėjusių ant septyniasdešimties asilų. Jis teisė Izraelį aštuonerius metus. </p>
<p id="v15"><sup><small>15</small></sup>  Hilelio sūnui Abdonui mirus, jis buvo palaidotas Piratone, Efraimo krašte, amalekiečių kalnyne. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/lt/Bible/Judges/11">
          <span class="mdi mdi-arrow-left-drop-circle"></span><span class="pl-2">Teisėjų knyga - Skyrius 11</span>
        </a>
        </td>
        <td>
        <a href="/lt/Bible/Judges/Index">
          <span class="mdi mdi-book-open-variant"></span><span class="pl-2">Indeksas</span>
        </a>
        </td>
        <td>
        <a href="/lt/Bible/Judges/13">
          <span class="pr-2">Teisėjų knyga - Skyrius 13</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
