<!--
title: Agėjo knyga - Skyrius 2
description: 
published: true
date: 2022-9-13T21:36:44Z
tags: 
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Haggai/1">Agėjo knyga - Skyrius 1</a></td>
        <td><a href="/lt/Bible/Haggai/Index">Indeksas</a></td>
        <td> </td>
      </tr>
    </tbody>
  </table>
</figure>
<p id="v1"><sup><small>1</small></sup>  Septinto mėnesio dvidešimt pirmą dieną Viešpats vėl kalbėjo per pranašą Agėją: </p>
<p id="v2"><sup><small>2</small></sup>  “Sakyk Salatielio sūnui Zorobabeliui, Judo valdytojui, ir Jehocadako sūnui Jozuei, vyriausiajam kunigui, bei tautos likučiui: </p>
<p id="v3"><sup><small>3</small></sup>  ‘Kas iš jūsų matė šiuos namus pirmykštėje šlovėje? Kaip jie jums dabar atrodo? Ar jie neatrodo jums mažos vertės? </p>
<p id="v4"><sup><small>4</small></sup>  Bet būk drąsus, Zorobabeli,­sako Viešpats.­Būk drąsus, Jozue, Jehocadako sūnau, vyriausiasis kunige! Būkite drąsūs, visi krašto žmonės! Dirbkite! Aš esu su jumis,­sako kareivijų Viešpats.­ </p>
<p id="v5"><sup><small>5</small></sup>  Kaip jums pažadėjau išeinant iš Egipto, taip ir dabar mano dvasia yra tarp jūsų. Nebijokite!’ </p>
<p id="v6"><sup><small>6</small></sup>  Nes taip sako kareivijų Viešpats: ‘Netrukus Aš dar kartą sudrebinsiu dangus ir žemę, jūrą ir sausumą. </p>
<p id="v7"><sup><small>7</small></sup>  Aš supurtysiu visas tautas ir visų tautų laukiamasis ateis. Ir Aš pripildysiu šiuos namus šlove,­sako kareivijų Viešpats’. <sup id="cite1"><a href="#fn1">[1]</a></sup></p>
<p id="v8"><sup><small>8</small></sup>  ‘Mano yra sidabras ir mano­ auksas’,­sako kareivijų Viešpats. </p>
<p id="v9"><sup><small>9</small></sup>  ‘Šitų paskutinių namų šlovė bus didesnė už pirmųjų. Šioje vietoje Aš suteiksiu ramybę savo tautai’,­sako kareivijų Viešpats”. </p>
<p id="v10"><sup><small>10</small></sup>  Antraisiais Darijaus metais, devinto mėnesio dvidešimt ketvirtą dieną, Viešpats kalbėjo pranašui Agėjui: </p>
<p id="v11"><sup><small>11</small></sup>  “Pasiklausk kunigų apie įstatymą, sakydamas: </p>
<p id="v12"><sup><small>12</small></sup>  ‘Jei kas neša pašvęstą mėsą savo drabužio skverne ir skvernu paliečia duoną, viralą, vyną, aliejų ar bet kokį valgį, ar tas maistas tampa šventu?’ ” Kunigai atsakė: “Ne”. </p>
<p id="v13"><sup><small>13</small></sup>  Agėjas vėl klausė: “Jei kas susitepęs lavonu, paliečia ką nors iš tų dalykų, ar tai tampa sutepta?” Kunigai atsakė: “Taip”. </p>
<p id="v14"><sup><small>14</small></sup>  Tada Agėjas tarė: “Tokia yra ši tauta ir šie žmonės mano akivaizdoje,­sako Viešpats.­Ir tokie yra jų visi darbai, ir tai, ką jie aukoja, yra sutepta. </p>
<p id="v15"><sup><small>15</small></sup>  Dabar stebėkite, kas vyko iki šios dienos, kai dar nebuvo padėtas akmuo Viešpaties šventykloje. </p>
<p id="v16"><sup><small>16</small></sup>  Jūs ateidavote prie dvidešimties saikų javų krūvos, o atrasdavote tik dešimt. Priėję prie spaustuvo pasisemti penkiasdešimt saikų, terasdavote dvidešimt. </p>
<p id="v17"><sup><small>17</small></sup>  Aš naikinau jūsų darbą sausra, pelėsiais ir kruša, bet jūs negrįžote pas mane,­sako Viešpats.­ </p>
<p id="v18"><sup><small>18</small></sup>  Dabar stebėkite nuo šios dienos, nuo devinto mėnesio dvidešimt ketvirtos dienos, kai buvo padėtas Viešpaties šventyklos pamatas. </p>
<p id="v19"><sup><small>19</small></sup>  Ar dar yra sėklos aruode? Vynmedis, figmedis, granatmedis ir alyvmedis dar neneša vaisiaus. Nuo šios dienos Aš jus laiminsiu!” </p>
<p id="v20"><sup><small>20</small></sup>  Viešpats vėl kalbėjo Agėjui dvidešimt ketvirtą mėnesio dieną: </p>
<p id="v21"><sup><small>21</small></sup>  “Sakyk Zorobabeliui, Judo valdytojui: ‘Aš supurtysiu dangų ir žemę, </p>
<p id="v22"><sup><small>22</small></sup>  nuversiu karalysčių sostus ir sunaikinsiu pagonių karalysčių galybę. Aš apversiu kovos vežimus ir tuos, kurie juose sėdi, žirgai ir raiteliai kris nuo kardo. </p>
<p id="v23"><sup><small>23</small></sup>  Tą dieną paimsiu tave, Zorobabeli, Salatielio sūnau, mano tarne, ir padarysiu tave antspaudo žiedu, nes Aš tave išsirinkau,­sako kareivijų Viešpats’ ”. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Haggai/1">Agėjo knyga - Skyrius 1</a></td>
        <td><a href="/lt/Bible/Haggai/Index">Indeksas</a></td>
        <td> </td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 2:7 <i>Jis yra visų tautų troškimas</i>: <a href="/lt/The_Urantia_Book/190#p5_4">UK 190:5.4</a>.  <i>Aš esu visų amžiaus grupių noras</i>: <a href="/lt/The_Urantia_Book/182#p1_10">UK 182:1.10</a>. </li>
</ol>
</div>
