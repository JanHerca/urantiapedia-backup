<!--
title: Agėjo knyga - Skyrius 1
description: 
published: true
date: 2022-9-13T21:36:44Z
tags: 
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td> </td>
        <td><a href="/lt/Bible/Haggai/Index">Indeksas</a></td>
        <td><a href="/lt/Bible/Haggai/2">Agėjo knyga - Skyrius 2</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Antraisiais karaliaus Darijaus metais, šešto mėnesio pirmą dieną, Viešpats kalbėjo per pranašą Agėją Salatielio sūnui Zorobabeliui, Judo valdytojui, ir Jehocadako sūnui Jozuei, vyriausiajam kunigui, sakydamas: </p>
<p id="v2"><sup><small>2</small></sup>  “Taip sako kareivijų Viešpats: ‘Žmonės kalba, kad dar neatėjo laikas atstatyti Viešpaties namus’ ”. <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  Tada Viešpats kalbėjo per pranašą Agėją: </p>
<p id="v4"><sup><small>4</small></sup>  “Ar laikas jums gyventi lentomis apmuštuose namuose, kai šventykla tebeguli griuvėsiuose? </p>
<p id="v5"><sup><small>5</small></sup>  Todėl dabar taip sako kareivijų Viešpats: ‘Apsvarstykite savo kelius! </p>
<p id="v6"><sup><small>6</small></sup>  Jūs daug pasėjate, bet mažai pjaunate; valgote, bet nepasisotinate; geriate, bet troškulio nenumalšinate. Jūs apsirengiate, bet nesušylate; o kas dirba už algą, deda ją į kiaurą maišą’. </p>
<p id="v7"><sup><small>7</small></sup>  Taip sako kareivijų Viešpats: ‘Apsvarstykite savo kelius! </p>
<p id="v8"><sup><small>8</small></sup>  Eikite į kalnus, parsigabenkite medžių ir statykite namus. Aš juos pamėgsiu ir būsiu pašlovintas. </p>
<p id="v9"><sup><small>9</small></sup>  Jūs tikėjotės daug, o gavote mažai; parsigabenote į namus, o Aš sunaikinau. Kodėl?­sako kareivijų Viešpats.­Dėl to, kad mano namai guli griuvėsiuose, o jūs skubate statyti savo namus. </p>
<p id="v10"><sup><small>10</small></sup>  Todėl dangus sulaikė rasą, o žemė neduoda derliaus. </p>
<p id="v11"><sup><small>11</small></sup>  Aš pašaukiau sausrą lygumoms ir kalnams, javams, vynui, aliejui ir viskam, kas auga laukuose, gyvuliams bei žmonėms ir jų visiems darbams’ ”. </p>
<p id="v12"><sup><small>12</small></sup>  Tada Salatielio sūnus Zorobabelis ir Jehocadako sūnus Jozuė, vyriausiasis kunigas, ir visas tautos likutis pakluso Viešpaties, savo Dievo, balsui ir pranašo Agėjo žodžiams, kai Viešpats, jų Dievas, jį siuntė. Ir tauta bijojo Viešpaties. </p>
<p id="v13"><sup><small>13</small></sup>  Agėjas, Viešpaties pasiuntinys, skelbė tautai Viešpaties žodžius: “Aš esu su jumis,­sako Viešpats”. </p>
<p id="v14"><sup><small>14</small></sup>  Viešpats pažadino Salatielio sūnaus Zorobabelio, Judo valdytojo, Jehocadako sūnaus Jozuės, vyriausiojo kunigo, ir tautos likučio dvasią. Jie atėjo ir ėmėsi darbo prie kareivijų Viešpaties, savo Dievo, namų </p>
<p id="v15"><sup><small>15</small></sup>  šešto mėnesio dvidešimt ketvirtą dieną, antrais karaliaus Darijaus metais. </p>
<br/>
<figure class="table chapter-navigator">
  <table>
    <tbody>
      <tr>
        <td> </td>
        <td><a href="/lt/Bible/Haggai/Index">Indeksas</a></td>
        <td><a href="/lt/Bible/Haggai/2">Agėjo knyga - Skyrius 2</a></td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 1:2 <i>Jau nebe Galybių valdovas</i>: <a href="/lt/The_Urantia_Book/194#p3_11">UK 194:3.11</a>. </li>
</ol>
</div>
