<!--
title: Malachijo knyga - Skyrius 3
description: 
published: true
date: 2022-9-13T21:36:44Z
tags: 
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Malachi/2">Malachijo knyga - Skyrius 2</a></td>
        <td><a href="/lt/Bible/Malachi/Index">Indeksas</a></td>
        <td><a href="/lt/Bible/Malachi/4">Malachijo knyga - Skyrius 4</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  “Aš siunčiu savo pasiuntinį paruošti kelią pirma manęs. Viešpats, kurio jūs laukiate, ateis netikėtai į savo šventyklą. Štai Jis ateina, sandoros pasiuntinys, kuris jums patinka”,­sako kareivijų Viešpats. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Kas išsilaikys tą dieną ir kas ištvers, Jam pasirodžius? Jis yra kaip lydytojo ugnis ir kaip skalbėjų šarmas. </p>
<p id="v3"><sup><small>3</small></sup>  Jis ateis kaip sidabro ir aukso lydytojas ir apvalys Levio palikuonis, išgrynins juos kaip auksą ir sidabrą, kad aukotų Viešpačiui teisumo auką. </p>
<p id="v4"><sup><small>4</small></sup>  Tada Viešpačiui patiks Judo ir Jeruzalės aukos kaip praeityje. </p>
<p id="v5"><sup><small>5</small></sup>  “Aš ateisiu jūsų teisti ir nedelsdamas pasmerksiu žynius, svetimautojus, melagingai prisiekiančius, nusukančius samdinių algą, skriaudžiančius našles bei našlaičius, laužančius ateivių teises ir manęs nebijančius. </p>
<p id="v6"><sup><small>6</small></sup>  Aš esu Viešpats, Aš nesikeičiu, todėl jūs, Jokūbo vaikai, nebuvote sunaikinti. <sup id="cite2"><a href="#fn2">[2]</a></sup></p>
<p id="v7"><sup><small>7</small></sup>  Jūs jau nuo savo tėvų dienų palikote mano nuostatus ir jų nesilaikėte. Sugrįžkite pas mane, tai Aš sugrįšiu pas jus. Jūs sakote: ‘Kaip mums sugrįžti?’ </p>
<p id="v8"><sup><small>8</small></sup>  Ar gali žmogus apiplėšti Dievą? Tačiau jūs apiplėšėte mane. Jūs sakote: ‘Kaip mes apiplėšėme Tave?’ Dešimtinėmis ir aukomis! <sup id="cite3"><a href="#fn3">[3]</a></sup></p>
<p id="v9"><sup><small>9</small></sup>  Prakeikimas krinta ant jūsų, kadangi jūs, visa tauta, apiplėšėte mane. </p>
<p id="v10"><sup><small>10</small></sup>  Atneškite visas dešimtines į sandėlius, kad būtų maisto mano namuose, ir tuo išmėginkite mane,­sako kareivijų Viešpats.­Ar Aš neatversiu jums dangaus langų ir neišliesiu jums apsčiai palaiminimų? </p>
<p id="v11"><sup><small>11</small></sup>  Ar nesudrausiu kenkėjo, kad jis nesunaikintų jūsų laukų derliaus ir vynmedis neliktų be vaisių?­ sako kareivijų Viešpats.­ </p>
<p id="v12"><sup><small>12</small></sup>  Tada visos tautos vadins jus palaimintais, nes būsite graži šalis,­ sako kareivijų Viešpats.­ <sup id="cite4"><a href="#fn4">[4]</a></sup></p>
<p id="v13"><sup><small>13</small></sup>  Įžūlios yra jūsų kalbos prieš mane, tačiau jūs sakote: ‘Ką gi sakėme prieš Tave?’ </p>
<p id="v14"><sup><small>14</small></sup>  Jūs sakėte: ‘Jokios naudos iš tarnavimo Dievui. Kas iš to, kad laikėmės Jo nuostatų ir vaikščiojome nuleidę galvas Viešpaties akivaizdoje? </p>
<p id="v15"><sup><small>15</small></sup>  Dabar mes vadiname laimingais išdidžiuosius. Jiems sekasi, nors jie elgiasi nedorai. Jie gundo Dievą, bet nebaudžiami’ ”. </p>
<p id="v16"><sup><small>16</small></sup>  Dievo bijantys kalbėjosi vienas su kitu. Viešpats stebėjo ir klausė. Buvo parašyta Jo akivaizdoje atminimo knyga apie tuos, kurie bijo Viešpaties ir gerbia Jo vardą. </p>
<p id="v17"><sup><small>17</small></sup>  “Jie bus mano,­sako kareivijų Viešpats.­Tą dieną Aš padarysiu juos savo brangenybėmis. Aš jų gailėsiuos, kaip gailisi žmogus savo sūnaus, kuris jam tarnauja. </p>
<p id="v18"><sup><small>18</small></sup>  Tada jūs matysite skirtumą tarp teisiojo ir nedorėlio, tarp to, kuris tarnauja Dievui, ir to, kuris Jam netarnauja”. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Malachi/2">Malachijo knyga - Skyrius 2</a></td>
        <td><a href="/lt/Bible/Malachi/Index">Indeksas</a></td>
        <td><a href="/lt/Bible/Malachi/4">Malachijo knyga - Skyrius 4</a></td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 3:1 <i>Paruoškite kelią</i>: <a href="/lt/The_Urantia_Book/144#p8_3">UK 144:8.3</a>. </li>
  <li id="fn2"><a href="#cite2">↑</a> 3:6 <i>Dievas nesikeičia</i>: <a href="/lt/The_Urantia_Book/12#p7_5">UK 12:7.5</a>.  <i>Dievas yra nekintantis</i>: <a href="/lt/The_Urantia_Book/2#p2_1">UK 2:2.1</a>.  <i>Aš esu Viešpats, nesikeisk</i>: <a href="/lt/The_Urantia_Book/2#p2_1">UK 2:2.1</a>.  <i>Dievas nesikeičia</i>: <a href="/lt/The_Urantia_Book/4#p4_2">UK 4:4.2</a>. </li>
  <li id="fn3"><a href="#cite3">↑</a> 3:8-10 <i>Dešimtinės sistema</i>: <a href="/lt/The_Urantia_Book/93#p3_1">UK 93:3.1</a>. </li>
  <li id="fn4"><a href="#cite4">↑</a> 3:12 <i>Tautos vadina Jį palaimintuoju</i>: <a href="/lt/The_Urantia_Book/190#p5_4">UK 190:5.4</a>. </li>
</ol>
</div>
