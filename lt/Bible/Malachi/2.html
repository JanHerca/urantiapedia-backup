<!--
title: Malachijo knyga - Skyrius 2
description: 
published: true
date: 2022-9-13T21:36:44Z
tags: 
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Malachi/1">Malachijo knyga - Skyrius 1</a></td>
        <td><a href="/lt/Bible/Malachi/Index">Indeksas</a></td>
        <td><a href="/lt/Bible/Malachi/3">Malachijo knyga - Skyrius 3</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Kunigai, jums skirtas šitas įspėjimas. </p>
<p id="v2"><sup><small>2</small></sup>  “Jei neklausysite, nesidėsite į širdį ir nešlovinsite mano vardo, Aš siųsiu jums prakeikimą. Aš jau prakeikiau jus, nes jūs nesidedate to į širdį. </p>
<p id="v3"><sup><small>3</small></sup>  Aš sudrausiu jūsų palikuonis, drėbsiu jūsų aukų mėšlą jums į veidą ir jus pačius pašalinsiu. </p>
<p id="v4"><sup><small>4</small></sup>  Tada žinosite, jog Aš daviau jums šį įspėjimą, laikydamasis sandoros su Levio palikuonimis. </p>
<p id="v5"><sup><small>5</small></sup>  Mano sandora su juo buvo gyvenimas ir ramybė, kad manęs bijotų ir gerbtų mano vardą. </p>
<p id="v6"><sup><small>6</small></sup>  Tiesos įstatymas buvo jo burnoje, netiesos nebuvo jo lūpose. Jis su manimi vaikščiojo ramybėje ir tiesoje ir daugelį nukreipė nuo nuodėmės. </p>
<p id="v7"><sup><small>7</small></sup>  Kunigo lūpos turėtų teikti žinių ir iš jo burnos bus ieškoma įstatymo, nes jis yra kareivijų Viešpaties pasiuntinys. </p>
<p id="v8"><sup><small>8</small></sup>  Bet jūs palikote tą kelią, suklaidinote daugelį savo mokymu, sulaužėte Levio sandorą,­sako kareivijų Viešpats.­ </p>
<p id="v9"><sup><small>9</small></sup>  Todėl ir Aš jus paniekinsiu ir menkaverčius padarysiu visos tautos akivaizdoje, nes nesilaikėte mano kelių ir buvote šališki įstatymo reikaluose”. </p>
<p id="v10"><sup><small>10</small></sup>  Argi visi nesame vieno tėvo vaikai? Argi ne tas pats Dievas mus sutvėrė? Kodėl klastingai elgiamės vienas su kitu ir laužome savo tėvų sandorą? <sup id="cite1"><a href="#fn1">[1]</a></sup></p>
<p id="v11"><sup><small>11</small></sup>  Neištikimai ir bjauriai elgėsi Judas, Izraelis ir Jeruzalė. Jie išniekino Viešpaties šventyklą, kurią Jis mylėjo, vesdami svetimų dievų dukteris. <sup id="cite2"><a href="#fn2">[2]</a></sup></p>
<p id="v12"><sup><small>12</small></sup>  Viešpats sunaikins tuos žmones iš Jokūbo palapinių, kurie taip daro, nors jie aukoja kareivijų Viešpačiui! </p>
<p id="v13"><sup><small>13</small></sup>  Viešpaties aukurą jūs užliejote ašaromis, verksmais ir dejavimais, nes Jis nebežiūri į jūsų aukas ir nebepriima jų iš jūsų rankų. </p>
<p id="v14"><sup><small>14</small></sup>  Jūs klausiate: “Kodėl?” Todėl, kad Viešpats yra liudytojas tarp tavęs ir tavo jaunystės žmonos, kuriai tu buvai neištikimas, nors ji yra tavo draugė ir sandoros žmona. </p>
<p id="v15"><sup><small>15</small></sup>  Argi jūs nebuvote padaryti vienas kūnas ir viena dvasia? Kodėl vienas? Jis nori matyti gerą sėklą. Todėl saugokite savo dvasias ir būkite ištikimi savo žmonoms. </p>
<p id="v16"><sup><small>16</small></sup>  “Aš nekenčiu skyrybų, nekenčiu smurtu sutepto drabužio”,­sako kareivijų Viešpats, Izraelio Dievas. </p>
<p id="v17"><sup><small>17</small></sup>  Jūs nuvarginote Viešpatį savo žodžiais. Jūs sakote: “Kaip mes Jį nuvarginome?” Sakydami: “Piktadarys yra geras Viešpaties akyse, tokie Jam patinka”, arba: “Kur yra teisingasis Dievas?” </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Malachi/1">Malachijo knyga - Skyrius 1</a></td>
        <td><a href="/lt/Bible/Malachi/Index">Indeksas</a></td>
        <td><a href="/lt/Bible/Malachi/3">Malachijo knyga - Skyrius 3</a></td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 2:10 <i>Dievas sukūrė viską ir būtybes</i>: <a href="/lt/The_Urantia_Book/131#p10_2">UK 131:10.2</a>.  <i>Dievas sukūrė žmogų</i>: <a href="/lt/The_Urantia_Book/131#p2_2">UK 131:2.2</a>.  <i>Dievas sukūrė</i>: <a href="/lt/The_Urantia_Book/95#p5_9">UK 95:5.9</a>.  <i>1 dalis: Vienas Dievas, Tėvas</i>: <a href="/lt/The_Urantia_Book/2#p1_2">UK 2:1.2</a>.  <i>Dievas kaip žmogaus Kūrėjas</i>: <a href="/lt/The_Urantia_Book/0#p2_9">UK 0:2.9</a>.  <i>Ištikimas ir dieviškas Kūrėjas</i>: <a href="/lt/The_Urantia_Book/2#p1_2">UK 2:1.2</a>.  <i>Dievas viską sukūrė</i>: <a href="/lt/The_Urantia_Book/6#p1_3">UK 6:1.3</a>.  <i>Žmonijos kūrimas</i>: <a href="/lt/The_Urantia_Book/74#p0_1">UK 74:0.1</a>.  <i>Universalus kūrėjas</i>: <a href="/lt/The_Urantia_Book/142#p3_7">UK 142:3.7</a>. </li>
  <li id="fn2"><a href="#cite2">↑</a> 2:11 <i>Kūrėjas</i>: <a href="/lt/The_Urantia_Book/131#p10_6">UK 131:10.6</a>. </li>
</ol>
</div>
