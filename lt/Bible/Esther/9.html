<!--
title: Esteros knyga - Skyrius 9
description: 
published: true
date: 2022-9-13T21:36:44Z
tags: 
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Esther/8">Esteros knyga - Skyrius 8</a></td>
        <td><a href="/lt/Bible/Esther/Index">Indeksas</a></td>
        <td><a href="/lt/Bible/Esther/10">Esteros knyga - Skyrius 10</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Dvylikto mėnesio, vadinamo adaru, tryliktą dieną, kai atėjo laikas įvykdyti karaliaus įsakymą, tą dieną, kai žydų priešai tikėjosi juos nugalėti, įvyko priešingai­žydai nugalėjo savo priešus. </p>
<p id="v2"><sup><small>2</small></sup>  Visuose karaliaus Ahasvero kraštuose susirinkę į miestus žydai pasipriešino tiems, kurie norėjo jiems pakenkti. Niekas negalėjo žydams priešintis, nes baimė apėmė juos. </p>
<p id="v3"><sup><small>3</small></sup>  Karaliaus kraštų vietininkai, valdytojai, kunigaikščiai ir valdininkai padėjo žydams, nes jie bijojo Mordechajo, </p>
<p id="v4"><sup><small>4</small></sup>  kuris buvo galingas karaliaus namuose. Garsas apie jį pasiekė visus kraštus, o jo galia augo ir augo. </p>
<p id="v5"><sup><small>5</small></sup>  Žydai užpuolė savo priešus, sunaikino juos ir darė, ką norėjo tiems, kurie jų nekentė. </p>
<p id="v6"><sup><small>6</small></sup>  Sostinėje Sūzuose žydai nužudė ir sunaikino penkis šimtus žmonių </p>
<p id="v7"><sup><small>7</small></sup>  ir Paršandatą, Dalfoną, Aspatą, </p>
<p id="v8"><sup><small>8</small></sup>  Poratą, Adaliją, Aridatą, </p>
<p id="v9"><sup><small>9</small></sup>  Parmaštą, Arisają, Aridają ir Vaizatą­ </p>
<p id="v10"><sup><small>10</small></sup>  dešimt žydų priešo Hamano, sūnaus Hamedato, sūnų, bet jų turto nelietė. </p>
<p id="v11"><sup><small>11</small></sup>  Tą pačią dieną Sūzuose nužudytųjų skaičius buvo praneštas karaliui. </p>
<p id="v12"><sup><small>12</small></sup>  Karalius sakė karalienei Esterai: “Sostinėje Sūzuose žydai nužudė penkis šimtus žmonių ir dešimt Hamano sūnų. O kiek jie išžudė visuose kraštuose? Ko dar prašai? Pasakyk, ir tai bus įvykdyta”. </p>
<p id="v13"><sup><small>13</small></sup>  Estera atsakė: “Jei karaliui patiktų, tebūna žydams leista Sūzuose ir rytoj elgtis pagal šios dienos įsakymą, o dešimt Hamano sūnų tebūna pakabinti kartuvėse”. </p>
<p id="v14"><sup><small>14</small></sup>  Karalius įsakė, kad tai būtų padaryta ir paskelbta Sūzuose; ir jie pakorė Hamano sūnus. </p>
<p id="v15"><sup><small>15</small></sup>  Sūzų žydai susirinko adaro mėnesio keturioliktą dieną ir nužudė tris šimtus žmonių, bet jų turto jie nelietė. </p>
<p id="v16"><sup><small>16</small></sup>  Kituose karaliaus kraštuose žydai susirinkę irgi gynė savo gyvybes nuo priešų. Jie nužudė septyniasdešimt penkis tūkstančius savo persekiotojų, bet nelietė jų turto. </p>
<p id="v17"><sup><small>17</small></sup>  Tai įvyko adaro mėnesio tryliktą dieną. Keturioliktą dieną jie ilsėjosi, puotavo ir šventė džiaugsmo šventę. <sup id="cite1"><a href="#fn1">[1]</a></sup></p>
<p id="v18"><sup><small>18</small></sup>  Sūzų žydai buvo susirinkę tryliktą ir keturioliktą dieną, o penkioliktą dieną jie ilsėjosi, puotavo ir šventė džiaugsmo šventę; </p>
<p id="v19"><sup><small>19</small></sup>  žydai, gyvenantys neapmūrytuose miestuose bei kaimuose, džiaugsmo ir puotos šventei pasirinko keturioliktą adaro mėnesio dieną; tą dieną jie siuntinėjo vieni kitiems dovanas ir valgius. </p>
<p id="v20"><sup><small>20</small></sup>  Mordechajas visa tai surašė ir laiškus žydams išsiuntinėjo visoje karaliaus Ahasvero karalystėje, arti ir toli. </p>
<p id="v21"><sup><small>21</small></sup>  Jis ragino žydus kiekvienais metais švęsti adaro mėnesio keturioliktą ir penkioliktą dienas, </p>
<p id="v22"><sup><small>22</small></sup>  kaip žydų išlaisvinimo iš jų priešų dienas, nes jų liūdesys virto džiaugsmu, dejonės­džiūgavimu. Tomis dienomis jie turėtų džiaugtis, puotauti, dalintis maistu ir beturčiams siųsti dovanų. </p>
<p id="v23"><sup><small>23</small></sup>  Žydai pradėjo taip daryti, kaip Mordechajas buvo jiems nurodęs. </p>
<p id="v24"><sup><small>24</small></sup>  Nes agagas Hamanas, Hamedatos sūnus, žydų priešas, buvo sumanęs sunaikinti žydus ir metė Pur, tai yra burtą, kad juos sunaikintų ir išžudytų. </p>
<p id="v25"><sup><small>25</small></sup>  Kai Estera atėjo pas karalių, jis įsakė raštu, kad Hamano piktas sumanymas kristų ant jo paties galvos­jis ir jo sūnūs buvo pakarti. </p>
<p id="v26"><sup><small>26</small></sup>  Tas dienas nuo žodžio Pur jie vadina Purimu. Todėl pagal visus šio laiško žodžius, pagal tai, ką jie patys matė ir patyrė, </p>
<p id="v27"><sup><small>27</small></sup>  žydai nusprendė, kad kiekvienais metais tuo pačiu laiku tas dvi dienas turi prisiminti visi žydai, jų palikuonys ir visi, prisijungę prie jų. </p>
<p id="v28"><sup><small>28</small></sup>  Tos dienos turi būti švenčiamos visose šeimose, visuose miestuose ir visose kartose. Purimo dienos neturi pranykti iš žydų papročių nei prisiminimas apie jas tarp jų palikuonių. </p>
<p id="v29"><sup><small>29</small></sup>  Karalienė Estera, Abihailo duktė, ir žydas Mordechajas rašė antrą laišką dėl Purimo. </p>
<p id="v30"><sup><small>30</small></sup>  Jie išsiuntinėjo laiškus žydams į šimtą dvidešimt septynis karaliaus Ahasvero kraštus su taikos ir tiesos žodžiais, </p>
<p id="v31"><sup><small>31</small></sup>  kad paragintų švęsti Purimo dienas nustatytu laiku, kurį nurodė žydas Mordechajas ir karalienė Estera. Ir jie patys paskyrė sau pasninkus ir verksmo dienas. </p>
<p id="v32"><sup><small>32</small></sup>  Karalienės Esteros įsakymas patvirtino Purimo šventę ir yra užrašytas knygoje. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Esther/8">Esteros knyga - Skyrius 8</a></td>
        <td><a href="/lt/Bible/Esther/Index">Indeksas</a></td>
        <td><a href="/lt/Bible/Esther/10">Esteros knyga - Skyrius 10</a></td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 9:17-32 <i>Purimo šventė</i>: <a href="/lt/The_Urantia_Book/125#p1_5">UK 125:1.5</a>. </li>
</ol>
</div>
