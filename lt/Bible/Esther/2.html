<!--
title: Esteros knyga - Skyrius 2
description: 
published: true
date: 2022-10-7T19:22:48Z
tags: bible, bible—esther
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Esther/1">Esteros knyga - Skyrius 1</a></td>
        <td><a href="/lt/Bible/Esther/Index">Indeksas</a></td>
        <td><a href="/lt/Bible/Esther/3">Esteros knyga - Skyrius 3</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Po šių įvykių, karaliaus Ahasvero pykčiui aprimus, jis atsiminė, ką Vaštė padarė ir kaip ji buvo nubausta. </p>
<p id="v2"><sup><small>2</small></sup>  Karaliaus tarnai, kurie jam patarnaudavo, sakė jam: “Tepaieško karaliui jaunų gražių mergaičių </p>
<p id="v3"><sup><small>3</small></sup>  ir tepaskiria karalius visuose kraštuose vyrų, kurie visoje karalystėje suieškotų gražių mergaičių, atgabentų jas į Sūzų miestą, į moterų namus, ir perduotų karaliaus eunuchui Hegajui, moterų prižiūrėtojui. Ir tegu duoda joms visa, ko reikia joms pasipuošti. </p>
<p id="v4"><sup><small>4</small></sup>  Kuri mergaitė patiks karaliui, taps karaliene Vaštės vietoje”. Tas pasiūlymas patiko karaliui. Jis taip ir padarė. </p>
<p id="v5"><sup><small>5</small></sup>  Sostinėje Sūzuose gyveno vienas žydas, vardu Mordechajas, sūnus Jayro, sūnaus Šimio, sūnaus Kišo iš Benjamino giminės. </p>
<p id="v6"><sup><small>6</small></sup>  Mordechajas buvo ištremtas iš Jeruzalės kartu su Judo karaliumi Jechoniju, kurį ištrėmė Babilono karalius Nebukadnecaras. </p>
<p id="v7"><sup><small>7</small></sup>  Jis užaugino Hadasą, savo dėdės dukterį, kitaip vadinamą Estera. Ji neturėjo tėvų, bet buvo labai graži ir patraukli mergaitė. Jos tėvams mirus, Mordechajas įdukrino ją. </p>
<p id="v8"><sup><small>8</small></sup>  Karaliaus įsakymą paskelbus, daug gražių mergaičių buvo atgabenta į Sūzus ir pavesta Hegajo globai. Estera taip pat buvo paimta į karaliaus namus Hegajo, moterų prižiūrėtojo, globon. </p>
<p id="v9"><sup><small>9</small></sup>  Mergaitė jam patiko ir įgavo jo palankumą. Jis greitai parūpino jai įvairių papuošalų ir tai, kas jai priklausė, bei septynias tarnaites iš karaliaus namų ir apgyvendino ją ir jos tarnaites geriausioje moterų namų dalyje. </p>
<p id="v10"><sup><small>10</small></sup>  Estera nesakė apie savo kilmę ir savo tautą, nes Mordechajas buvo liepęs jai tylėti. </p>
<p id="v11"><sup><small>11</small></sup>  Mordechajas kiekvieną dieną ateidavo prie moterų namų kiemo pasiteirauti apie Esterą ir jos padėtį. </p>
<p id="v12"><sup><small>12</small></sup>  Kiekviena mergaitė tik po dvylikos mėnesių pasiruošimo galėjo įeiti pas karalių Ahasverą. Šešis mėnesius jos tepėsi miros aliejumi ir šešis mėnesius įvairiais kitais tepalais ir kvepalais. </p>
<p id="v13"><sup><small>13</small></sup>  Mergaitė, eidama pas karalių, turėjo teisę pasiimti iš moterų namų į karaliaus namus ką tik norėjo. </p>
<p id="v14"><sup><small>14</small></sup>  Ji ateidavo vakare, o rytą eidavo į kitus moterų namus, kurie buvo eunucho Šaašgazo žinioje. Jis buvo karaliaus sugulovių prižiūrėtojas. Ji daugiau nebeįeidavo pas karalių, nebent karalius ją pamėgdavo ir pakviesdavo vardu. </p>
<p id="v15"><sup><small>15</small></sup>  Kai atėjo eilė Esteros, Mordechajo dėdės Abihailo dukters, kurią jis buvo įdukrinęs, ji nieko neprašė; pasiėmė tik tą, ką eunuchas Hegajas jai patarė. Estera patiko kiekvienam, kas tik į ją pažiūrėdavo. </p>
<p id="v16"><sup><small>16</small></sup>  Esterą nuvedė į karaliaus Ahasvero rūmus dešimtą mėnesį, vadinamą tebetu, septintaisiais jo karaliavimo metais. </p>
<p id="v17"><sup><small>17</small></sup>  Karalius pamilo Esterą labiau už visas kitas moteris, ir ji atrado jo akyse daugiau malonės ir palankumo negu kitos mergaitės. Jis uždėjo jai ant galvos karališką karūną ir paskelbė ją karaliene Vaštės vietoje. </p>
<p id="v18"><sup><small>18</small></sup>  Karalius iškėlė didelę puotą savo kunigaikščiams ir tarnams; tai buvo Esteros puota. Jis sumažino mokesčius savo karalystėje ir davė karališkų dovanų. </p>
<p id="v19"><sup><small>19</small></sup>  Kai mergaitės buvo renkamos antrą kartą, Mordechajas sėdėjo karaliaus vartuose. </p>
<p id="v20"><sup><small>20</small></sup>  Estera dar nebuvo pasisakiusi karaliui nei savo tautybės, nei kilmės, nes Mordechajas taip buvo jai liepęs; Estera klausė Mordechajaus kaip ir tada, kai jis ją augino. </p>
<p id="v21"><sup><small>21</small></sup>  Mordechajui sėdint prie karaliaus vartų, du karaliaus eunuchai, Bigtanas ir Terešas, durų sargai, supyko ant karaliaus ir tarėsi jį nužudyti. </p>
<p id="v22"><sup><small>22</small></sup>  Mordechajas, tai išgirdęs, pranešė karalienei Esterai, o Estera­karaliui Mordechajo vardu. </p>
<p id="v23"><sup><small>23</small></sup>  Buvo ištirta ir nustatyta, kad tai tiesa. Abu vyrus pakorė, o įvykį įrašė į karaliaus metraščių knygą. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Esther/1">Esteros knyga - Skyrius 1</a></td>
        <td><a href="/lt/Bible/Esther/Index">Indeksas</a></td>
        <td><a href="/lt/Bible/Esther/3">Esteros knyga - Skyrius 3</a></td>
      </tr>
    </tbody>
  </table>
</figure>
