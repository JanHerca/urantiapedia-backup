<!--
title: Esteros knyga - Skyrius 5
description: 
published: true
date: 2022-10-7T19:22:48Z
tags: bible, bible—esther
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Esther/4">Esteros knyga - Skyrius 4</a></td>
        <td><a href="/lt/Bible/Esther/Index">Indeksas</a></td>
        <td><a href="/lt/Bible/Esther/6">Esteros knyga - Skyrius 6</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Trečią dieną Estera apsirengė karališkais rūbais ir atsistojo karaliaus namų vidiniame kieme, priešais karaliaus namus. Karalius sėdėjo savo soste, priešais įėjimą į namus. </p>
<p id="v2"><sup><small>2</small></sup>  Karalius pamatė karalienę Esterą, stovinčią kieme, ir ji atrado malonę jo akyse. Jis ištiesė į Esterą auksinį skeptrą, kurį laikė rankoje. Estera priėjusi palietė skeptrą. </p>
<p id="v3"><sup><small>3</small></sup>  Karalius klausė: “Karaliene Estera, ko norėtum? Duosiu tau, ko prašysi, kad ir pusę savo karalystės”. </p>
<p id="v4"><sup><small>4</small></sup>  Estera atsakė: “Jei karaliui patiktų, kviečiu karalių ir Hamaną šiandien į vaišes, kurias jiems paruošiau”. </p>
<p id="v5"><sup><small>5</small></sup>  Karalius įsakė skubiai pašaukti Hamaną, norėdamas išpildyti Esteros prašymą. Karalius ir Hamanas atėjo į vaišes pas Esterą. </p>
<p id="v6"><sup><small>6</small></sup>  Geriant vyną, karalius klausė Esteros: “Pasakyk man savo prašymą. Išpildysiu jį, nors prašytum ir pusės mano karalystės”. </p>
<p id="v7"><sup><small>7</small></sup>  Estera atsakė: “Mano prašymas toks: </p>
<p id="v8"><sup><small>8</small></sup>  jei radau malonę karaliaus akyse ir karalius norėtų patenkinti mano prašymą, kviečiu karalių ir Hamaną rytoj į vaišes, kurias jiems paruošiu, ir rytoj aš įvykdysiu karaliaus žodžius”. </p>
<p id="v9"><sup><small>9</small></sup>  Tą dieną Hamanas išėjo linksmas ir gerai nusiteikęs. Bet, pamatęs prie karaliaus vartų sėdintį Mordechają, kuris neatsistojo ir visai nekreipė dėmesio į jį, labai supyko. </p>
<p id="v10"><sup><small>10</small></sup>  Tačiau Hamanas susivaldė. Parėjęs namo, jis pasišaukė draugus ir žmoną Zerešą </p>
<p id="v11"><sup><small>11</small></sup>  ir pasakojo jiems apie savo turtų daugybę, apie savo sūnus, apie tai, kaip karalius pagerbė jį ir suteikė pirmenybę tarp visų karaliaus tarnų ir kunigaikščių. </p>
<p id="v12"><sup><small>12</small></sup>  Hamanas tęsė: “Ir karalienė Estera nė vieno nepakvietė į vaišes kartu su karaliumi, tik mane; ir rytoj ji vėl pakvietė mane su karaliumi. </p>
<p id="v13"><sup><small>13</small></sup>  Tačiau tai manęs nepatenkina, kol matau šitą žydą Mordechają, sėdintį prie karaliaus vartų”. </p>
<p id="v14"><sup><small>14</small></sup>  Jo žmona ir draugai jam patarė: “Įsakyk pastatyti penkiasdešimties uolekčių aukščio kartuves ir rytoj kalbėk su karaliumi, kad Mordechajas būtų pakartas. Po to eik linksmas į vaišes kartu su karaliumi”. Patarimas patiko Hamanui, ir kartuvės buvo pastatytos. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Esther/4">Esteros knyga - Skyrius 4</a></td>
        <td><a href="/lt/Bible/Esther/Index">Indeksas</a></td>
        <td><a href="/lt/Bible/Esther/6">Esteros knyga - Skyrius 6</a></td>
      </tr>
    </tbody>
  </table>
</figure>
