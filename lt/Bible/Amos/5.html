<!--
title: Amoso knyga - Skyrius 5
description: 
published: true
date: 2022-9-13T21:36:44Z
tags: 
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Amos/4">Amoso knyga - Skyrius 4</a></td>
        <td><a href="/lt/Bible/Amos/Index">Indeksas</a></td>
        <td><a href="/lt/Bible/Amos/6">Amoso knyga - Skyrius 6</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Izraelio namai, išgirskite žodį, raudą, kuria į jus kreipiuosi: <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  “Parblokštas nebeatsikelia išrinktasis Izraelis, guli apleistas ant žemės, niekas jo nepakelia”. </p>
<p id="v3"><sup><small>3</small></sup>  Taip sako Viešpats Dievas Izraelio namams: “Mieste, kuris išeidavo su tūkstančiu, išliks šimtas, ir kuris išeidavo su šimtu, išliks dešimt”. </p>
<p id="v4"><sup><small>4</small></sup>  Taip sako Viešpats Izraelio namams: “Ieškokite manęs, tai gyvensite. </p>
<p id="v5"><sup><small>5</small></sup>  Neieškokite Betelio, neikite į Gilgalą, nekeliaukite į Beer Šebą! Gilgala tikrai pateks į nelaisvę ir Betelis pavirs nieku”. </p>
<p id="v6"><sup><small>6</small></sup>  Ieškokite Viešpaties, tai gyvensite, kad Jis neužsidegtų kaip ugnis Juozapo namuose ir neprarytų jų. Nebūtų Betelyje kam ją užgesinti. </p>
<p id="v7"><sup><small>7</small></sup>  Jūs, kurie teisingumą pakeičiate kartybe ir teisumą sutrypiate kojomis. </p>
<p id="v8"><sup><small>8</small></sup>  Ieškokite To, kuris padarė Sietyno bei Oriono žvaigždynus, kuris naktį paverčia rytu ir dieną­tamsia naktimi, kuris pašaukia jūros vandenį ir jį išlieja ant žemės lietumi. Viešpats yra Jo vardas. <sup id="cite2"><a href="#fn2">[2]</a></sup></p>
<p id="v9"><sup><small>9</small></sup>  Jis leidžia sunaikinti stiprųjį ir sugriauti jo tvirtovę. </p>
<p id="v10"><sup><small>10</small></sup>  Jie nekenčia to, kuris apkaltina vartuose ir nemėgsta to, kuris kalba tiesą. </p>
<p id="v11"><sup><small>11</small></sup>  Jūs mindote silpnąjį ir imate iš jo mokesčius kviečiais. Jūs pasistatėte namus iš tašytų akmenų, tačiau negyvensite juose; užsiveisėte puikių vynuogynų, tačiau negersite jų vyno. </p>
<p id="v12"><sup><small>12</small></sup>  Aš žinau, kiek daug yra jūsų nusikaltimų bei nuodėmių. Jūs persekiojate nekaltąjį, imate kyšius, iškraipote vargšo bylą vartuose. </p>
<p id="v13"><sup><small>13</small></sup>  Išmintingasis tyli tuo metu, nes tai blogas metas. </p>
<p id="v14"><sup><small>14</small></sup>  Ieškokite gera, o ne pikta, kad išliktumėte gyvi. Tada Viešpats, kareivijų Dievas, bus su jumis, kaip jūs sakote. <sup id="cite3"><a href="#fn3">[3]</a></sup></p>
<p id="v15"><sup><small>15</small></sup>  Nekęskite pikta ir mylėkite gera. Įtvirtinkite teisingumą vartuose. Gal tada Viešpats, kareivijų Dievas, bus maloningas Juozapo likučiui? </p>
<p id="v16"><sup><small>16</small></sup>  Taip sako Viešpats, kareivijų Dievas: “Visose aikštėse ir gatvėse dejuos ir sakys: ‘Vargas, vargas!’ Žemdirbius šauks gedėti, o patyrusias raudotojas­dejuoti. </p>
<p id="v17"><sup><small>17</small></sup>  Kai praeisiu tarp jūsų, visuose vynuogynuose bus girdima rauda,­sako Viešpats”. </p>
<p id="v18"><sup><small>18</small></sup>  Vargas tiems, kurie laukia Viešpaties dienos! Kam ji jums? Viešpaties dieną bus tamsa, o ne šviesa. </p>
<p id="v19"><sup><small>19</small></sup>  Kaip žmogus, kuris, bėgdamas nuo liūto, sutiktų lokį arba, įėjęs į namus ir ranka atsirėmęs į sieną, būtų įgeltas gyvatės. </p>
<p id="v20"><sup><small>20</small></sup>  Tamsi bus Viešpaties diena­ne šviesi. Labai tamsi, be jokios šviesos. </p>
<p id="v21"><sup><small>21</small></sup>  “Aš nekenčiu ir paniekinu jūsų šventes, nemėgstu jūsų iškilmių kvapo. <sup id="cite4"><a href="#fn4">[4]</a></sup></p>
<p id="v22"><sup><small>22</small></sup>  Nors jūs aukojate deginamąsias ir duonos aukas, Aš jų nepriimsiu. Aš nepažvelgsiu į jūsų riebias padėkos aukas. </p>
<p id="v23"><sup><small>23</small></sup>  Šalin nuo manęs su savo giesmių triukšmu, nenoriu klausyti jūsų arfų skambinimo. </p>
<p id="v24"><sup><small>24</small></sup>  Teisingumas tegu teka kaip vandenys, o teisumas­kaip galinga srovė! </p>
<p id="v25"><sup><small>25</small></sup>  Izraelio namai, ar jūs aukojote atnašas ir aukas dykumoje per keturiasdešimt metų? </p>
<p id="v26"><sup><small>26</small></sup>  Jūs nešiojote Sikuto, savo karaliaus, ir Kijūno, žvaigždžių dievo, atvaizdus. <sup id="cite5"><a href="#fn5">[5]</a></sup></p>
<p id="v27"><sup><small>27</small></sup>  Todėl ištremsiu jus anapus Damasko”,­sako Viešpats, kurio vardas­kareivijų Dievas. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Amos/4">Amoso knyga - Skyrius 4</a></td>
        <td><a href="/lt/Bible/Amos/Index">Indeksas</a></td>
        <td><a href="/lt/Bible/Amos/6">Amoso knyga - Skyrius 6</a></td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 5:1-27 <i>Amoso grasinimas ir įspėjimas</i>: <a href="/lt/The_Urantia_Book/97#p8_3">UK 97:8.3</a>. </li>
  <li id="fn2"><a href="#cite2">↑</a> 5:8 <i>2 dalis: Ieškokite dangaus kūrėjo</i>: <a href="/lt/The_Urantia_Book/97#p4_3">UK 97:4.3</a>.  <i>Mūsų žvaigždės partneriai</i>: <a href="/lt/The_Urantia_Book/41#p3_1">UK 41:3.1</a>. </li>
  <li id="fn3"><a href="#cite3">↑</a> 5:14-15 <i>Raštas skaito: Ieškokite gėrio, o ne blogio</i>: <a href="/lt/The_Urantia_Book/126#p4_3">UK 126:4.3</a>. </li>
  <li id="fn4"><a href="#cite4">↑</a> 5:21-24 <i>Ritualas prieš teisumą</i>: <a href="/lt/The_Urantia_Book/97#p4_4">UK 97:4.4</a>. </li>
  <li id="fn5"><a href="#cite5">↑</a> 5:26 <i>Astrologija</i>: <a href="/lt/The_Urantia_Book/90#p2_5">UK 90:2.5</a>. </li>
</ol>
</div>
