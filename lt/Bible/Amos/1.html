<!--
title: Amoso knyga - Skyrius 1
description: 
published: true
date: 2022-10-7T19:22:49Z
tags: bible, bible—amos
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td> </td>
        <td><a href="/lt/Bible/Amos/Index">Indeksas</a></td>
        <td><a href="/lt/Bible/Amos/2">Amoso knyga - Skyrius 2</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Amoso, avių ganytojo iš Tekojos, žodžiai. Jis matė regėjimą apie Izraelį Judo karaliaus Uzijo ir Izraelio karaliaus Jeroboamo, Jehoašo sūnaus, dienomis, dveji metai prieš žemės drebėjimą. </p>
<p id="v2"><sup><small>2</small></sup>  Jis tarė: “Viešpats suriaumos iš Siono, Jo balsas pasigirs iš Jeruzalės. Piemenų buveinės gedės ir Karmelio viršūnė nudžius”. </p>
<p id="v3"><sup><small>3</small></sup>  Taip sako Viešpats: “Dėl trijų ar keturių Damasko nusikaltimų neatšauksiu bausmės, nes jie kūlė Gileadą geležiniais velenais. </p>
<p id="v4"><sup><small>4</small></sup>  Aš pasiųsiu ugnį į Hazaelio namus, ir ji sudegins Ben Hadado rūmus. </p>
<p id="v5"><sup><small>5</small></sup>  Sulaužysiu Damasko užkaiščius, išnaikinsiu gyventojus Aveno lygumoje bei laikantį skeptrą iš Bet Edeno namų. Sirai pateks Kyro nelaisvėn”. </p>
<p id="v6"><sup><small>6</small></sup>  Taip sako Viešpats: “Dėl trijų ar keturių Gazos nusikaltimų neatšauksiu bausmės, nes jie išvedė visus į nelaisvę ir juos atidavė Edomui. </p>
<p id="v7"><sup><small>7</small></sup>  Aš pasiųsiu ugnį į Gazos sienas, ir ji sudegins jos rūmus. </p>
<p id="v8"><sup><small>8</small></sup>  Išnaikinsiu gyventojus Ašdode, laikantį skeptrą Aškalone, pakelsiu ranką prieš Ekroną ir pražudysiu filistinų likutį”. </p>
<p id="v9"><sup><small>9</small></sup>  Taip sako Viešpats: “Dėl trijų ar keturių Tyro nusikaltimų neatšauksiu bausmės, nes jie atidavė visus belaisvius Edomui ir nesilaikė broliškos sandoros. </p>
<p id="v10"><sup><small>10</small></sup>  Aš pasiųsiu ugnį į Tyro sienas, ir ji sudegins jo rūmus”. </p>
<p id="v11"><sup><small>11</small></sup>  Taip sako Viešpats: “Dėl trijų ar keturių Edomo nusikaltimų neatšauksiu bausmės, nes jis kardu persekiojo savo brolį, nepasigailėjo jo, žiauriai siautėjo ir nuolat puldinėjo. </p>
<p id="v12"><sup><small>12</small></sup>  Aš pasiųsiu ugnį į Temaną, ir ji sudegins Bocros rūmus”. </p>
<p id="v13"><sup><small>13</small></sup>  Taip sako Viešpats: “Dėl trijų ar keturių amonitų nusikaltimų neatšauksiu bausmės, nes jie perskrodė Gileado nėščias moteris, norėdami išplėsti savo krašto ribas. </p>
<p id="v14"><sup><small>14</small></sup>  Aš uždegsiu ugnį Rabos sienose, ir ji sudegins jos rūmus tarp klyksmų mūšio dieną ir su viesulu audros metu. </p>
<p id="v15"><sup><small>15</small></sup>  Jos karalius ir jo kunigaikščiai eis į nelaisvę”. </p>
<br/>
<figure class="table chapter-navigator">
  <table>
    <tbody>
      <tr>
        <td> </td>
        <td><a href="/lt/Bible/Amos/Index">Indeksas</a></td>
        <td><a href="/lt/Bible/Amos/2">Amoso knyga - Skyrius 2</a></td>
      </tr>
    </tbody>
  </table>
</figure>
