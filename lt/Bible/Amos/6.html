<!--
title: Amoso knyga - Skyrius 6
description: 
published: true
date: 2022-10-7T19:22:49Z
tags: bible, bible—amos
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Amos/5">Amoso knyga - Skyrius 5</a></td>
        <td><a href="/lt/Bible/Amos/Index">Indeksas</a></td>
        <td><a href="/lt/Bible/Amos/7">Amoso knyga - Skyrius 7</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Vargas tiems, kurie nerūpestingai gyvena Sione ir pasitiki Samarijos kalnu, kurie vadinami tautų pažiba, pas kuriuos susirinko Izraelio namai. </p>
<p id="v2"><sup><small>2</small></sup>  Eikite į Kalnę ir pasižiūrėkite; iš ten į didįjį miestą Hamatą, o po to nusileiskite į filistinų Gatą. Ar jūs geresni už šitas karalystes, ar jūsų kraštas didesnis už jų kraštus? </p>
<p id="v3"><sup><small>3</small></sup>  Jūs nenorite galvoti apie nelaimės dieną, tačiau priartinate smurto viešpatavimą! </p>
<p id="v4"><sup><small>4</small></sup>  Jūs gulite dramblio kaulo lovose ir išsitiesiate pataluose, valgote ėriukus iš bandos ir veršius iš gardo. </p>
<p id="v5"><sup><small>5</small></sup>  Jūs dainuojate, pritariant arfoms, ir kuriate muzikos kūrinius, lygindamiesi su Dovydu. </p>
<p id="v6"><sup><small>6</small></sup>  Jūs geriate vyną iš taurių ir tepatės geriausiu aliejumi, bet nesisielojate dėl Juozapo nelaimių. </p>
<p id="v7"><sup><small>7</small></sup>  Todėl jie pirmieji eis į nelaisvę ir pasibaigs tų, kurie gulėjo išsitiesę, lėbavimas. </p>
<p id="v8"><sup><small>8</small></sup>  Viešpats Dievas prisiekė savimi: “Aš bjauriuosi Jokūbo puikybe, nekenčiu jo rūmų ir atiduosiu miestą priešams su viskuo, kas jame yra”. </p>
<p id="v9"><sup><small>9</small></sup>  Ir jei liks dešimt žmonių vienuose namuose, jie mirs! </p>
<p id="v10"><sup><small>10</small></sup>  Paims juos giminaitis ar tas, kuris degina kūnus, ir išneš lavonus iš namų, ir sakys likusiam namuose: “Ar dar yra gyvų su tavimi?”, tas atsakys: “Nėra!” Ir jis sakys: “Tylėk! Negalima minėti Viešpaties vardo”. </p>
<p id="v11"><sup><small>11</small></sup>  Viešpats įsakys paversti didžiuosius namus griuvėsiais, o mažuosius sudaužyti į šipulius. </p>
<p id="v12"><sup><small>12</small></sup>  Argi žirgai bėga uolomis? Argi jas aria jaučiais? Tačiau jūs pavertėte teisingumą nuodais ir teisumo vaisių­kartėliu. </p>
<p id="v13"><sup><small>13</small></sup>  “Vargas tiems, kurie džiaugiasi niekais ir sako: ‘Ar ne savo jėgomis tapome galingi?’ </p>
<p id="v14"><sup><small>14</small></sup>  Izraelio namai, Aš sukelsiu prieš jus tautą, kuri pavergs jus nuo Hamato iki dykumos upelio”,­sako Viešpats, kareivijų Dievas. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Amos/5">Amoso knyga - Skyrius 5</a></td>
        <td><a href="/lt/Bible/Amos/Index">Indeksas</a></td>
        <td><a href="/lt/Bible/Amos/7">Amoso knyga - Skyrius 7</a></td>
      </tr>
    </tbody>
  </table>
</figure>
