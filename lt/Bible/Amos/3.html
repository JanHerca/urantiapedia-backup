<!--
title: Amoso knyga - Skyrius 3
description: 
published: true
date: 2022-9-13T21:36:44Z
tags: 
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Amos/2">Amoso knyga - Skyrius 2</a></td>
        <td><a href="/lt/Bible/Amos/Index">Indeksas</a></td>
        <td><a href="/lt/Bible/Amos/4">Amoso knyga - Skyrius 4</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Izraelitai, klausykite šito žodžio, kurį Viešpats kalbėjo prieš jus: “Klausyk, visa gimine, kurią išvedžiau iš Egipto krašto. </p>
<p id="v2"><sup><small>2</small></sup>  Tik jus Aš išsirinkau iš visų žemės giminių. Todėl bausiu jus už visus jūsų nusikaltimus”. </p>
<p id="v3"><sup><small>3</small></sup>  Argi gali dviese eiti kartu, jei nėra susitarę? </p>
<p id="v4"><sup><small>4</small></sup>  Argi liūtas riaumoja tankumyne, neturėdamas grobio? Argi jauniklis liūtas urzgia savo guolyje, nieko nesugavęs? </p>
<p id="v5"><sup><small>5</small></sup>  Argi paukštis įkliūna į spąstus, jei juose nėra masalo? Argi spąstai pašoka, nieko nepagavę? </p>
<p id="v6"><sup><small>6</small></sup>  Argi, išgirdę trimitą mieste, žmonės nenusigąsta? Argi įvyksta nelaimė mieste, Viešpačiui jos neleidus? </p>
<p id="v7"><sup><small>7</small></sup>  Tikrai Viešpats Dievas nieko nedaro, neapreiškęs savo paslapties savo tarnams, pranašams. </p>
<p id="v8"><sup><small>8</small></sup>  Liūtui riaumojant, kas nebijotų? Viešpačiui Dievui kalbant, kas nepranašautų? </p>
<p id="v9"><sup><small>9</small></sup>  Skelbkite Ašdodo rūmuose ir Egipto krašto rūmuose, sakydami: “Susirinkite ant Samarijos kalnų, stebėkite didelius sąmyšius ir priespaudą joje. </p>
<p id="v10"><sup><small>10</small></sup>  Jie nežino, kaip teisingai elgtis,­sako Viešpats,­jie kaupia smurtą ir skriaudą savo rūmuose”. </p>
<p id="v11"><sup><small>11</small></sup>  Todėl Viešpats Dievas sako: “Priešas aplink tavo šalį, jis sutryps tavo galybę ir apiplėš rūmus”. </p>
<p id="v12"><sup><small>12</small></sup>  Taip sako Viešpats: “Kaip piemuo išplėšia iš liūto nasrų porą kojų ar ausies gabalą, taip bus išgelbėti izraelitai, kurie sėdi Samarijoje, guolio kampe, ir guli Damasko pataluose. </p>
<p id="v13"><sup><small>13</small></sup>  Klausykite ir paliudykite tai Jokūbo namuose,­sako Viešpats Dievas, kareivijų Dievas.­ <sup id="cite1"><a href="#fn1">[1]</a></sup></p>
<p id="v14"><sup><small>14</small></sup>  Tą dieną aplankysiu Izraelį dėl jo nusikaltimų, sunaikinsiu Betelio aukurus; aukuro ragai bus nudaužyti ir nukris ant žemės. </p>
<p id="v15"><sup><small>15</small></sup>  Taip pat sunaikinsiu žiemos namus ir vasaros namus, pranyks dramblio kaulo rūmai ir didžiųjų pastatų neliks”. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Amos/2">Amoso knyga - Skyrius 2</a></td>
        <td><a href="/lt/Bible/Amos/Index">Indeksas</a></td>
        <td><a href="/lt/Bible/Amos/4">Amoso knyga - Skyrius 4</a></td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 3:13 <i>Jau nebe Galybių valdovas</i>: <a href="/lt/The_Urantia_Book/194#p3_11">UK 194:3.11</a>. </li>
</ol>
</div>
