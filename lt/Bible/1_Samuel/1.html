<!--
title: Pirmoji Samuelio knyga - Skyrius 1
description: 
published: true
date: 2022-10-7T19:22:47Z
tags: bible, bible—1 samuel
editor: ckeditor
dateCreated: 2022-9-10T13:44:15Z
-->

<figure class="table chapter-navigator">
  <table>
    <tbody>
      <tr>
        <td> </td>
        <td><a href="/lt/Bible/1_Samuel/Index">Indeksas</a></td>
        <td><a href="/lt/Bible/1_Samuel/2">Pirmoji Samuelio knyga - Skyrius 2</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Efraimo aukštumoje, Ramoje gyveno vyras, vardu Elkana, efraimas. Jis buvo Cūfo sūnaus Tohuvo sūnaus Elihuvo sūnaus Jerohamo sūnus. </p>
<p id="v2"><sup><small>2</small></sup>  Jis turėjo dvi žmonas: Oną ir Peniną. Penina turėjo vaikų, o Ona neturėjo. </p>
<p id="v3"><sup><small>3</small></sup>  Elkana kasmet eidavo iš savo miesto į Šilojų melstis ir aukoti kareivijų Viešpačiui. Du Elio sūnūs, Hofnis ir Finehasas, ten buvo Viešpaties kunigais. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v4"><sup><small>4</small></sup>  Kai Elkana aukodavo, jis duodavo aukos dalį savo žmonai Peninai ir visiems jos sūnums bei dukterims. </p>
<p id="v5"><sup><small>5</small></sup>  Bet Onai jis duodavo geriausią dalį, nes ją, nors Viešpats buvo uždaręs jos įsčias, mylėjo. </p>
<p id="v6"><sup><small>6</small></sup>  Jos priešininkė ją užgauliodavo ir erzindavo, nes Viešpats buvo uždaręs jos įsčias. </p>
<p id="v7"><sup><small>7</small></sup>  Taip būdavo kiekvienais metais, kai ji eidavo į Viešpaties namus. Toji taip užgauliodavo ją, kad ji verkdavo ir nevalgydavo. </p>
<p id="v8"><sup><small>8</small></sup>  Jos vyras Elkana klausė: “Ona, ko verki? Kodėl nevalgai? Ko liūdi? Argi aš tau nesu vertesnis už dešimtį sūnų?” </p>
<p id="v9"><sup><small>9</small></sup>  Ona atsistojo, kai jie pavalgė ir atsigėrė Šilojuje. Tuo metu kunigas Elis sėdėjo prie Viešpaties šventyklos durų. </p>
<p id="v10"><sup><small>10</small></sup>  Ona labai nuliūdusi meldėsi ir graudžiai verkė. </p>
<p id="v11"><sup><small>11</small></sup>  Ji davė įžadą: “Kareivijų Viešpatie, jei Tu pažvelgsi į savo tarnaitės sielvartą ir mane atsiminsi, ir nepamirši manęs, bet duosi man sūnų, tai aš atiduosiu jį Viešpačiui per visas jo gyvenimo dienas, ir skustuvas nepalies jo galvos”. </p>
<p id="v12"><sup><small>12</small></sup>  Ji ilgai meldėsi Viešpaties akivaizdoje, o Elis stebėjo jos lūpas. </p>
<p id="v13"><sup><small>13</small></sup>  Ona kalbėjo savo širdyje, jos lūpos judėjo, bet balso nesigirdėjo. Todėl Elis palaikė ją girta </p>
<p id="v14"><sup><small>14</small></sup>  ir tarė: “Ar ilgai būsi girta? Išsipagiriok”. </p>
<p id="v15"><sup><small>15</small></sup>  Ona atsakė: “Ne, viešpatie, aš esu nelaiminga moteris; aš negėriau nei vyno, nei stipraus gėrimo, tik išliejau savo širdį Viešpačiui. </p>
<p id="v16"><sup><small>16</small></sup>  Nelaikyk savo tarnaitės Belialo dukra, nes iš didelio sielvarto ir skausmo aš kalbėjau”. </p>
<p id="v17"><sup><small>17</small></sup>  Elis tarė: “Eik ramybėje, o Izraelio Dievas teįvykdo tavo prašymą”. </p>
<p id="v18"><sup><small>18</small></sup>  Ji atsakė: “Duok savo tarnaitei atrasti malonę tavo akyse”. Po to ji nuėjo, valgė ir nebeliūdėjo. </p>
<p id="v19"><sup><small>19</small></sup>  Anksti rytą atsikėlę ir pagarbinę Viešpatį, jie grįžo į savo namus, į Ramą. Elkana pažino savo žmoną Oną, ir Viešpats atsiminė ją. </p>
<p id="v20"><sup><small>20</small></sup>  Po kurio laiko Ona pagimdė sūnų ir jį pavadino Samueliu, sakydama: “Iš Viešpaties jį išmeldžiau”. </p>
<p id="v21"><sup><small>21</small></sup>  Kai Elkana ėjo su visais savo namiškiais aukoti Viešpačiui kasmetinę auką ir atlikti įžadą, </p>
<p id="v22"><sup><small>22</small></sup>  Ona nėjo. Ji sakė savo vyrui: “Aš neisiu, iki berniuką nujunkysiu. Po to jį nuvesiu Viešpaties akivaizdon ir ten paliksiu visam laikui”. </p>
<p id="v23"><sup><small>23</small></sup>  Jos vyras Elkana jai atsakė: “Daryk, kaip tau atrodo teisinga, pasilik namuose, iki jį nujunkysi. Viešpats tepatvirtina savo žodį”. Ji pasiliko ir žindė sūnų, iki jį nujunkė. </p>
<p id="v24"><sup><small>24</small></sup>  Nujunkiusi jį, ji paėmė berniuką, tris jaučius, efą miltų bei odinę vyno ir nuvedė jį į Šilojų Viešpaties šventyklon. Berniukas buvo dar mažas. </p>
<p id="v25"><sup><small>25</small></sup>  Papjovė jautį ir nuvedė berniuką pas Elį. </p>
<p id="v26"><sup><small>26</small></sup>  Ona sakė: “Mano viešpatie, kaip tu gyvas, aš esu ta pati moteris, kuri čia stovėjo tavo akivaizdoje ir meldėsi Viešpačiui. </p>
<p id="v27"><sup><small>27</small></sup>  Aš prašiau šito sūnaus. Viešpats išklausė mano prašymą ir suteikė, ko prašiau. </p>
<p id="v28"><sup><small>28</small></sup>  Aš jį atvedu Viešpačiui, kad visą savo gyvenimą jis Jam priklausytų”. Ir jis pagarbino ten Viešpatį. </p>
<br/>
<figure class="table chapter-navigator">
  <table>
    <tbody>
      <tr>
        <td> </td>
        <td><a href="/lt/Bible/1_Samuel/Index">Indeksas</a></td>
        <td><a href="/lt/Bible/1_Samuel/2">Pirmoji Samuelio knyga - Skyrius 2</a></td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 1:3 <i>Galybių Viešpats</i>: <a href="/lt/The_Urantia_Book/96#p1_9">UK 96:1.9</a>. </li>
  <li id="fn2"><a href="#cite2">↑</a> 1:3,11 <i>Jau nebe Galybių valdovas</i>: <a href="/lt/The_Urantia_Book/194#p3_11">UK 194:3.11</a>. </li>
</ol>
</div>
