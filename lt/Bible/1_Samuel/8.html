<!--
title: Pirmoji Samuelio knyga - Skyrius 8
description: 
published: true
date: 2022-10-7T19:22:47Z
tags: bible, bible—1 samuel
editor: ckeditor
dateCreated: 2022-9-10T13:44:15Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/1_Samuel/7">Pirmoji Samuelio knyga - Skyrius 7</a></td>
        <td><a href="/lt/Bible/1_Samuel/Index">Indeksas</a></td>
        <td><a href="/lt/Bible/1_Samuel/9">Pirmoji Samuelio knyga - Skyrius 9</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Kai Samuelis paseno, paskyrė teisėjais Izraelyje savo sūnus. </p>
<p id="v2"><sup><small>2</small></sup>  Jo pirmagimis sūnus buvo Joelis, o antrasis­Abija. Jie buvo teisėjai Beer Šeboje. </p>
<p id="v3"><sup><small>3</small></sup>  Tačiau jo sūnūs nevaikščiojo jo keliais, bet pasidavė godumui, imdavo kyšius ir iškreipdavo teisingumą. </p>
<p id="v4"><sup><small>4</small></sup>  Visi Izraelio vyresnieji susirinkę atėjo pas Samuelį į Ramą </p>
<p id="v5"><sup><small>5</small></sup>  ir sakė jam: “Tu pasenai, o tavo sūnūs nevaikšto tavo keliais. Paskirk mums karalių, kuris mus teistų, kaip yra visose tautose”. </p>
<p id="v6"><sup><small>6</small></sup>  Samueliui tokia kalba nepatiko, nes jie sakė: “Duok mums karalių, kuris mus teistų”. Ir Samuelis meldėsi Viešpačiui. </p>
<p id="v7"><sup><small>7</small></sup>  O Viešpats jam atsakė: “Klausyk tautos balso visame, ką jie tau sako. Juk ne tave jie atmetė, bet mane, kad jiems nekaraliaučiau. </p>
<p id="v8"><sup><small>8</small></sup>  Taip jie elgėsi nuo tos dienos, kai juos išvedžiau iš Egipto, iki šios dienos. Jie palikdavo mane ir tarnaudavo kitiems dievams. Dabar jie ir tau daro tą patį. </p>
<p id="v9"><sup><small>9</small></sup>  Klausyk jų balso, tačiau iš anksto rimtai juos įspėk ir jiems paskelbk teises karaliaus, kuris jiems karaliaus”. </p>
<p id="v10"><sup><small>10</small></sup>  Žmonėms, kurie prašė karaliaus, Samuelis pasakė visa, ką Viešpats kalbėjo. </p>
<p id="v11"><sup><small>11</small></sup>  Ir jis sakė: “Karalius, kuris jums karaliaus, paims jūsų sūnus ir paskirs prie savo kovos vežimų ir žirgų, ir jie turės bėgti jo vežimų priekyje. </p>
<p id="v12"><sup><small>12</small></sup>  Jis paskirs juos tūkstantininkais ir penkiasdešimtininkais; jie ars jo laukus, pjaus javus ir gamins ginklus bei reikmenis karo vežimams. </p>
<p id="v13"><sup><small>13</small></sup>  Jūsų dukterys gamins jam kvepalus ir bus virėjos bei kepėjos. </p>
<p id="v14"><sup><small>14</small></sup>  Geriausius jūsų laukus, vynuogynus ir alyvmedžių sodus jis atiduos savo tarnams. </p>
<p id="v15"><sup><small>15</small></sup>  Be to, jis ims jūsų pasėlių ir vynuogynų vaisių dešimtąją dalį ir atiduos savo valdininkams bei tarnams. </p>
<p id="v16"><sup><small>16</small></sup>  Jūsų tarnus ir tarnaites, geriausius jaunuolius ir jūsų asilus panaudos savo darbams. </p>
<p id="v17"><sup><small>17</small></sup>  Jis paims jūsų avių dešimtąją dalį, ir jūs būsite jo tarnai. </p>
<p id="v18"><sup><small>18</small></sup>  Tada jūs šauksite dėl karaliaus, kurį išsirinkote, bet Viešpats jūsų neišklausys”. </p>
<p id="v19"><sup><small>19</small></sup>  Tačiau tauta atsisakė paklusti Samuelio balsui ir sakė: “Mes norime turėti karalių, </p>
<p id="v20"><sup><small>20</small></sup>  kad būtume kaip visos kitos tautos, kad mūsų karalius mus teistų ir mums vadovautų kovose”. </p>
<p id="v21"><sup><small>21</small></sup>  Samuelis išklausė tautos žodžius ir perdavė juos Viešpačiui. </p>
<p id="v22"><sup><small>22</small></sup>  Ir Viešpats tarė Samueliui: “Klausyk jų balso ir paskirk jiems karalių”. Tada Samuelis tarė izraelitams: “Grįžkite kiekvienas į savo miestą”. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/1_Samuel/7">Pirmoji Samuelio knyga - Skyrius 7</a></td>
        <td><a href="/lt/Bible/1_Samuel/Index">Indeksas</a></td>
        <td><a href="/lt/Bible/1_Samuel/9">Pirmoji Samuelio knyga - Skyrius 9</a></td>
      </tr>
    </tbody>
  </table>
</figure>
