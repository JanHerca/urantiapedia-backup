<!--
title: Pirmoji Samuelio knyga - Skyrius 15
description: 
published: true
date: 2023-11-8T21:52:7Z
tags: bible, bible—1 samuel
editor: ckeditor
dateCreated: 2022-9-10T13:44:15Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/lt/Bible/1_Samuel/14">
          <span class="mdi mdi-arrow-left-drop-circle"></span><span class="pl-2">Pirmoji Samuelio knyga - Skyrius 14</span>
        </a>
        </td>
        <td>
        <a href="/lt/Bible/1_Samuel/Index">
          <span class="mdi mdi-book-open-variant"></span><span class="pl-2">Indeksas</span>
        </a>
        </td>
        <td>
        <a href="/lt/Bible/1_Samuel/16">
          <span class="pr-2">Pirmoji Samuelio knyga - Skyrius 16</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Samuelis tarė Sauliui: “Mane Viešpats siuntė tave patepti karaliumi Jo tautai Izraeliui. Taigi dabar klausyk Viešpaties žodžių. </p>
<p id="v2"><sup><small>2</small></sup>  Taip sako kareivijų Viešpats: ‘Aš prisimenu, ką Amalekas padarė Izraeliui: kaip jis tykojo kelyje, kai tas žygiavo iš Egipto. <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  Dabar eik ir užpulk Amaleką, ir visiškai sunaikink viską, kas jam priklauso, nieko nesigailėdamas. Išžudyk vyrus, moteris, vaikus ir kūdikius, jaučius, avis, kupranugarius ir asilus’ ”. <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v4"><sup><small>4</small></sup>  Saulius surinko žmones Telaime ir juos suskaičiavo; buvo du šimtai tūkstančių pėstininkų ir dešimt tūkstančių vyrų iš Judo giminės. </p>
<p id="v5"><sup><small>5</small></sup>  Tuomet jis atėjo prie Amaleko miesto ir slėnyje paliko pasalą. </p>
<p id="v6"><sup><small>6</small></sup>  Kenitams jis tarė: “Pasitraukite nuo amalekiečių, kad jūsų nesunaikinčiau kartu su jais. Jūs buvote draugiški izraelitams, jiems einant iš Egipto”. Kenitai pasitraukė nuo amalekiečių. </p>
<p id="v7"><sup><small>7</small></sup>  Saulius sumušė Amaleką nuo Havilos iki Šūro apylinkių, į rytus nuo Egipto. </p>
<p id="v8"><sup><small>8</small></sup>  Amaleko karalių Agagą jis paėmė gyvą, o visus žmones sunaikino kardu. </p>
<p id="v9"><sup><small>9</small></sup>  Bet Saulius ir žmonės pagailėjo Agago, geriausių avių, galvijų, penimų avinų ir apskritai viso, kas buvo gera, jie nenorėjo sunaikinti. Kas buvo nedidelės vertės, tą jie visiškai sunaikino. </p>
<p id="v10"><sup><small>10</small></sup>  Tada Viešpaties žodis atėjo Samueliui: </p>
<p id="v11"><sup><small>11</small></sup>  “Gailiuosi Saulių padaręs karaliumi, nes jis nusigręžė nuo manęs ir neįvykdė mano įsakymų”. Tai nuliūdino Samuelį, ir jis šaukėsi Viešpaties visą naktį. </p>
<p id="v12"><sup><small>12</small></sup>  Atsikėlęs anksti rytą, jis nuėjo pasitikti Sauliaus. Samueliui buvo pasakyta: “Saulius nuėjo į Karmelį, ten pasistatė paminklą ir iš ten jis nuvyko į Gilgalą”. </p>
<p id="v13"><sup><small>13</small></sup>  Samueliui atėjus, Saulius jam tarė: “Būk palaimintas Viešpaties. Aš įvykdžiau Viešpaties įsakymą”. </p>
<p id="v14"><sup><small>14</small></sup>  Samuelis klausė: “Ką reiškia tas avių bliovimas ir galvijų baubimas, kurį girdžiu?” </p>
<p id="v15"><sup><small>15</small></sup>  Saulius atsakė: “Iš Amaleko jie atsivarė juos, nes žmonės išsaugojo geriausias avis ir galvijus, norėdami paaukoti juos Viešpačiui, tavo Dievui; visa kita mes visiškai sunaikinome”. </p>
<p id="v16"><sup><small>16</small></sup>  Samuelis tarė Sauliui: “Palauk, ir aš pasakysiu tau, ką Viešpats man šiąnakt kalbėjo”. Ir jis atsakė: “Kalbėk”. </p>
<p id="v17"><sup><small>17</small></sup>  Samuelis tarė: “Kai tu buvai mažas savo akyse, tapai Izraelio giminių galva ir Viešpats tave patepė Izraelio karaliumi. </p>
<p id="v18"><sup><small>18</small></sup>  Ir Jis siuntė tave į kelią, sakydamas: ‘Eik ir visiškai sunaikink Amaleko nusidėjėlius. Kariauk su jais, iki visai juos išnaikinsi’. </p>
<p id="v19"><sup><small>19</small></sup>  Kodėl nepaklusai Viešpaties balsui ir puolei prie grobio, piktai pasielgdamas Viešpaties akyse?” </p>
<p id="v20"><sup><small>20</small></sup>  Saulius atsakė Samueliui: “Aš juk paklusau Viešpaties balsui ir ėjau keliu, kuriuo Viešpats mane siuntė; aš parsivedžiau Amaleko karalių Agagą, o amalekiečius visiškai sunaikinau. </p>
<p id="v21"><sup><small>21</small></sup>  Bet žmonės ėmė iš grobio geriausias avis ir galvijus, kurie turėjo būti sunaikinti, norėdami aukoti Viešpačiui, tavo Dievui, Gilgale”. </p>
<p id="v22"><sup><small>22</small></sup>  Samuelis atsakė: “Argi Viešpats labiau vertina deginamąsias aukas ir atnašas, negu paklusnumą Viešpaties balsui? Paklusti yra geriau negu aukoti ir klausyti yra geriau už avinų taukus. <sup id="cite4"><a href="#fn4">[4]</a></sup></p>
<p id="v23"><sup><small>23</small></sup>  Nepaklusnumas yra kaip žyniavimo nuodėmė ir užsispyrimas yra kaip stabmeldystė. Kadangi tu atmetei Viešpaties žodį, Jis atmetė tave, kad nebebūtum karaliumi”. <sup id="cite5"><a href="#fn5">[5]</a></sup></p>
<p id="v24"><sup><small>24</small></sup>  Saulius atsakė Samueliui: “Aš nusidėjau, nes nepaklausiau Viešpaties įsakymo ir tavo žodžių, bet, bijodamas žmonių, paklusau jų balsui. </p>
<p id="v25"><sup><small>25</small></sup>  Prašau, atleisk mano nuodėmę ir grįžk su manimi, kad galėčiau pagarbinti Viešpatį”. </p>
<p id="v26"><sup><small>26</small></sup>  Bet Samuelis atsakė Sauliui: “Aš neisiu su tavimi. Kadangi tu atmetei Viešpaties žodį, Viešpats atmetė tave, kad nebūtum Izraelio karaliumi”. </p>
<p id="v27"><sup><small>27</small></sup>  Samueliui apsisukus eiti, Saulius nutvėrė už jo apsiausto skverno ir tas suplyšo. </p>
<p id="v28"><sup><small>28</small></sup>  Ir Samuelis jam pasakė: “Viešpats šiandien atplėšė nuo tavęs Izraelio karalystę ir ją atidavė tavo artimui, geresniam už tave. </p>
<p id="v29"><sup><small>29</small></sup>  Izraelio Galybė nemeluoja ir nepersigalvoja, nes Jis ne žmogus, kad persigalvotų”. <sup id="cite6"><a href="#fn6">[6]</a></sup></p>
<p id="v30"><sup><small>30</small></sup>  Saulius tarė: “Aš nusidėjau. Tačiau dabar, prašau, pagerbk mane tautos vyresniųjų bei Izraelio akivaizdoje ir grįžk su manimi, kad galėčiau pagarbinti Viešpatį, tavo Dievą”. </p>
<p id="v31"><sup><small>31</small></sup>  Samuelis sugrįžo su Sauliumi, ir Saulius pagarbino Viešpatį. </p>
<p id="v32"><sup><small>32</small></sup>  Samuelis įsakė: “Atveskite pas mane amalekiečių karalių Agagą”. Agagas atėjo drebėdamas pas jį ir tarė: “Tikrai mirties kartumas jau praėjo”. <sup id="cite7"><a href="#fn7">[7]</a></sup></p>
<p id="v33"><sup><small>33</small></sup>  Samuelis tarė: “Kaip tavo kardas atimdavo moterims vaikus, taip tavo motina tepasilieka bevaikė”. Ir Samuelis sukapojo Agagą į gabalus Viešpaties akivaizdoje Gilgale. </p>
<p id="v34"><sup><small>34</small></sup>  Samuelis nuėjo į Ramą, o Saulius­ į savo namus Gibėjoje. </p>
<p id="v35"><sup><small>35</small></sup>  Samuelis iki mirties nebematė Sauliaus. Tačiau Samuelis liūdėjo dėl Sauliaus, ir Viešpats gailėjosi padaręs Saulių Izraelio karaliumi. <sup id="cite8"><a href="#fn8">[8]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/lt/Bible/1_Samuel/14">
          <span class="mdi mdi-arrow-left-drop-circle"></span><span class="pl-2">Pirmoji Samuelio knyga - Skyrius 14</span>
        </a>
        </td>
        <td>
        <a href="/lt/Bible/1_Samuel/Index">
          <span class="mdi mdi-book-open-variant"></span><span class="pl-2">Indeksas</span>
        </a>
        </td>
        <td>
        <a href="/lt/Bible/1_Samuel/16">
          <span class="pr-2">Pirmoji Samuelio knyga - Skyrius 16</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 15:2-3 <i>Viešpaties Izraelio Dievo vardu</i>: <a href="/lt/The_Urantia_Book/70#p1_15">UK 70:1.15</a>. </li>
  <li id="fn2"><a href="#cite2">↑</a> 15:3 <i>Dievas nesakė „nužudyti visus priešus“</i>: <a href="/lt/The_Urantia_Book/159#p4_5">UK 159:4.5</a>. </li>
  <li id="fn3"><a href="#cite3">↑</a> 15:3,9,18 <i>Hebrajai „visiškai sunaikina“</i>: <a href="/lt/The_Urantia_Book/69#p8_3">UK 69:8.3</a>. </li>
  <li id="fn4"><a href="#cite4">↑</a> 15:22 <i>Dievas nori paklusnumo, o ne aukos</i>: <a href="/lt/The_Urantia_Book/192#p2_11">UK 192:2.11</a>. </li>
  <li id="fn5"><a href="#cite5">↑</a> 15:23 <i>Raganavimas</i>: <a href="/lt/The_Urantia_Book/90#p2_3">UK 90:2.3</a>. </li>
  <li id="fn6"><a href="#cite6">↑</a> 15:29 <i>Dievas neatgailauja (iš prigimties)</i>: <a href="/lt/The_Urantia_Book/4#p3_4">UK 4:3.4</a>.  <i>Dievas ne žmogus</i>: <a href="/lt/The_Urantia_Book/1#p2_1">UK 1:2.1</a>.  <i>Dievas neatgailauja (iš prigimties)</i>: <a href="/lt/The_Urantia_Book/2#p2_2">UK 2:2.2</a>.  <i>Izraelio stiprybė nemeluos</i>: <a href="/lt/The_Urantia_Book/97#p1_4">UK 97:1.4</a>.  <i>Dievas „ne žmogus“</i>: <a href="/lt/The_Urantia_Book/3#p1_12">UK 3:1.12</a>.  <i>Dievas nežmogiškas</i>: <a href="/lt/The_Urantia_Book/4#p3_1">UK 4:3.1</a>. </li>
  <li id="fn7"><a href="#cite7">↑</a> 15:32-33 <i>Supjausto gabalais nelaisvę karalių</i>: <a href="/lt/The_Urantia_Book/97#p1_3">UK 97:1.3</a>. </li>
  <li id="fn8"><a href="#cite8">↑</a> 15:35 <i>Sakoma, kad Dievas atgailauja</i>: <a href="/lt/The_Urantia_Book/2#p2_2">UK 2:2.2</a>.  <i>Sakoma, kad Dievas atgailauja</i>: <a href="/lt/The_Urantia_Book/4#p3_4">UK 4:3.4</a>. </li>
</ol>
</div>
