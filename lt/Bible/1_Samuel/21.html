<!--
title: Pirmoji Samuelio knyga - Skyrius 21
description: 
published: true
date: 2022-9-13T21:36:43Z
tags: 
editor: ckeditor
dateCreated: 2022-9-10T13:44:15Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/1_Samuel/20">Pirmoji Samuelio knyga - Skyrius 20</a></td>
        <td><a href="/lt/Bible/1_Samuel/Index">Indeksas</a></td>
        <td><a href="/lt/Bible/1_Samuel/22">Pirmoji Samuelio knyga - Skyrius 22</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Dovydas nuėjo, o Jehonatanas sugrįžo į miestą. </p>
<p id="v2"><sup><small>2</small></sup>  Dovydas atėjo į Nobą pas kunigą Ahimelechą. Ahimelechas, sutikęs Dovydą, nusigando ir klausė: “Kodėl tu atėjai vienas, be palydovų?” </p>
<p id="v3"><sup><small>3</small></sup>  Dovydas atsakė kunigui Ahimelechui: “Karalius man įsakė sutvarkyti vieną reikalą ir sakė man: ‘Niekas neturi žinoti, kokiu reikalu tave siunčiu ir ką tau įsakau’. Aš su savo tarnais susitiksiu sutartoje vietoje. <sup id="cite1"><a href="#fn1">[1]</a></sup></p>
<p id="v4"><sup><small>4</small></sup>  Dabar, jei turi ką po ranka, duok man­penkis duonos kepalus ar ką surasi”. </p>
<p id="v5"><sup><small>5</small></sup>  Kunigas atsakė Dovydui: “Neturiu paprastos duonos, tik šventos. Kad jaunuoliai būtų susilaikę bent nuo moterų”. </p>
<p id="v6"><sup><small>6</small></sup>  Dovydas atsakė kunigui: “Moterų nelietėme jau trys dienos, nuo to laiko, kai išėjome. Jaunuolių indai šventi, o jei kelias suteptas, tai duona bus šventuose induose”. </p>
<p id="v7"><sup><small>7</small></sup>  Tada kunigas davė jam šventos duonos, nes neturėjo kitos, tik padėtinę, kuri buvo paimta iš Viešpaties akivaizdos pakeičiant ją šviežia duona. </p>
<p id="v8"><sup><small>8</small></sup>  Tą dieną ten buvo edomitas Doegas, vienas Sauliaus tarnų. Jis buvo Sauliaus piemenų vyresnysis. </p>
<p id="v9"><sup><small>9</small></sup>  Dovydas paklausė Ahimelecho: “Ar neturi čia ieties ar kardo? Kadangi karaliaus reikalas buvo labai skubus, nepasiėmiau nei kardo, nei kito ginklo”. </p>
<p id="v10"><sup><small>10</small></sup>  Kunigas tarė: “Kardas filistino Galijoto, kurį nukovei Elos slėnyje, yra čia, įvyniotas į audinį už efodo. Jei nori, pasiimk jį, nes kito čia nėra”. Dovydas tarė: “Nėra jam lygaus, duok jį man”. </p>
<p id="v11"><sup><small>11</small></sup>  Dovydas, bėgdamas nuo Sauliaus, atvyko pas Gato karalių Achišą. </p>
<p id="v12"><sup><small>12</small></sup>  Achišo tarnai klausė: “Argi tai ne Dovydas, krašto karalius? Argi ne apie jį moterys šokdamos dainavo: ‘Saulius nukovė tūkstančius, o Dovydas­dešimtis tūkstančių’ ”. </p>
<p id="v13"><sup><small>13</small></sup>  Dovydas įsidėjo šituos žodžius į širdį ir labai išsigando Gato karaliaus Achišo. </p>
<p id="v14"><sup><small>14</small></sup>  Jis pakeitė savo elgesį jų akyse ir apsimetė pamišėliu. Jis draskė vartus ir varvino seiles ant savo barzdos. </p>
<p id="v15"><sup><small>15</small></sup>  Achišas kalbėjo savo tarnams: “Jūs matote, kad jis beprotis. Kodėl jį atvedėte pas mane? </p>
<p id="v16"><sup><small>16</small></sup>  Ar man neužtenka pamišėlių, kad dar šitą man atvedėte, jog šėltų mano akyse? Nejaugi jį vesite ir į mano namus?” </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/1_Samuel/20">Pirmoji Samuelio knyga - Skyrius 20</a></td>
        <td><a href="/lt/Bible/1_Samuel/Index">Indeksas</a></td>
        <td><a href="/lt/Bible/1_Samuel/22">Pirmoji Samuelio knyga - Skyrius 22</a></td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 21:3-6 <i>Dovydas valgė parodomąją duoną</i>: <a href="/lt/The_Urantia_Book/147#p6_4">UK 147:6.4</a>. </li>
</ol>
</div>
