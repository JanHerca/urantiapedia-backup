<!--
title: Pirmoji Samuelio knyga - Skyrius 10
description: 
published: true
date: 2023-11-8T21:52:7Z
tags: bible, bible—1 samuel
editor: ckeditor
dateCreated: 2022-9-10T13:44:15Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/lt/Bible/1_Samuel/9">
          <span class="mdi mdi-arrow-left-drop-circle"></span><span class="pl-2">Pirmoji Samuelio knyga - Skyrius 9</span>
        </a>
        </td>
        <td>
        <a href="/lt/Bible/1_Samuel/Index">
          <span class="mdi mdi-book-open-variant"></span><span class="pl-2">Indeksas</span>
        </a>
        </td>
        <td>
        <a href="/lt/Bible/1_Samuel/11">
          <span class="pr-2">Pirmoji Samuelio knyga - Skyrius 11</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Samuelis išliejo indą aliejaus Sauliui ant galvos, pabučiavo jį ir tarė: “Viešpats patepė tave savo paveldėjimo vadu. </p>
<p id="v2"><sup><small>2</small></sup>  Šiandien, išsiskyręs su manimi, sutiksi du vyrus prie Rachelės kapo, Benjamino pasienyje, Celcache; jie tau sakys: ‘Asilės, kurių išėjai ieškoti, jau atsirado. Tavo tėvas, pamiršęs asiles, rūpinasi, kas su jumis atsitiko’. </p>
<p id="v3"><sup><small>3</small></sup>  Eidamas toliau, prieisi Taboro ąžuolą. Ten tave sutiks trys vyrai, einantys pas Dievą į Betelį. Vienas neš tris ožiukus, antras­tris duonos kepalus, o trečias­vyno odinę. </p>
<p id="v4"><sup><small>4</small></sup>  Jie tave pasveikins ir duos tau du duonos kepalus, kuriuos paimsi iš jų rankos. </p>
<p id="v5"><sup><small>5</small></sup>  Po to prieisi Dievo kalvą, kur yra filistinų įgulos stovykla. Įeidamas į miestą, sutiksi būrį pranašų, ateinančių nuo aukštumos su arfomis, būgnais, vamzdeliais ir psalteriais; ir jie pranašaus. </p>
<p id="v6"><sup><small>6</small></sup>  Ant tavęs nužengs Viešpaties Dvasia, ir tu pranašausi kartu su jais ir tapsi kitu žmogumi. </p>
<p id="v7"><sup><small>7</small></sup>  Kai visi tie ženklai įvyks su tavimi, elkis pagal aplinkybes, nes Dievas su tavimi. </p>
<p id="v8"><sup><small>8</small></sup>  Nueik pirma manęs į Gilgalą. Aš atėjęs aukosiu deginamąsias ir padėkos aukas. Lauk manęs septynias dienas, iki aš ateisiu ir nurodysiu, ką turi daryti”. </p>
<p id="v9"><sup><small>9</small></sup>  Sauliui pasisukus eiti nuo Samuelio, Dievas davė jam kitą širdį, ir visi tie ženklai įvyko tą pačią dieną. </p>
<p id="v10"><sup><small>10</small></sup>  Jam atėjus prie kalvos, jį pasitiko pranašų būrys. Ir Dievo Dvasia nužengė ant jo, ir jis pranašavo kartu su jais. </p>
<p id="v11"><sup><small>11</small></sup>  Žmonės, kurie Saulių pažino anksčiau, matydami jį su pranašais pranašaujant, kalbėjosi: “Kas atsitiko Kišo sūnui? Ar ir Saulius tarp pranašų?” </p>
<p id="v12"><sup><small>12</small></sup>  Vienas iš ten buvusiųjų atsakė: “O kas kitų tėvas?” Todėl tai tapo priežodžiu: “Ar ir Saulius tarp pranašų?” </p>
<p id="v13"><sup><small>13</small></sup>  Baigęs pranašauti, jis atėjo į aukštumą. </p>
<p id="v14"><sup><small>14</small></sup>  Jo dėdė klausė: “Kur buvote?” Jis atsakė: “Asilių ieškojome. Kai jų niekur neradome, nuėjome pas Samuelį”. </p>
<p id="v15"><sup><small>15</small></sup>  Sauliaus dėdė vėl klausė: “Prašau, pasakyk, ką jums Samuelis sakė?” </p>
<p id="v16"><sup><small>16</small></sup>  Saulius atsakė: “Jis mums pasakė, kad asilės atsirado”. Bet ką Samuelis jam sakė apie karalystę, Saulius jam nepasakė. </p>
<p id="v17"><sup><small>17</small></sup>  Samuelis sušaukė tautą į Micpą pas Viešpatį. </p>
<p id="v18"><sup><small>18</small></sup>  Ir jis kalbėjo izraelitams: “Taip sako Viešpats, Izraelio Dievas: ‘Aš išvedžiau Izraelį iš Egipto ir išgelbėjau iš egiptiečių rankos ir iš visų karalysčių, kurios jus spaudė, rankos’. </p>
<p id="v19"><sup><small>19</small></sup>  Bet jūs šiandien atmetėte Dievą, kuris jus išgelbėjo iš visų jūsų nelaimių, sakydami: ‘Paskirk mums karalių’. Dabar ateikite į Viešpaties akivaizdą giminėmis ir šeimomis”. </p>
<p id="v20"><sup><small>20</small></sup>  Kai Samuelis pašaukė prieiti kiekvieną Izraelio giminę, buvo išrinkta Benjamino giminė. </p>
<p id="v21"><sup><small>21</small></sup>  Kai Samuelis pašaukė Benjamino giminę šeimomis, buvo išrinkta Matrio šeima ir iš jos buvo išrinktas Kišo sūnus Saulius. Jie ieškojo jo, bet negalėjo surasti. </p>
<p id="v22"><sup><small>22</small></sup>  Todėl jie klausė Viešpaties: “Ar jis čia dar ateis?” Viešpats atsakė: “Jis pasislėpęs tarp mantos”. </p>
<p id="v23"><sup><small>23</small></sup>  Nubėgę vyrai atvedė jį. Kai jis atsistojo tarp žmonių, buvo visa galva aukštesnis už kitus. </p>
<p id="v24"><sup><small>24</small></sup>  Tada Samuelis tarė susirinkusiems: “Ar matote tą, kurį Viešpats išsirinko? Nėra jam lygaus visoje tautoje”. Tada žmonės pradėjo šaukti: “Tegyvuoja karalius!” </p>
<p id="v25"><sup><small>25</small></sup>  Tada Samuelis išdėstė tautai karalystės nuostatus, juos surašė į knygą ir padėjo priešais Viešpatį. Po to Samuelis leido tautai grįžti į savo namus. </p>
<p id="v26"><sup><small>26</small></sup>  Taip pat ir Saulius grįžo namo į Gibėją. Su juo nuėjo ir vyrai, kurių širdis palietė Dievas. </p>
<p id="v27"><sup><small>27</small></sup>  Bet Belialo vaikai sakė: “Kaip šitas žmogus mus išgelbės?” Jie paniekino jį ir neatnešė jam dovanų. Bet Saulius išlaikė ramybę. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/lt/Bible/1_Samuel/9">
          <span class="mdi mdi-arrow-left-drop-circle"></span><span class="pl-2">Pirmoji Samuelio knyga - Skyrius 9</span>
        </a>
        </td>
        <td>
        <a href="/lt/Bible/1_Samuel/Index">
          <span class="mdi mdi-book-open-variant"></span><span class="pl-2">Indeksas</span>
        </a>
        </td>
        <td>
        <a href="/lt/Bible/1_Samuel/11">
          <span class="pr-2">Pirmoji Samuelio knyga - Skyrius 11</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
