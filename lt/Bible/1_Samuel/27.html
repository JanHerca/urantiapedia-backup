<!--
title: Pirmoji Samuelio knyga - Skyrius 27
description: 
published: true
date: 2022-9-13T21:36:43Z
tags: 
editor: ckeditor
dateCreated: 2022-9-10T13:44:15Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/1_Samuel/26">Pirmoji Samuelio knyga - Skyrius 26</a></td>
        <td><a href="/lt/Bible/1_Samuel/Index">Indeksas</a></td>
        <td><a href="/lt/Bible/1_Samuel/28">Pirmoji Samuelio knyga - Skyrius 28</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Dovydas tarė savo širdyje: “Vieną dieną aš žūsiu nuo Sauliaus rankos. Geriausia man būtų pasitraukti į filistinų šalį. Tada Saulius nebeieškos manęs Izraelyje, ir aš išsigelbėsiu nuo jo rankos”. </p>
<p id="v2"><sup><small>2</small></sup>  Dovydas pakilo ir su šešiais šimtais vyrų, buvusių su juo, perėjo pas Gato karalių Achišą, Maocho sūnų. <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  Ir Dovydas, abi jo žmonos, jezreelietė Ahinoama ir karmelietė Abigailė, Nabalo našlė, ir jo vyrai su savo šeimomis gyveno pas Achišą Gate. </p>
<p id="v4"><sup><small>4</small></sup>  Saulius sužinojo, kad Dovydas pabėgo į Gatą, ir daugiau jo nebeieškojo. </p>
<p id="v5"><sup><small>5</small></sup>  Dovydas tarė Achišui: “Jei radau malonę tavo akyse, prašau, leisk man gyventi kuriame nors mažame mieste. Kodėl tavo tarnas turėtų gyventi su tavimi karaliaus mieste?” </p>
<p id="v6"><sup><small>6</small></sup>  Achišas jam leido gyventi Ciklage. Nuo to laiko Ciklagas priklauso Judo karaliams iki šios dienos. </p>
<p id="v7"><sup><small>7</small></sup>  Dovydas gyveno filistinų šalyje vienerius metus ir keturis mėnesius. </p>
<p id="v8"><sup><small>8</small></sup>  Dovydas su savo vyrais išeidavo ir užpuldavo gešuriečius, girzus ir amalekiečius, kurie nuo senų laikų gyveno toje šalyje nuo Šūro iki Egipto. </p>
<p id="v9"><sup><small>9</small></sup>  Kai Dovydas užpuldavo kraštą, jis nepalikdavo gyvo nei vyro, nei moters, pasiimdavo avis, galvijus, asilus, kupranugarius, drabužius ir grįždavo, ir nueidavo pas Achišą. </p>
<p id="v10"><sup><small>10</small></sup>  Achišas paklausdavo: “Ką šįkart buvote užpuolę?” Dovydas atsakydavo: “Judo pietinę dalį, jerachmeelitų pietų kraštą ir kenitų pietinę dalį”. </p>
<p id="v11"><sup><small>11</small></sup>  Nei vyrų, nei moterų Dovydas nepalikdavo gyvų ir neatsivesdavo jų į Gatą, manydamas: “Kad jie nepraneštų apie mus, sakydami: ‘Taip padarė Dovydas ir taip jis elgiasi visą laiką, gyvendamas filistinų krašte’ ”. </p>
<p id="v12"><sup><small>12</small></sup>  Achišas tikėjo Dovydu, sakydamas: “Jis tapo visiškai nekenčiamas Izraelyje, todėl bus mano tarnas per amžius”. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/1_Samuel/26">Pirmoji Samuelio knyga - Skyrius 26</a></td>
        <td><a href="/lt/Bible/1_Samuel/Index">Indeksas</a></td>
        <td><a href="/lt/Bible/1_Samuel/28">Pirmoji Samuelio knyga - Skyrius 28</a></td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 27:2-3 <i>Filistinų aljansas</i>: <a href="/lt/The_Urantia_Book/97#p9_5">UK 97:9.5</a>. </li>
</ol>
</div>
