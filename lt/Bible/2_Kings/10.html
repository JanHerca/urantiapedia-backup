<!--
title: Antroji Karalių knyga - Skyrius 10
description: 
published: true
date: 2023-11-8T21:52:7Z
tags: bible, bible—2 kings
editor: ckeditor
dateCreated: 2022-9-10T13:44:15Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/lt/Bible/2_Kings/9">
          <span class="mdi mdi-arrow-left-drop-circle"></span><span class="pl-2">Antroji Karalių knyga - Skyrius 9</span>
        </a>
        </td>
        <td>
        <a href="/lt/Bible/2_Kings/Index">
          <span class="mdi mdi-book-open-variant"></span><span class="pl-2">Indeksas</span>
        </a>
        </td>
        <td>
        <a href="/lt/Bible/2_Kings/11">
          <span class="pr-2">Antroji Karalių knyga - Skyrius 11</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Ahabas turėjo septyniasdešimt sūnų Samarijoje. Jehuvas nusiuntė Samarijos miesto vyresniesiems ir Ahabo sūnų globėjams laiškus, kuriuose rašė: </p>
<p id="v2"><sup><small>2</small></sup>  “Gavę šitą laišką, visi, kurie turite savo valdovo sūnų, sustiprintą miestą, kovos vežimų ir ginklų, </p>
<p id="v3"><sup><small>3</small></sup>  pasirinkite geriausią ir tinkamiausią iš savo valdovo sūnų, pasodinkite jį į tėvo sostą ir kariaukite už savo valdovo namus”. </p>
<p id="v4"><sup><small>4</small></sup>  Bet jie labai nusigando ir sakė: “Du karaliai neatsilaikė prieš jį, kaip tad mes atsilaikysime?” </p>
<p id="v5"><sup><small>5</small></sup>  Namų valdytojas, miesto valdytojas, vyresnieji ir sūnų globėjai pasiuntė Jehuvui tokį atsakymą: “Mes esame tavo tarnai ir visa, ką mums įsakysi, darysime. Nė vieno karaliumi nepaskirsime. Daryk, kaip tau patinka”. </p>
<p id="v6"><sup><small>6</small></sup>  Tada Jehuvas parašė jiems antrą laišką: “Jei jūs esate manieji ir klausysite manęs, paimkite savo valdovo sūnų galvas ir rytoj apie šitą laiką atneškite jas man į Jezreelį!” Karaliaus sūnūs, septyniasdešimt vyrų, buvo miesto didžiūnų užauginti. </p>
<p id="v7"><sup><small>7</small></sup>  Gavę šitą laišką, jie nužudė visus karaliaus sūnus, septyniasdešimt vyrų, ir, sudėję jų galvas į pintines, nusiuntė jas Jehuvui į Jezreelį. </p>
<p id="v8"><sup><small>8</small></sup>  Pasiuntinys jam pranešė: “Atnešė karaliaus sūnų galvas”. Jis įsakė: “Sukraukite jas į dvi krūvas vartų įėjime ir palikite iki ryto”. </p>
<p id="v9"><sup><small>9</small></sup>  Rytą Jehuvas, išėjęs ir atsistojęs prie vartų, kalbėjo visiems žmonėms: “Jūs esate nekalti. Aš padariau sąmokslą prieš savo valdovą ir jį nužudžiau. Bet kas nužudė šituos? </p>
<p id="v10"><sup><small>10</small></sup>  Žinokite, kad nė vienas Viešpaties žodis nekris į žemę, ką Viešpats kalbėjo apie Ahabo namus. Dabar Viešpats įvykdė, ką kalbėjo per savo tarną Eliją”. </p>
<p id="v11"><sup><small>11</small></sup>  Jehuvas išžudė visus, kas liko iš Ahabo namų Jezreelyje, visus jo didžiūnus, patikėtinius ir kunigus; nė vieno nepaliko gyvo. </p>
<p id="v12"><sup><small>12</small></sup>  Po to jis ėjo į Samariją. Pakelyje, prie piemenų namų, </p>
<p id="v13"><sup><small>13</small></sup>  Jehuvas sutiko Judo karaliaus Ahazijo brolius ir klausė: “Kas jūs esate?” Jie atsakė: “Mes esame Ahazijo broliai, atėjome aplankyti karaliaus sūnų ir karalienės sūnų”. </p>
<p id="v14"><sup><small>14</small></sup>  Jehuvas įsakė suimti juos gyvus. Jie suėmė juos ir nužudė prie Bet Ekedo šulinio keturiasdešimt du vyrus; nė vieno nepaliko gyvo. </p>
<p id="v15"><sup><small>15</small></sup>  Pasitraukęs iš ten, jis sutiko Rechabo sūnų Jehonadabą. Jis jį pasveikino ir klausė: “Ar tavo širdis nusiteikusi, kaip ir mano širdis dėl tavęs?” Jehonadabas atsakė: “Taip”. Jehuvas tarė: “Jei taip, tai duok ranką”. Jam padavus ranką, Jehuvas padėjo jam įlipti į savo vežimą <sup id="cite1"><a href="#fn1">[1]</a></sup></p>
<p id="v16"><sup><small>16</small></sup>  ir tarė: “Eime su manimi ir pamatysi, koks aš uolus dėl Viešpaties”. </p>
<p id="v17"><sup><small>17</small></sup>  Atvykęs į Samariją, jis išžudė visus likusius Ahabo gimines Samarijoje pagal Viešpaties žodį, kurį Jis kalbėjo per Eliją. </p>
<p id="v18"><sup><small>18</small></sup>  Jehuvas, sušaukęs visus žmones, jiems tarė: “Ahabas mažai tarnavo Baalui, Jehuvas tarnaus jam daugiau. </p>
<p id="v19"><sup><small>19</small></sup>  Dabar sušaukite pas mane visus Baalo pranašus, visus jo garbintojus ir visus kunigus; žiūrėkite, kad nė vieno netrūktų, nes turiu aukoti Baalui didelę auką. Kas neatvyks, neliks gyvas”. Jehuvas tai darė klastingai, norėdamas išžudyti Baalo garbintojus. </p>
<p id="v20"><sup><small>20</small></sup>  Jis įsakė suruošti Baalui iškilmingą šventę. </p>
<p id="v21"><sup><small>21</small></sup>  Jehuvas apie tai paskelbė visam Izraeliui. Atvyko visi iki vieno Baalo garbintojai, ir Baalo namai buvo pilni nuo vieno krašto iki kito. </p>
<p id="v22"><sup><small>22</small></sup>  Jis įsakė drabužių saugotojui išdalinti drabužius visiems Baalo garbintojams. </p>
<p id="v23"><sup><small>23</small></sup>  Jehuvas, įėjęs su Rechabo sūnumi Jehonadabu į Baalo namus, tarė Baalo garbintojams: “Rūpestingai patikrinkite ir pažiūrėkite, kad čia nebūtų su jumis Viešpaties tarnų, tik vieni Baalo garbintojai”. </p>
<p id="v24"><sup><small>24</small></sup>  Jie įėjo aukoti deginamąsias ir kitas aukas. Jehuvas buvo pastatęs lauke aštuoniasdešimt vyrų ir įsakęs: “Tas vyras, kuris leis ištrūkti bent vienam iš žmonių, kuriuos atiduodu į jūsų rankas, savo gyvybe atsakys už jį”. </p>
<p id="v25"><sup><small>25</small></sup>  Baigus aukoti deginamąją auką, Jehuvas įsakė sargybai ir kariams: “Išžudykite juos! Niekas tenelieka gyvas!” Jie išžudė juos kardu, sargyba bei vyresnieji juos išmetė ir, įėję į Baalo namus, </p>
<p id="v26"><sup><small>26</small></sup>  išnešė atvaizdus iš Baalo namų, juos sudegino, </p>
<p id="v27"><sup><small>27</small></sup>  sudaužė Baalo atvaizdą, sugriovė šventyklą ir toje vietoje padarė išvietes, išlikusias iki šios dienos. </p>
<p id="v28"><sup><small>28</small></sup>  Taip Jehuvas išnaikino Baalą iš Izraelio. </p>
<p id="v29"><sup><small>29</small></sup>  Tačiau nuo nuodėmių Nebato sūnaus Jeroboamo, kuris įtraukė Izraelį į nuodėmę, nuo auksinių veršių Betelyje ir Dane, Jehuvas nepasitraukė. </p>
<p id="v30"><sup><small>30</small></sup>  Viešpats tarė Jehuvui: “Kadangi tu gerai padarei įvykdydamas, kas teisinga mano akyse, ir padarei Ahabo namams visa, kas buvo mano širdyje, tai tavo sūnūs iki ketvirtos kartos sėdės Izraelio soste”. </p>
<p id="v31"><sup><small>31</small></sup>  Tačiau Jehuvas nesilaikė Viešpaties, Izraelio Dievo, įstatymo visa širdimi ir neatsitraukė nuo nuodėmių Jeroboamo, kuris įtraukė Izraelį į nuodėmę. </p>
<p id="v32"><sup><small>32</small></sup>  Tuo laiku Viešpats pradėjo mažinti Izraelį. Hazaelis juos nugalėjo visame pasienyje, </p>
<p id="v33"><sup><small>33</small></sup>  nuo Jordano rytuose, visą Gileado šalį, gadus, rubenus ir manasus, iki Aroero miesto prie Arnono upės, ir Bašaną. </p>
<p id="v34"><sup><small>34</small></sup>  Visi kiti Jehuvo darbai ir jo galia yra aprašyta Izraelio karalių metraščių knygoje. </p>
<p id="v35"><sup><small>35</small></sup>  Jehuvas užmigo prie savo tėvų ir jį palaidojo Samarijoje; jo sūnus Jehoachazas karaliavo jo vietoje. </p>
<p id="v36"><sup><small>36</small></sup>  Jehuvas karaliavo Izraeliui Samarijoje dvidešimt aštuonerius metus. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/lt/Bible/2_Kings/9">
          <span class="mdi mdi-arrow-left-drop-circle"></span><span class="pl-2">Antroji Karalių knyga - Skyrius 9</span>
        </a>
        </td>
        <td>
        <a href="/lt/Bible/2_Kings/Index">
          <span class="mdi mdi-book-open-variant"></span><span class="pl-2">Indeksas</span>
        </a>
        </td>
        <td>
        <a href="/lt/Bible/2_Kings/11">
          <span class="pr-2">Antroji Karalių knyga - Skyrius 11</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 10:15-28 <i>Jehu „reformos“</i>: <a href="/lt/The_Urantia_Book/97#p9_19">UK 97:9.19</a>. </li>
</ol>
</div>
