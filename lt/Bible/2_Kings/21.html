<!--
title: Antroji Karalių knyga - Skyrius 21
description: 
published: true
date: 2023-11-8T21:52:7Z
tags: bible, bible—2 kings
editor: ckeditor
dateCreated: 2022-9-10T13:44:15Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/lt/Bible/2_Kings/20">
          <span class="mdi mdi-arrow-left-drop-circle"></span><span class="pl-2">Antroji Karalių knyga - Skyrius 20</span>
        </a>
        </td>
        <td>
        <a href="/lt/Bible/2_Kings/Index">
          <span class="mdi mdi-book-open-variant"></span><span class="pl-2">Indeksas</span>
        </a>
        </td>
        <td>
        <a href="/lt/Bible/2_Kings/22">
          <span class="pr-2">Antroji Karalių knyga - Skyrius 22</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Pradėdamas karaliauti Manasas buvo dvylikos metų ir karaliavo Jeruzalėje penkiasdešimt penkerius metus. Jo motina buvo vardu Hefciba. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Jis darė pikta Viešpaties akyse, mėgdžiodamas bjaurius papročius pagonių, kuriuos Viešpats išvarė izraelitams užimant kraštą. </p>
<p id="v3"><sup><small>3</small></sup>  Jis vėl atstatė aukštumas, kurias jo tėvas Ezekijas buvo išnaikinęs, pastatė aukurą Baalui, pasodino giraitę, kaip Izraelio karalius Ahabas, garbino dangaus kareiviją ir jiems tarnavo. </p>
<p id="v4"><sup><small>4</small></sup>  Manasas pastatė aukurų net Viešpaties namuose, apie kuriuos Viešpats buvo pasakęs: “Jeruzalėje bus mano vardas”. </p>
<p id="v5"><sup><small>5</small></sup>  Dviejuose Viešpaties namų kiemuose jis pastatė aukurus dangaus kareivijai. </p>
<p id="v6"><sup><small>6</small></sup>  Jis leido savo sūnų per ugnį, kerėdavo ir būrė iš ženklų, bendravo su mirusiųjų dvasių iššaukėjais bei žyniais. Jis darė daug piktadarysčių Viešpaties akyse, sukeldamas Jo pyktį. </p>
<p id="v7"><sup><small>7</small></sup>  Jis pastatė Ašeros drožtą atvaizdą namuose, apie kuriuos Viešpats pasakė Dovydui ir jo sūnui Saliamonui: “Iš visų Izraelio giminių išsirinkau Jeruzalę ir šituos namus; čia amžinai bus mano vardas. </p>
<p id="v8"><sup><small>8</small></sup>  Nebeleisiu Izraeliui iškelti kojos iš žemės, kurią daviau jų tėvams, jei jie rūpestingai laikysis mano įstatymų ir įsakymų, kuriuos jiems davė mano tarnas Mozė”. </p>
<p id="v9"><sup><small>9</small></sup>  Tačiau jie neklausė, ir karalius Manasas juos suvedžiojo elgtis pikčiau už tautas, kurias Viešpats išnaikino prieš Izraelio vaikus. </p>
<p id="v10"><sup><small>10</small></sup>  Viešpats kalbėjo per savo tarnus pranašus, sakydamas: </p>
<p id="v11"><sup><small>11</small></sup>  “Kadangi Judo karalius Manasas darė šitas bjaurystes ir elgėsi pikčiau negu amoritai, gyvenę pirma jo, ir įtraukė į nuodėmę Judą dėl savo stabų, </p>
<p id="v12"><sup><small>12</small></sup>  todėl taip sako Viešpats, Izraelio Dievas: ‘Štai Aš užvesiu Jeruzalei ir Judui tokias nelaimes, kad suspengs ausyse, išgirdus apie tai. </p>
<p id="v13"><sup><small>13</small></sup>  Aš ištiesiu virš Jeruzalės Samarijos matavimo virvę ir Ahabo namų svambalą; Jeruzalę išvalysiu, kaip yra išvalomas indas ir apverčiamas iššluosčius. </p>
<p id="v14"><sup><small>14</small></sup>  Aš apleisiu savo paveldo likutį ir atiduosiu į jų priešų rankas, kurie juos pavergs ir apiplėš, </p>
<p id="v15"><sup><small>15</small></sup>  kadangi jie darė pikta mano akyse ir rūstino mane nuo tos dienos, kai jų tėvai išėjo iš Egipto, iki šios dienos’ ”. </p>
<p id="v16"><sup><small>16</small></sup>  Be savo nuodėmės, į kurią jis įtraukė Judą, darydamas tai, kas pikta Viešpaties akyse, Manasas praliejo tiek nekalto kraujo, kad užtvindė Jeruzalę nuo vieno galo iki kito. </p>
<p id="v17"><sup><small>17</small></sup>  Visi kiti Manaso darbai ir jo nuodėmės, kurias jis padarė, yra surašyta Judo karalių metraščių knygoje. </p>
<p id="v18"><sup><small>18</small></sup>  Manasas užmigo prie savo tėvų ir buvo palaidotas savo namų sode, Uzos sode; jo sūnus Amonas karaliavo jo vietoje. </p>
<p id="v19"><sup><small>19</small></sup>  Pradėdamas karaliauti, Amonas buvo dvidešimt dvejų metų ir karaliavo Jeruzalėje dvejus metus. Jo motina buvo Mešulemeta, Haruco duktė, iš Jotbos. </p>
<p id="v20"><sup><small>20</small></sup>  Jis darė pikta Viešpaties akyse, kaip ir jo tėvas Manasas. </p>
<p id="v21"><sup><small>21</small></sup>  Jis vaikščiojo visais savo tėvo keliais, tarnavo stabams ir juos garbino. </p>
<p id="v22"><sup><small>22</small></sup>  Jis apleido Viešpatį, savo tėvų Dievą, ir nevaikščiojo Viešpaties keliais. </p>
<p id="v23"><sup><small>23</small></sup>  Amono tarnai surengė sąmokslą ir nužudė karalių jo namuose. </p>
<p id="v24"><sup><small>24</small></sup>  Tačiau krašto žmonės nužudė visus, kurie dalyvavo sąmoksle prieš karalių Amoną, ir paskelbė karaliumi jo sūnų Joziją jo vietoje. </p>
<p id="v25"><sup><small>25</small></sup>  Visi kiti Amono darbai yra surašyti Judo karalių metraščių knygoje. </p>
<p id="v26"><sup><small>26</small></sup>  Jis buvo palaidotas savo kape, Uzos sode, ir jo sūnus Jozijas karaliavo jo vietoje. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/lt/Bible/2_Kings/20">
          <span class="mdi mdi-arrow-left-drop-circle"></span><span class="pl-2">Antroji Karalių knyga - Skyrius 20</span>
        </a>
        </td>
        <td>
        <a href="/lt/Bible/2_Kings/Index">
          <span class="mdi mdi-book-open-variant"></span><span class="pl-2">Indeksas</span>
        </a>
        </td>
        <td>
        <a href="/lt/Bible/2_Kings/22">
          <span class="pr-2">Antroji Karalių knyga - Skyrius 22</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 21:1-2 <i>Berniukas karalius Manasas</i>: <a href="/lt/The_Urantia_Book/97#p9_23">UK 97:9.23</a>. </li>
</ol>
</div>
