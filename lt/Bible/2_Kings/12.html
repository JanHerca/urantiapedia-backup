<!--
title: Antroji Karalių knyga - Skyrius 12
description: 
published: true
date: 2023-11-8T21:52:7Z
tags: bible, bible—2 kings
editor: ckeditor
dateCreated: 2022-9-10T13:44:15Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/lt/Bible/2_Kings/11">
          <span class="mdi mdi-arrow-left-drop-circle"></span><span class="pl-2">Antroji Karalių knyga - Skyrius 11</span>
        </a>
        </td>
        <td>
        <a href="/lt/Bible/2_Kings/Index">
          <span class="mdi mdi-book-open-variant"></span><span class="pl-2">Indeksas</span>
        </a>
        </td>
        <td>
        <a href="/lt/Bible/2_Kings/13">
          <span class="pr-2">Antroji Karalių knyga - Skyrius 13</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Septintaisiais Jehuvo metais Jehoašas tapo karaliumi ir valdė Judą keturiasdešimt metų, gyvendamas Jeruzalėje. Jo motina buvo vardu Cibija iš Beer Šebos. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Jehoašas darė tai, kas teisinga Viešpaties akyse, per visas dienas, kol jį mokė kunigas Jehojada. </p>
<p id="v3"><sup><small>3</small></sup>  Tik aukštumos nebuvo pašalintos, žmonės vis dar aukojo ir smilkė aukštumose. </p>
<p id="v4"><sup><small>4</small></sup>  Jehoasas įsakė kunigams: “Visus pašvęstus pinigus, atneštus į Viešpaties namus, praeinančiųjų pinigus, asmens mokesčius, savo noru duodamas šventyklai aukas </p>
<p id="v5"><sup><small>5</small></sup>  turi surinkti kunigai, kiekvienas iš savo pažįstamų. Tegul jie užtaiso visas spragas namuose, kur tik suras kokių spragų”. </p>
<p id="v6"><sup><small>6</small></sup>  Dvidešimt trečiaisiais karaliaus Jehoašo metais kunigai dar nebuvo užtaisę namų spragų. </p>
<p id="v7"><sup><small>7</small></sup>  Todėl karalius Jehoašas, pasišaukęs kunigą Jehojadą ir kitus kunigus, jiems tarė: “Kodėl jūs neužtaisote namų spragų? Nuo šiolei nebeimkite pinigų iš savo pažįstamų, bet atiduokite juos namų spragoms užtaisyti”. </p>
<p id="v8"><sup><small>8</small></sup>  Kunigai nuo to laiko neberinko iš žmonių pinigų ir nebetaisė namų spragų. </p>
<p id="v9"><sup><small>9</small></sup>  Kunigas Jehojada paėmė dėžę, išgręžė jos dangtyje skylę ir ją pastatė šalia aukuro, dešinėje pusėje prie įėjimo į Viešpaties namus. Kunigai, budėję prie įėjimo, įmesdavo į ją visus pinigus, atneštus į Viešpaties namus. </p>
<p id="v10"><sup><small>10</small></sup>  Pamatę, kad dėžėje daug pinigų, karaliaus raštininkas ir vyriausiasis kunigas atėję suskaičiuodavo Viešpaties namuose rastus pinigus ir, užrišę maišuose, paimdavo. </p>
<p id="v11"><sup><small>11</small></sup>  Suskaičiuotus pinigus atiduodavo darbų prižiūrėtojams Viešpaties namuose, jie sumokėdavo dailidėms ir statybininkams, dirbusiems Viešpaties namuose, </p>
<p id="v12"><sup><small>12</small></sup>  mūrininkams bei akmens tašytojams, o taip pat pirkdavo rąstus bei tašytus akmenis Viešpaties namų spragoms užtaisyti ir apmokėdavo visas remonto išlaidas. </p>
<p id="v13"><sup><small>13</small></sup>  Už surenkamus Viešpaties namuose pinigus nebuvo daromi reikmenys Viešpaties namams: sidabriniai dubenys, gnybtuvai, šlakstytuvai, trimitai ir auksiniai bei sidabriniai indai. </p>
<p id="v14"><sup><small>14</small></sup>  Pinigus atiduodavo darbininkams ir už juos atlikdavo Viešpaties namų remontą. </p>
<p id="v15"><sup><small>15</small></sup>  Nebuvo reikalaujama ataskaitos iš tų, kurie pinigus išmokėdavo, nes jie elgėsi ištikimai. </p>
<p id="v16"><sup><small>16</small></sup>  Piniginės aukos už nusikaltimus ir nuodėmes nebuvo įnešamos į Viešpaties namus, bet priklausė kunigams. </p>
<p id="v17"><sup><small>17</small></sup>  Kartą Sirijos karalius Hazaelis kariavo prieš Gatą ir jį užėmė. Užėmęs Gatą, Hazaelis atsigręžė prieš Jeruzalę. </p>
<p id="v18"><sup><small>18</small></sup>  Judo karalius Jehoašas paėmė visas pašvęstas dovanas, kurias pašventė jo tėvai Judo karaliai Juozapatas ir Jehoramas, bei savo paties pašvęstas dovanas ir visą auksą iš Viešpaties bei karaliaus namų iždų ir nusiuntė Sirijos karaliui Hazaeliui. Tada jis pasitraukė nuo Jeruzalės. </p>
<p id="v19"><sup><small>19</small></sup>  Visi kiti Jehoašo darbai yra surašyti Judo karalių metraščių knygoje. </p>
<p id="v20"><sup><small>20</small></sup>  Jo tarnai padarė sąmokslą, sukilo ir nužudė Jehoašą Milojo namuose, pakelėje į Silą. </p>
<p id="v21"><sup><small>21</small></sup>  Jį nužudė jo tarnai: Šimato sūnus Jozakaras ir Šomero sūnus Jehozabadas. Ir jis buvo palaidotas prie savo tėvų Dovydo mieste, o jo sūnus Amacijas karaliavo jo vietoje. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/lt/Bible/2_Kings/11">
          <span class="mdi mdi-arrow-left-drop-circle"></span><span class="pl-2">Antroji Karalių knyga - Skyrius 11</span>
        </a>
        </td>
        <td>
        <a href="/lt/Bible/2_Kings/Index">
          <span class="mdi mdi-book-open-variant"></span><span class="pl-2">Indeksas</span>
        </a>
        </td>
        <td>
        <a href="/lt/Bible/2_Kings/13">
          <span class="pr-2">Antroji Karalių knyga - Skyrius 13</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 12:1-2 <i>Jehoas</i>: <a href="/lt/The_Urantia_Book/97#p9_20">UK 97:9.20</a>. </li>
</ol>
</div>
