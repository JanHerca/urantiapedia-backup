<!--
title: Antroji Karalių knyga - Skyrius 6
description: 
published: true
date: 2022-10-7T19:22:47Z
tags: bible, bible—2 kings
editor: ckeditor
dateCreated: 2022-9-10T13:44:15Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/2_Kings/5">Antroji Karalių knyga - Skyrius 5</a></td>
        <td><a href="/lt/Bible/2_Kings/Index">Indeksas</a></td>
        <td><a href="/lt/Bible/2_Kings/7">Antroji Karalių knyga - Skyrius 7</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Pranašų sūnūs sakė Eliziejui: “Vieta, kurioje gyvename, kaip matai, mums per ankšta. </p>
<p id="v2"><sup><small>2</small></sup>  Leisk mums eiti prie Jordano, pasikirsti ten medžių ir pasistatyti namus”. Jis atsakė: “Eikite”. </p>
<p id="v3"><sup><small>3</small></sup>  Vienas jų prašė pranašą eiti su jais. Jis atsakė: “Gerai, aš eisiu”. </p>
<p id="v4"><sup><small>4</small></sup>  Jis išėjo su jais. Atėję prie Jordano, jie kirto medžius. </p>
<p id="v5"><sup><small>5</small></sup>  Vienam kertant medį, kirvio geležis įkrito į vandenį. Jis sušuko: “Vargas, šeimininke! Jį buvau pasiskolinęs!” </p>
<p id="v6"><sup><small>6</small></sup>  Dievo vyras paklausė: “Kur jis įkrito?” Kai tas parodė vietą, pranašas nusipjovė lazdą, įmetė ją į tą vietą, ir kirvis iškilo. </p>
<p id="v7"><sup><small>7</small></sup>  Tada tarė jis: “Pasiimk jį”. Vyras ištiesė ranką ir pasiėmė kirvį. </p>
<p id="v8"><sup><small>8</small></sup>  Sirijos karalius kariavo su Izraeliu. Jis tarėsi su savo tarnais, sakydamas: “Tokioje ir tokioje vietoje bus mano stovykla”. </p>
<p id="v9"><sup><small>9</small></sup>  Dievo vyras pasiuntė pas Izraelio karalių, sakydamas: “Saugokis, neik pro tą vietą, nes ten sirai”. </p>
<p id="v10"><sup><small>10</small></sup>  Izraelio karalius pasiuntė į tą vietą, kurią jam nurodė Dievo vyras, ir saugojo ją. Taip jis saugojosi ne kartą ir ne du. </p>
<p id="v11"><sup><small>11</small></sup>  Sirijos karalius dėl to labai nerimavo. Jis, pasišaukęs savo tarnus, tarė: “Sakykite, kas iš mūsų su Izraelio karaliumi?” </p>
<p id="v12"><sup><small>12</small></sup>  Vienas iš jo tarnų tarė: “Nė vienas, mano valdove karaliau. Bet pranašas Eliziejus, kuris gyvena Izraelyje, praneša Izraelio karaliui tai, ką kalbi savo miegamajame”. </p>
<p id="v13"><sup><small>13</small></sup>  Jis įsakė savo vyrams: “Eikite ir sužinokite, kur jis yra, kad jį suimčiau”. Jam buvo pranešta: “Jis Dotane”. </p>
<p id="v14"><sup><small>14</small></sup>  Jis pasiuntė raitelių, kovos vežimų ir didelę kariuomenę, kurie nakčia apsupo miestą. </p>
<p id="v15"><sup><small>15</small></sup>  Dievo vyro tarnas, anksti atsikėlęs ir išėjęs, pamatė kariuomenę su raiteliais ir kovos vežimais, kurie buvo apsupę miestą. Tarnas sakė jam: “Vargas, mano šeimininke! Ką dabar darysime?” </p>
<p id="v16"><sup><small>16</small></sup>  Eliziejus atsakė: “Nebijok, nes su mumis yra daugiau negu su jais”. </p>
<p id="v17"><sup><small>17</small></sup>  Eliziejus meldėsi: “Viešpatie, atverk jo akis, kad matytų”. Viešpats atvėrė tarno akis, ir jis pamatė: štai kalnas buvo pilnas ugninių žirgų ir vežimų, supančių Eliziejų. <sup id="cite1"><a href="#fn1">[1]</a></sup></p>
<p id="v18"><sup><small>18</small></sup>  Sirams artinantis prie jo, Eliziejus meldėsi: “Viešpatie, apakink juos”. Ir Jis apakino juos pagal Eliziejaus žodį. </p>
<p id="v19"><sup><small>19</small></sup>  Tada Eliziejus tarė jiems: “Čia ne tas kelias ir ne tas miestas. Sekite mane, ir aš jus nuvesiu pas tą vyrą, kurio ieškote”. Jis juos nuvedė į Samariją. </p>
<p id="v20"><sup><small>20</small></sup>  Jiems atėjus į Samariją, Eliziejus meldėsi: “Viešpatie, atverk jų akis, kad jie vėl matytų”. Viešpats atvėrė jų akis, ir jie pamatė esą Samarijos viduryje. </p>
<p id="v21"><sup><small>21</small></sup>  Izraelio karalius, juos pamatęs, klausė Eliziejų: “Mano tėve, ar juos užmušti?” </p>
<p id="v22"><sup><small>22</small></sup>  Eliziejus atsakė: “Neužmušk. Argi tu žudai tuos, kuriuos paimi į nelaisvę savo kardu ir lanku? Duok jiems duonos ir vandens, kad pavalgytų ir atsigertų, o tada tegul eina pas savo valdovą”. </p>
<p id="v23"><sup><small>23</small></sup>  Jis jiems paruošė dideles vaišes, ir, jiems pavalgius bei atsigėrus, paleido juos grįžti pas savo valdovą. Nuo to laiko Sirijos būriai daugiau nebepuldinėjo Izraelio. </p>
<p id="v24"><sup><small>24</small></sup>  Kartą Sirijos karalius Ben Hadadas, surinkęs visą savo kariuomenę, atėjo ir apgulė Samariją. </p>
<p id="v25"><sup><small>25</small></sup>  Tada kilo didelis badas Samarijoje. Jie laikė ją apgulę, kol asilo galva kainavo aštuoniasdešimt šekelių sidabro ir ketvirtis kabo balandžių mėšlo penkis šekelius sidabro. </p>
<p id="v26"><sup><small>26</small></sup>  Izraelio karaliui einant mūro siena, viena moteris sušuko: “Padėk, mano valdove karaliau!” </p>
<p id="v27"><sup><small>27</small></sup>  Jis atsakė: “Jei Viešpats tau nepadeda, kaip aš tau padėsiu? Iš klojimo ar iš vyno spaustuvo?” </p>
<p id="v28"><sup><small>28</small></sup>  Karalius jos paklausė: “Ko norėtum?” Ji atsakė: “Šita moteris man sakė: ‘Suvalgykime tavo sūnų šiandien, o mano sūnų rytoj suvalgysime’. </p>
<p id="v29"><sup><small>29</small></sup>  Išvirėme mano sūnų ir jį suvalgėme. O kai kitą dieną jai pasakiau, kad duotų savo sūnų suvalgyti, tai ji paslėpė jį”. </p>
<p id="v30"><sup><small>30</small></sup>  Karalius, išgirdęs moters žodžius, persiplėšė drabužius. Jis ėjo per sieną, ir žmonės matė, kad jis po rūbais vilkėjo ašutinę ant kūno. </p>
<p id="v31"><sup><small>31</small></sup>  Jis tarė: “Tegul Dievas padaro man tai ir dar daugiau, jei Šafato sūnaus Eliziejaus galva šiandien pasiliks ant jo pečių”. </p>
<p id="v32"><sup><small>32</small></sup>  Karalius pasiuntė vyrą pas Eliziejų, kuris tuo laiku sėdėjo savo namuose su vyresniaisiais. Eliziejus tarė vyresniesiems, prieš pasiuntiniui ateinant: “Ar matote, šitas žmogžudžio sūnus pasiuntė vyrą, kad nukirstų man galvą? Pamatę pasiuntinį ateinant, užrakinkite duris ir tvirtai laikykite, nes ir jo valdovą tuoj pamatysite”. </p>
<p id="v33"><sup><small>33</small></sup>  Jam kalbant su jais, atėjo pasiuntinys ir tarė: “Šita nelaimė yra iš Viešpaties! Tai ko man dar laukti iš Viešpaties?” </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/2_Kings/5">Antroji Karalių knyga - Skyrius 5</a></td>
        <td><a href="/lt/Bible/2_Kings/Index">Indeksas</a></td>
        <td><a href="/lt/Bible/2_Kings/7">Antroji Karalių knyga - Skyrius 7</a></td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 6:17 <i>Ugnies vežimuose</i>: <a href="/lt/The_Urantia_Book/110#p7_2">UK 110:7.2</a>. </li>
</ol>
</div>
