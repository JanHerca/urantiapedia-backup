<!--
title: Antroji Karalių knyga - Skyrius 13
description: 
published: true
date: 2022-10-7T19:22:47Z
tags: bible, bible—2 kings
editor: ckeditor
dateCreated: 2022-9-10T13:44:15Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/2_Kings/12">Antroji Karalių knyga - Skyrius 12</a></td>
        <td><a href="/lt/Bible/2_Kings/Index">Indeksas</a></td>
        <td><a href="/lt/Bible/2_Kings/14">Antroji Karalių knyga - Skyrius 14</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Dvidešimt trečiaisiais Judo karaliaus Jehoašo, Ahazijo sūnaus, metais Jehuvo sūnus Jehoachazas pradėjo karaliauti Izraelyje, Samarijoje, ir karaliavo septyniolika metų. </p>
<p id="v2"><sup><small>2</small></sup>  Jis darė pikta Viešpaties akyse ir sekė nuodėmėmis Nebato sūnaus Jeroboamo, kuris įtraukė į nuodėmę Izraelį, ir neatsitraukė nuo jų. </p>
<p id="v3"><sup><small>3</small></sup>  Viešpaties rūstybė užsidegė prieš Izraelį, ir Jis juos atidavė Sirijos karaliui Hazaeliui ir jo sūnui Ben Hadadui per visas jų dienas. </p>
<p id="v4"><sup><small>4</small></sup>  Jehoachazas meldėsi, ir Viešpats jį išklausė, nes matė, kaip Izraelis vargo Sirijos priespaudoje. </p>
<p id="v5"><sup><small>5</small></sup>  Viešpats davė Izraeliui gelbėtoją, ir jie buvo išlaisvinti iš Sirijos rankos; tuomet izraelitai gyveno savo palapinėse kaip anksčiau. </p>
<p id="v6"><sup><small>6</small></sup>  Tačiau jie neatsitraukė nuo nuodėmių Jeroboamo namų, kuris įtraukė Izraelį į nuodėmę, ir gyveno jose, ir neišnaikino giraitės Samarijoje. </p>
<p id="v7"><sup><small>7</small></sup>  Sirijos karalius paliko Jehoachazui tik penkiasdešimt raitelių, dešimt kovos vežimų ir dešimt tūkstančių pėstininkų, nes jis juos sunaikino ir padarė kaip dulkes kūlimo metu. </p>
<p id="v8"><sup><small>8</small></sup>  Visi kiti Jehoachazo darbai ir jo galia yra aprašyti Izraelio karalių metraščių knygoje. </p>
<p id="v9"><sup><small>9</small></sup>  Jehoachazas užmigo prie savo tėvų ir buvo palaidotas Samarijoje, o jo sūnus Jehoašas karaliavo jo vietoje. </p>
<p id="v10"><sup><small>10</small></sup>  Trisdešimt septintaisiais Judo karaliaus Jehoašo metais Jehoachazo sūnus Jehoašas pradėjo karaliauti Izraelyje, Samarijoje, ir valdė kraštą šešiolika metų. </p>
<p id="v11"><sup><small>11</small></sup>  Jis darė pikta Viešpaties akyse ir neatsitraukė nuo nuodėmių Nebato sūnaus Jeroboamo, kuris įtraukė Izraelį į nuodėmę, ir vaikščiojo jose. </p>
<p id="v12"><sup><small>12</small></sup>  Visi kiti Jehoašo darbai ir jo galia, kariaujant su Judo karaliumi Amaciju, yra aprašyti Izraelio karalių metraščių knygoje. </p>
<p id="v13"><sup><small>13</small></sup>  Jehoašas užmigo prie savo tėvų ir jo sūnus Jeroboamas atsisėdo į jo sostą. Jehoašą palaidojo Samarijoje prie Izraelio karalių. </p>
<p id="v14"><sup><small>14</small></sup>  Eliziejus susirgo liga, nuo kurios vėliau jis numirė. Izraelio karalius Jehoašas atėjo pas jį, verkė prie jo ir sakė: “Mano tėve, mano tėve, Izraelio kovos vežimai ir jo raiteliai!” </p>
<p id="v15"><sup><small>15</small></sup>  Eliziejus sakė jam: “Paimk lanką ir strėlių”. Jehoašas paėmė lanką ir strėlių. </p>
<p id="v16"><sup><small>16</small></sup>  Tuomet Eliziejus sakė Izraelio karaliui: “Uždėk savo ranką ant lanko”. Jis uždėjo ranką, o Eliziejus uždėjo savo rankas ant karaliaus rankų </p>
<p id="v17"><sup><small>17</small></sup>  ir tarė: “Atidaryk langą į rytus ir šauk”. Jis atidarė ir šovė. Eliziejus sakė: “Tai Viešpaties išlaisvinimo strėlė, išlaisvinimo iš Sirijos strėlė. Tu nugalėsi sirus Afeke ir juos pribaigsi”. </p>
<p id="v18"><sup><small>18</small></sup>  Po to jis sakė: “Paimk strėles ir suduok į žemę”. Karalius paėmė ir tris kartus sudavė strėlėmis į žemę. </p>
<p id="v19"><sup><small>19</small></sup>  Dievo vyras supykęs tarė: “Reikėjo suduoti penkis ar šešis kartus, tada būtum nugalėjęs Siriją ir juos pribaigęs. O dabar tik tris kartus ją nugalėsi”. </p>
<p id="v20"><sup><small>20</small></sup>  Eliziejus mirė ir buvo palaidotas. Tais metais Moabo būriai įsiveržė į Izraelį. </p>
<p id="v21"><sup><small>21</small></sup>  Kartą, laidojant vyrą, žmonės pamatė karių būrį ir įmetė tą vyrą į Eliziejaus kapą. Kai tas vyras kape palietė Eliziejaus kaulus, atgijo ir atsistojo. </p>
<p id="v22"><sup><small>22</small></sup>  Sirijos karalius Hazaelis spaudė Izraelį per visas Jehoachazo dienas. </p>
<p id="v23"><sup><small>23</small></sup>  Tačiau Viešpats buvo jiems maloningas, jų gailėjosi ir pažvelgė į juos dėl savo sandoros su Abraomu, Izaoku ir Jokūbu. Jis nenorėjo jų sunaikinti ir iki šiol jų neatmetė nuo savęs. </p>
<p id="v24"><sup><small>24</small></sup>  Sirijos karalius Hazaelis mirė, ir jo sūnus Ben Hadadas pradėjo karaliauti jo vietoje. </p>
<p id="v25"><sup><small>25</small></sup>  Jehoachazo sūnus Jehoašas atsiėmė iš Hazaelio sūnaus Ben Hadado miestus, kuriuos jis buvo karu paėmęs iš jo tėvo Jehoachazo. Tris kartus Jehoašas jį nugalėjo ir atgavo Izraelio miestus. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/2_Kings/12">Antroji Karalių knyga - Skyrius 12</a></td>
        <td><a href="/lt/Bible/2_Kings/Index">Indeksas</a></td>
        <td><a href="/lt/Bible/2_Kings/14">Antroji Karalių knyga - Skyrius 14</a></td>
      </tr>
    </tbody>
  </table>
</figure>
