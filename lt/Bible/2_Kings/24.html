<!--
title: Antroji Karalių knyga - Skyrius 24
description: 
published: true
date: 2022-10-7T19:22:47Z
tags: bible, bible—2 kings
editor: ckeditor
dateCreated: 2022-9-10T13:44:15Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/2_Kings/23">Antroji Karalių knyga - Skyrius 23</a></td>
        <td><a href="/lt/Bible/2_Kings/Index">Indeksas</a></td>
        <td><a href="/lt/Bible/2_Kings/25">Antroji Karalių knyga - Skyrius 25</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Jo dienomis atėjo Babilono karalius Nebukadnecaras. Jehojakimas buvo jo tarnu trejus metus, o po to sukilo prieš jį. </p>
<p id="v2"><sup><small>2</small></sup>  Tuomet Viešpats siuntė chaldėjų, sirų, moabitų bei amonitų būrius prieš Judą, kad jį sunaikintų, kaip Jis buvo paskelbęs per savo tarnus pranašus. </p>
<p id="v3"><sup><small>3</small></sup>  Viešpaties įsakymu tai atsitiko Judui, kad jis būtų pašalintas iš Jo akivaizdos dėl Manaso nuodėmių. </p>
<p id="v4"><sup><small>4</small></sup>  Taip pat Viešpats neatleido nekaltai pralieto kraujo, kuriuo šis pripildė Jeruzalę. </p>
<p id="v5"><sup><small>5</small></sup>  Visi kiti Jehojakimo darbai yra surašyti Judo karalių metraščių knygoje. </p>
<p id="v6"><sup><small>6</small></sup>  Jehojakimas užmigo prie savo tėvų, ir jo sūnus Jehojachinas karaliavo jo vietoje. </p>
<p id="v7"><sup><small>7</small></sup>  Egipto karalius daugiau nebeišėjo iš savo šalies, nes Babilono karalius užėmė tai, kas priklausė Egipto karaliui, nuo Egipto upės iki Eufrato upės. </p>
<p id="v8"><sup><small>8</small></sup>  Pradėdamas karaliauti, Jehojachinas buvo aštuoniolikos metų ir karaliavo Jeruzalėje tris mėnesius. Jo motina buvo Nehušta, Elnatano duktė, iš Jeruzalės. </p>
<p id="v9"><sup><small>9</small></sup>  Jis darė pikta Viešpaties akyse, kaip ir jo tėvas. </p>
<p id="v10"><sup><small>10</small></sup>  Tuo laiku Babilono karaliaus Nebukadnecaro tarnai užpuolė ir apgulė Jeruzalę. </p>
<p id="v11"><sup><small>11</small></sup>  Ir Babilono karalius Nebukadnecaras atėjo prieš miestą, kai jo tarnai buvo apgulę jį. </p>
<p id="v12"><sup><small>12</small></sup>  Tada Judo karalius Jehojachinas, jo motina, tarnai, kunigaikščiai ir valdininkai išėjo pas Babilono karalių. Ir Babilono karalius suėmė jį aštuntaisiais savo valdymo metais. </p>
<p id="v13"><sup><small>13</small></sup>  Jis išgabeno visus Viešpaties namų ir karaliaus namų turtus ir sukapojo visus auksinius daiktus, kuriuos Izraelio karalius Saliamonas buvo padaręs Viešpaties šventykloje, kaip Viešpats buvo sakęs. </p>
<p id="v14"><sup><small>14</small></sup>  Jis išvedė į nelaisvę visą Jeruzalę, visus kunigaikščius ir visus narsius karius, iš viso dešimt tūkstančių belaisvių, taip pat visus amatininkus bei kalvius. Nieko neliko, išskyrus vargingiausius krašto žmones. </p>
<p id="v15"><sup><small>15</small></sup>  Jehojachiną, karaliaus motiną, jo žmonas, jo valdininkus ir krašto galinguosius jis išvedė iš Jeruzalės į nelaisvę Babilone. </p>
<p id="v16"><sup><small>16</small></sup>  Visus karius, iš viso septynis tūkstančius, taip pat amatininkus ir kalvius, iš viso tūkstantį, ir visus vyrus, tinkančius kariuomenei, Babilono karalius išsivedė belaisviais į Babiloną. </p>
<p id="v17"><sup><small>17</small></sup>  Judo karaliumi jis paskyrė Jehojachino dėdę Mataniją ir jo vardą pakeitė Zedekiju. </p>
<p id="v18"><sup><small>18</small></sup>  Zedekijas buvo dvidešimt vienerių metų, kai tapo karaliumi. Jis karaliavo Jeruzalėje vienuolika metų. Jo motina buvo Hamutalė, Jeremijo duktė, iš Libnos. </p>
<p id="v19"><sup><small>19</small></sup>  Jis darė pikta Viešpaties akyse, kaip ir Jehojakimas. </p>
<p id="v20"><sup><small>20</small></sup>  Dėl Viešpaties rūstybės taip atsitiko Jeruzalei ir Judui, kad galiausiai Jis pašalino juos iš savo akių. Ir Zedekijas sukilo prieš Babilono karalių. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/2_Kings/23">Antroji Karalių knyga - Skyrius 23</a></td>
        <td><a href="/lt/Bible/2_Kings/Index">Indeksas</a></td>
        <td><a href="/lt/Bible/2_Kings/25">Antroji Karalių knyga - Skyrius 25</a></td>
      </tr>
    </tbody>
  </table>
</figure>
