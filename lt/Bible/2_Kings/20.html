<!--
title: Antroji Karalių knyga - Skyrius 20
description: 
published: true
date: 2022-10-7T19:22:47Z
tags: bible, bible—2 kings
editor: ckeditor
dateCreated: 2022-9-10T13:44:15Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/2_Kings/19">Antroji Karalių knyga - Skyrius 19</a></td>
        <td><a href="/lt/Bible/2_Kings/Index">Indeksas</a></td>
        <td><a href="/lt/Bible/2_Kings/21">Antroji Karalių knyga - Skyrius 21</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Tomis dienomis Ezekijas mirtinai susirgo. Pranašas Izaijas, Amoco sūnus, atėjęs pas jį, tarė: “Taip sako Viešpats: ‘Sutvarkyk savo namus, nes tu nebepasveiksi, bet mirsi’ ”. </p>
<p id="v2"><sup><small>2</small></sup>  Tada Ezekijas nusigręžė į sieną ir meldėsi: </p>
<p id="v3"><sup><small>3</small></sup>  “Viešpatie, atsimink, kad aš vaikščiojau prieš Tave teisingai ir tobula širdimi ir dariau gera Tavo akyse”. Ir Ezekijas graudžiai verkė. </p>
<p id="v4"><sup><small>4</small></sup>  Izaijui dar neperėjus kiemo, Viešpats kalbėjo jam: </p>
<p id="v5"><sup><small>5</small></sup>  “Grįžk ir sakyk mano tautos vadui Ezekijui: ‘Taip sako Viešpats, tavo tėvo Dovydo Dievas: ‘Aš girdėjau tavo maldą ir mačiau tavo ašaras. Aš tave pagydysiu, ir trečią dieną tu eisi į Viešpaties namus. </p>
<p id="v6"><sup><small>6</small></sup>  Aš pridėsiu prie tavo dienų penkiolika metų, be to, išgelbėsiu tave ir šitą miestą iš Asirijos karaliaus rankų ir apginsiu miestą dėl savęs ir dėl savo tarno Dovydo’ ”. </p>
<p id="v7"><sup><small>7</small></sup>  Po to Izaijas sakė: “Paimkite gabalėlį figos”. Jie paėmė, uždėjo ant voties, ir jis pasveiko. </p>
<p id="v8"><sup><small>8</small></sup>  Ezekijas paklausė Izaiją: “Koks yra ženklas, kad Viešpats išgydys mane ir trečią dieną aš eisiu į Viešpaties namus?” </p>
<p id="v9"><sup><small>9</small></sup>  Izaijas atsakė: “Tai bus ženklas iš Viešpaties, kad Viešpats išpildys savo žodį: ar nori, kad saulės laikrodžio šešėlis nueitų dešimt laipsnių pirmyn ar kad grįžtų dešimt laipsnių atgal?” </p>
<p id="v10"><sup><small>10</small></sup>  Ezekijas atsakė: “Lengva šešėliui pailgėti dešimt laipsnių.Tegul jis grįžta dešimt laipsnių atgal”. </p>
<p id="v11"><sup><small>11</small></sup>  Pranašas Izaijas šaukėsi Viešpaties, ir Jis grąžino Ahazo saulės laikrodžio šešėlį dešimt laipsnių atgal. </p>
<p id="v12"><sup><small>12</small></sup>  Tuo metu Babilono karalius Merodach Baladanas, Baladano sūnus, atsiuntė Ezekijui laišką ir dovanų, nes jis sužinojo, kad Ezekijas serga. </p>
<p id="v13"><sup><small>13</small></sup>  Ezekijas išklausė juos ir aprodė jiems visus savo turtus: sidabrą, auksą, kvepalus, brangųjį aliejų, ginklų sandėlius ir visa, kas buvo jo ižde. Nebuvo nieko, ko Ezekijas nebūtų jiems parodęs savo namuose ir savo valdose. </p>
<p id="v14"><sup><small>14</small></sup>  Pranašas Izaijas, atėjęs pas karalių Ezekiją, paklausė: “Iš kur tie vyrai atėjo pas tave ir ką jie tau pasakė?” Ezekijas atsakė: “Jie atėjo iš tolimos šalies, iš Babilono”. </p>
<p id="v15"><sup><small>15</small></sup>  Ir jis sakė: “Ką jie matė tavo namuose?” Ezekijas atsakė: “Jie matė viską, kas yra mano namuose; nėra nieko, ko nebūčiau jiems parodęs”. </p>
<p id="v16"><sup><small>16</small></sup>  Tada Izaijas tarė Ezekijui: “Klausyk Viešpaties žodžio: </p>
<p id="v17"><sup><small>17</small></sup>  ‘Ateis diena, kai į Babiloną išgabens viską, kas yra tavo namuose ir ką iki šiol yra sukrovę tavo tėvai, ir nieko nebeliks. </p>
<p id="v18"><sup><small>18</small></sup>  Jie išves tavo sūnus, kurie tau gims, ir jie bus eunuchais Babilono karaliaus rūmuose’ ”. </p>
<p id="v19"><sup><small>19</small></sup>  Ezekijas atsakė Izaijui: “Viešpaties žodis, kurį tu kalbėjai, yra geras. Taika ir saugumas bus mano dienomis”. </p>
<p id="v20"><sup><small>20</small></sup>  Visi kiti Ezekijo darbai ir jo galia, kaip jis padarė tvenkinį ir vandentiekį, atvesdamas į miestą vandenį, yra aprašyta Judo karalių metraščių knygoje. </p>
<p id="v21"><sup><small>21</small></sup>  Ezekijas užmigo prie savo tėvų, o jo sūnus Manasas karaliavo jo vietoje. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/2_Kings/19">Antroji Karalių knyga - Skyrius 19</a></td>
        <td><a href="/lt/Bible/2_Kings/Index">Indeksas</a></td>
        <td><a href="/lt/Bible/2_Kings/21">Antroji Karalių knyga - Skyrius 21</a></td>
      </tr>
    </tbody>
  </table>
</figure>
