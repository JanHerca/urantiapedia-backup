<!--
title: Ezdro knyga - Skyrius 7
description: 
published: true
date: 2023-11-8T21:52:7Z
tags: bible, bible—ezra
editor: ckeditor
dateCreated: 2022-9-10T13:44:15Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/lt/Bible/Ezra/6">
          <span class="mdi mdi-arrow-left-drop-circle"></span><span class="pl-2">Ezdro knyga - Skyrius 6</span>
        </a>
        </td>
        <td>
        <a href="/lt/Bible/Ezra/Index">
          <span class="mdi mdi-book-open-variant"></span><span class="pl-2">Indeksas</span>
        </a>
        </td>
        <td>
        <a href="/lt/Bible/Ezra/8">
          <span class="pr-2">Ezdro knyga - Skyrius 8</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Po šitų įvykių, persų karaliui Artakserksui karaliaujant, atėjo Ezra, sūnus Serajos, sūnaus Azarijos, sūnaus Hilkijos, </p>
<p id="v2"><sup><small>2</small></sup>  sūnaus Šalumo, sūnaus Cadoko, sūnaus Ahitubo, </p>
<p id="v3"><sup><small>3</small></sup>  sūnaus Amarijos, sūnaus Azarijos, sūnaus Merajoto, </p>
<p id="v4"><sup><small>4</small></sup>  sūnaus Zerachijos, sūnaus Uzio, sūnaus Bukio, </p>
<p id="v5"><sup><small>5</small></sup>  sūnaus Abišūvos, sūnaus Finehaso, sūnaus Eleazaro, sūnaus vyriausiojo kunigo Aarono. </p>
<p id="v6"><sup><small>6</small></sup>  Šitas Ezra išėjo iš Babilono; jis buvo geras žinovas Mozės įstatymo, kurį davė Viešpats, Izraelio Dievas. Karalius suteikė jam viską, ko jis prašė, nes Viešpaties, jo Dievo, ranka buvo su juo. </p>
<p id="v7"><sup><small>7</small></sup>  Karaliaus Artakserkso septintaisias metais į Jeruzalę su juo išėjo kai kurie izraelitai, kunigai, levitai, giedotojai, vartininkai ir šventyklos tarnai. </p>
<p id="v8"><sup><small>8</small></sup>  Jis atėjo į Jeruzalę septintų karaliaus metų penktą mėnesį. </p>
<p id="v9"><sup><small>9</small></sup>  Ezra išėjo iš Babilono pirmo mėnesio pirmą dieną, o penkto mėnesio pirmą dieną jis atėjo į Jeruzalę, nes gera Dievo ranka buvo ant jo. </p>
<p id="v10"><sup><small>10</small></sup>  Ezra paruošė savo širdį tyrinėti Viešpaties įstatymą, jį vykdyti ir mokyti Izraelyje jo nuostatų ir teisės. <sup id="cite1"><a href="#fn1">[1]</a></sup></p>
<p id="v11"><sup><small>11</small></sup>  Tai yra nuorašas laiško, kurį Artakserksas davė kunigui Ezrai, kuris buvo Viešpaties įsakymų ir Jo nuostatų Izraelyje žinovas: </p>
<p id="v12"><sup><small>12</small></sup>  “Artakserksas, karalių karalius, kunigui Ezrai, dangaus Dievo įstatymo žinovui. </p>
<p id="v13"><sup><small>13</small></sup>  Aš įsakiau, kad kiekvienas izraelitas, kunigas bei levitas mano karalystėje gali vykti savo noru į Jeruzalę drauge su tavimi, </p>
<p id="v14"><sup><small>14</small></sup>  nes tu esi karaliaus ir jo septynių patarėjų siunčiamas į Judą ir Jeruzalę nustatyti, ar vykdomas tavo Dievo įstatymas, kuris yra tavo rankoje. </p>
<p id="v15"><sup><small>15</small></sup>  Tu nugabensi sidabrą ir auksą, kurį karalius ir jo patarėjai padovanojo Izraelio Dievui, kurio buveinė yra Jeruzalėje, </p>
<p id="v16"><sup><small>16</small></sup>  taip pat sidabrą ir auksą, kurį tu gausi Babilono krašte, kartu su tautos ir kunigų dovanomis, kurias jie padovanos savo Dievo namams, esantiems Jeruzalėje. </p>
<p id="v17"><sup><small>17</small></sup>  Nedelsdamas nupirk už tuos pinigus jaučių, avių, ėriukų ir kartu su jiems priklausančiomis duonos bei geriamosiomis aukomis aukok ant aukuro jūsų Dievo namuose Jeruzalėje. </p>
<p id="v18"><sup><small>18</small></sup>  Su likusiu sidabru ir auksu daryk, kas tau ir tavo broliams atrodys reikalinga, pagal jūsų Dievo valią. </p>
<p id="v19"><sup><small>19</small></sup>  Indus, kurie tau perduodami tavo Dievo namų reikalams, padėk priešais Jeruzalės Dievą. </p>
<p id="v20"><sup><small>20</small></sup>  Visa kita, ko reikės tavo Dievo namams, jei matysi esant reikalinga, paimk iš karaliaus iždo sandėlių. </p>
<p id="v21"><sup><small>21</small></sup>  Aš, karalius Artakserksas, įsakiau visiems iždininkams anapus upės: ‘Ko tik kunigas Ezra, dangaus Dievo įstatymo žinovas, iš jūsų reikalaus, nedelsdami duokite. </p>
<p id="v22"><sup><small>22</small></sup>  Iki šimto talentų sidabro, šimto saikų kviečių, šimto batų vyno, šimto batų aliejaus ir neribotą kiekį druskos. </p>
<p id="v23"><sup><small>23</small></sup>  Ko tik reikalaus dangaus Dievas, privalote padaryti Dievo namams, kad Jo rūstybė nepaliestų karaliaus ir jo sūnų. </p>
<p id="v24"><sup><small>24</small></sup>  Taip pat pranešu jums, kad neleidžiu apdėti jokiais mokesčiais kunigų, levitų, giedotojų, vartininkų ir šventyklos tarnų’. </p>
<p id="v25"><sup><small>25</small></sup>  O tu, Ezra, Dievo duota išmintimi paskirk mokytojų ir teisėjų, kurie teistų anapus upės gyvenančius žmones, pažįstančius tavo Dievo įstatymą; o kurie tų įstatymų nepažįsta, tuos pamokyk. </p>
<p id="v26"><sup><small>26</small></sup>  Kas nevykdys tavo Dievo ar karaliaus įstatymo, tas turi būti baudžiamas mirtimi, ištrėmimu, turto atėmimu arba kalėjimu”. </p>
<p id="v27"><sup><small>27</small></sup>  Garbė Viešpačiui, mūsų tėvų Dievui, kuris įdėjo tai į karaliaus širdį, kad Viešpaties namai Jeruzalėje būtų pagerbti. </p>
<p id="v28"><sup><small>28</small></sup>  Jis man suteikė malonę karaliaus, jo patarėjų ir galingų karaliaus kunigaikščių akyse. Aš buvau padrąsintas, kai Viešpaties, mano Dievo, ranka buvo ant manęs ir surinkau Izraelio vyresniuosius, kad jie eitų su manimi. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/lt/Bible/Ezra/6">
          <span class="mdi mdi-arrow-left-drop-circle"></span><span class="pl-2">Ezdro knyga - Skyrius 6</span>
        </a>
        </td>
        <td>
        <a href="/lt/Bible/Ezra/Index">
          <span class="mdi mdi-book-open-variant"></span><span class="pl-2">Indeksas</span>
        </a>
        </td>
        <td>
        <a href="/lt/Bible/Ezra/8">
          <span class="pr-2">Ezdro knyga - Skyrius 8</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 7:10 <i>Ezra: įstatymų laikymasis</i>: <a href="/lt/The_Urantia_Book/97#p8_3">UK 97:8.3</a>. </li>
</ol>
</div>
