<!--
title: Ezdro knyga - Skyrius 6
description: 
published: true
date: 2023-11-8T21:52:7Z
tags: bible, bible—ezra
editor: ckeditor
dateCreated: 2022-9-10T13:44:15Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/lt/Bible/Ezra/5">
          <span class="mdi mdi-arrow-left-drop-circle"></span><span class="pl-2">Ezdro knyga - Skyrius 5</span>
        </a>
        </td>
        <td>
        <a href="/lt/Bible/Ezra/Index">
          <span class="mdi mdi-book-open-variant"></span><span class="pl-2">Indeksas</span>
        </a>
        </td>
        <td>
        <a href="/lt/Bible/Ezra/7">
          <span class="pr-2">Ezdro knyga - Skyrius 7</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Karalius Darijus įsakė ieškoti žinių Babilono knygų saugykloje. </p>
<p id="v2"><sup><small>2</small></sup>  Medų krašte Ekbatanos rūmuose buvo surastas ritinys, kuriame buvo taip parašyta: </p>
<p id="v3"><sup><small>3</small></sup>  “Pirmaisiais karaliaus Kyro metais karalius davė įsakymą Jeruzalės Dievo namų reikalu: ‘Turi būti atstatyti namai, kur buvo aukojamos aukos, ir jiems turi būti padėti tvirti pamatai. Jų aukštis ir plotis turi būti šešiasdešimt uolekčių. </p>
<p id="v4"><sup><small>4</small></sup>  Turi būti trys eilės didelių akmenų ir viena eilė rąstų. Išlaidas apmokės karaliaus namai. </p>
<p id="v5"><sup><small>5</small></sup>  Auksiniai ir sidabriniai Dievo namų indai, kuriuos Nebukadnecaras buvo atgabenęs iš Jeruzalės šventyklos į Babiloną, turi būti nugabenti į Jeruzalėje statomą šventyklą, į savo vietą, ir padėti Dievo namuose’ ”. </p>
<p id="v6"><sup><small>6</small></sup>  “Dabar, Tatnajau, valdytojau anapus upės, Šetar Boznajau ir jūsų bendrai afarsakai anapus upės, atsitraukite nuo jų. </p>
<p id="v7"><sup><small>7</small></sup>  Palikite Dievo namų darbą. Netrukdykite žydų valdytojui ir vyresniesiems statyti Dievo namų jų buvusioje vietoje. </p>
<p id="v8"><sup><small>8</small></sup>  Be to, įsakau, kad jūs padengtumėte žydų vyresniesiems visas Dievo namų išlaidas iš karaliaus turtų, iš mokesčių, surenkamų anapus upės, kad jų darbas nebūtų trukdomas. </p>
<p id="v9"><sup><small>9</small></sup>  Ko tik reikia dangaus Dievui deginamosioms aukoms: jaučių, avinų, ėriukų, kviečių, druskos, vyno ir aliejaus, kaip pasakys Jeruzalėje esą kunigai, privalote jiems kasdien nedelsiant suteikti, </p>
<p id="v10"><sup><small>10</small></sup>  kad jie aukotų malonaus kvapo aukas dangaus Dievui ir melstųsi už karaliaus ir jo vaikų gyvybę. </p>
<p id="v11"><sup><small>11</small></sup>  Be to, aš įsakiau, kad kiekvienas, kuris sulaužys šitą įsakymą, bus prikaltas prie ištraukto iš jo namų rąsto, o jo namai paversti griuvėsių krūva. </p>
<p id="v12"><sup><small>12</small></sup>  O Dievas, kuris ten paskyrė savo vardui buveinę, tepašalina kiekvieną karalių ir tautą, kurie išdrįstų priešintis tam įsakymui ir siektų sunaikinti Jeruzalėje Dievo namus. Aš, Darijus, daviau įsakymą ir jis turi būti nedelsiant vykdomas”. </p>
<p id="v13"><sup><small>13</small></sup>  Tada krašto šiapus upės valdytojas Tatnajas, Šetar Boznajas ir jų bendrai nedelsiant įvykdė karaliaus Darijaus įsakymą. </p>
<p id="v14"><sup><small>14</small></sup>  Žydų vyresnieji statė šventyklą, ir jiems sekėsi pagal pranašų Agėjo ir Idojo sūnaus Zacharijos pranašystes. Jie statė ir užbaigė įsakius Izraelio Dievui ir persų karaliams Kyrui, Darijui ir Artakserksui. </p>
<p id="v15"><sup><small>15</small></sup>  Namai buvo užbaigti šeštaisiais karaliaus Darijaus karaliavimo metais, Adaro mėnesio trečią dieną. </p>
<p id="v16"><sup><small>16</small></sup>  Tuomet izraelitai, kunigai, levitai ir visi, sugrįžę iš nelaisvės, su džiaugsmu pašventino Dievo namus. </p>
<p id="v17"><sup><small>17</small></sup>  Pašventindami Dievo namus, jie aukojo šimtą jaučių, du šimtus avinų, keturis šimtus ėriukų ir auką už nuodėmę, už visą Izraelį­dvylika ožių pagal Izraelio giminių skaičių. </p>
<p id="v18"><sup><small>18</small></sup>  Kunigai buvo paskirstyti skyriais ir levitai pagal jų pareigas, kad tarnautų Dievui Jeruzalėje, kaip parašyta Mozės knygoje. </p>
<p id="v19"><sup><small>19</small></sup>  Pirmo mėnesio keturioliktą dieną grįžę tremtiniai šventė Paschą. </p>
<p id="v20"><sup><small>20</small></sup>  Visi kunigai ir levitai buvo apsivalę ir švarūs. Jie pjovė Paschos avinėlį visiems grįžusiems tremtiniams, savo broliams kunigams ir sau. </p>
<p id="v21"><sup><small>21</small></sup>  Paschos avinėlį valgė grįžusieji iš tremties izraelitai ir visi, kurie buvo atsiskyrę nuo krašto pagonių nešvaros ir prisijungę prie jų, kad ieškotų Viešpaties, Izraelio Dievo. </p>
<p id="v22"><sup><small>22</small></sup>  Septynias dienas jie džiaugsmingai šventė Neraugintos duonos šventę, nes Viešpats suteikė jiems džiaugsmo ir palenkė į juos Asirijos karaliaus širdį, kad sustiprintų juos Izraelio Dievo namų statyboje. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/lt/Bible/Ezra/5">
          <span class="mdi mdi-arrow-left-drop-circle"></span><span class="pl-2">Ezdro knyga - Skyrius 5</span>
        </a>
        </td>
        <td>
        <a href="/lt/Bible/Ezra/Index">
          <span class="mdi mdi-book-open-variant"></span><span class="pl-2">Indeksas</span>
        </a>
        </td>
        <td>
        <a href="/lt/Bible/Ezra/7">
          <span class="pr-2">Ezdro knyga - Skyrius 7</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
