<!--
title: Antrasis laiškas korintiečiams - Skyrius 7
description: 
published: true
date: 2022-9-13T21:36:44Z
tags: 
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/2_Corinthians/6">Antrasis laiškas korintiečiams - Skyrius 6</a></td>
        <td><a href="/lt/Bible/2_Corinthians/Index">Indeksas</a></td>
        <td><a href="/lt/Bible/2_Corinthians/8">Antrasis laiškas korintiečiams - Skyrius 8</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Taigi, mylimieji, turėdami tokius pažadus, apsivalykime nuo visos kūno ir dvasios nešvaros, tobulindami šventumą Dievo baimėje. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Priimkite mus. Mes nė vieno nenuskriaudėme, nė vienam nepakenkėm, nė vieno neapgavome. </p>
<p id="v3"><sup><small>3</small></sup>  Tai sakau, ne norėdamas jus smerkti. Nes jau esu sakęs, jog esate mūsų širdyse, kad kartu mirtume ir kartu gyventume. </p>
<p id="v4"><sup><small>4</small></sup>  Aš labai pasitikiu jumis ir labai jumis didžiuojuosi. Esu kupinas paguodos ir džiaugsmo visuose mūsų sunkumuose. </p>
<p id="v5"><sup><small>5</small></sup>  Kai atvykome į Makedoniją, mūsų kūnui neteko patirti nė kiek ramybės; mes buvome visokeriopai varginami: iš išorės­kovos, viduje­baimė. </p>
<p id="v6"><sup><small>6</small></sup>  Bet Dievas, pažemintųjų guodėjas, paguodė mus Tito atvykimu. </p>
<p id="v7"><sup><small>7</small></sup>  Ir ne vien jo atvykimu, bet ir ta paguoda, kuria jis buvo paguostas pas jus. Jis pranešė mums apie jūsų karštą troškimą, dejones, jūsų uolumą man. Taigi aš pradžiugau dar labiau. </p>
<p id="v8"><sup><small>8</small></sup>  Todėl jeigu nuliūdinau jus laišku, tai šito nesigailiu, nors ir apgailestavau. Nes matau, kad tas laiškas jus nuliūdino, bet tik kuriam laikui. </p>
<p id="v9"><sup><small>9</small></sup>  Dabar aš džiaugiuosi, žinoma, ne todėl, kad jums teko nuliūsti, bet kad jūsų nuliūdimas atvedė jus į atgailą. Jūs buvote nuliūdę dievišku liūdesiu, todėl iš mūsų pusės nebuvo jums jokios skriaudos. </p>
<p id="v10"><sup><small>10</small></sup>  Dieviškas liūdesys gimdo atgailą išgelbėjimui, dėl kurio nereikia gailėtis; o pasaulio liūdesys gimdo mirtį. </p>
<p id="v11"><sup><small>11</small></sup>  Ir štai kaip tik tas dieviškas nuliūdimas pagimdė jumyse tokį susirūpinimą, tokį teisinimąsi, apmaudą, baimę, tokį stiprų troškimą, uolumą, tokį atpildą! Jūs visais atžvilgiais pasirodėte švarūs šiame reikale. </p>
<p id="v12"><sup><small>12</small></sup>  Todėl, jeigu jums parašiau, tai ne dėl įžeidėjo ir ne dėl įžeistojo, bet kad jums paaiškėtų mūsų rūpestis jumis Dievo akivaizdoje. </p>
<p id="v13"><sup><small>13</small></sup>  Todėl mes pasiguodėme jūsų paguoda ir dar labiau nudžiugome dėl Tito džiaugsmo, nes jo dvasia buvo jūsų visų atgaivinta. </p>
<p id="v14"><sup><small>14</small></sup>  Taigi nelikau sugėdintas, kad jam buvau pasigyręs jumis, bet kaip ir viską jums teisingai kalbėjome, taip ir mūsų pasigyrimas Titui pasirodė teisingas. </p>
<p id="v15"><sup><small>15</small></sup>  Ir jo širdis dar labiau prisirišusi prie jūsų, nes jis prisimena jūsų paklusnumą ir kaip priėmėte jį su baime ir drebėdami. </p>
<p id="v16"><sup><small>16</small></sup>  Todėl džiaugiuosi, kad visais atžvilgiais galiu jumis pasitikėti. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/2_Corinthians/6">Antrasis laiškas korintiečiams - Skyrius 6</a></td>
        <td><a href="/lt/Bible/2_Corinthians/Index">Indeksas</a></td>
        <td><a href="/lt/Bible/2_Corinthians/8">Antrasis laiškas korintiečiams - Skyrius 8</a></td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 7:1 <i>Valantis save</i>: <a href="/lt/The_Urantia_Book/143#p2_6">UK 143:2.6</a>. </li>
</ol>
</div>
