<!--
title: Antrasis laiškas korintiečiams - Skyrius 9
description: 
published: true
date: 2023-11-8T21:52:7Z
tags: bible, bible—2 corinthians
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/lt/Bible/2_Corinthians/8">
          <span class="mdi mdi-arrow-left-drop-circle"></span><span class="pl-2">Antrasis laiškas korintiečiams - Skyrius 8</span>
        </a>
        </td>
        <td>
        <a href="/lt/Bible/2_Corinthians/Index">
          <span class="mdi mdi-book-open-variant"></span><span class="pl-2">Indeksas</span>
        </a>
        </td>
        <td>
        <a href="/lt/Bible/2_Corinthians/10">
          <span class="pr-2">Antrasis laiškas korintiečiams - Skyrius 10</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Apie tarnavimą šventiesiems man nebereikia jums rašyti: </p>
<p id="v2"><sup><small>2</small></sup>  aš žinau jūsų pasiryžimą ir giruosi jumis makedoniečiams, sakydamas, kad Achaja pasiruošusi nuo pereitų metų. Ir jūsų uolumas yra daugelį paskatinęs. </p>
<p id="v3"><sup><small>3</small></sup>  O brolius siunčiu tam, kad mano pasigyrimas jumis nepasirodytų šiuo atveju tuščias ir kad jūs, kaip sakiau, būtumėte pasiruošę. </p>
<p id="v4"><sup><small>4</small></sup>  Kad, jei kartais makedoniečiai atvyktų kartu su manimi ir rastų jus nepasiruošusius, mes (nekalbant apie jus) nebūtume sugėdinti dėl tokio tvirto pasigyrimo. </p>
<p id="v5"><sup><small>5</small></sup>  Todėl maniau esant reikalinga paprašyti brolius iš anksto nuvykti pas jus ir pasirūpinti, kad anksčiau viešai paskelbtas palaiminimas būtų paruoštas ir kad liudytų jūsų dosnumą, o ne godumą. </p>
<p id="v6"><sup><small>6</small></sup>  Štai ką pasakysiu: kas šykščiai sėja, šykščiai ir pjaus, o kas dosniai sėja, dosniai ir pjaus. <sup id="cite2"><a href="#fn2">[2]</a></sup></p>
<p id="v7"><sup><small>7</small></sup>  Kiekvienas tegul aukoja, kaip yra širdyje nutaręs, ne gailėdamas ar verčiamas, nes Dievas myli linksmą davėją. </p>
<p id="v8"><sup><small>8</small></sup>  O Dievas gali jus gausiai apdovanoti visokeriopomis malonėmis, kad visada ir visais atžvilgiais būtumėme aprūpinti ir turtingi kiekvienam geram darbui, </p>
<p id="v9"><sup><small>9</small></sup>  kaip parašyta: “Jis pažėrė, Jis davė vargšams; Jo teisumas išlieka per amžius”. </p>
<p id="v10"><sup><small>10</small></sup>  Tas, kuris parūpina sėklos sėjėjui ir duonos valgytojui, padaugins jūsų pasėtą sėklą ir subrandins jūsų teisumo vaisius. <sup id="cite3"><a href="#fn3">[3]</a></sup></p>
<p id="v11"><sup><small>11</small></sup>  O jūs ir taip esate visokeriopai turtingi ir dosnūs, dėl ko mes ir dėkojame Dievui. </p>
<p id="v12"><sup><small>12</small></sup>  Nes šis tarnavimas ne tik patenkina šventųjų poreikius, bet ir gausina daugelio dėkojimus Dievui. </p>
<p id="v13"><sup><small>13</small></sup>  Patyrę tokias paslaugas, jie šlovins Dievą už jūsų paklusnumą išpažįstamai Kristaus Evangelijai ir už jūsų dosnų pasidalijimą su jais ir visais kitais. </p>
<p id="v14"><sup><small>14</small></sup>  Jie melsis už jus ir ilgėsis jūsų dėl visa pranokstančios Dievo malonės jumyse. </p>
<p id="v15"><sup><small>15</small></sup>  Ačiū Dievui už neapsakomą Jo dovaną! <sup id="cite1"><a href="#fn1">[1]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/lt/Bible/2_Corinthians/8">
          <span class="mdi mdi-arrow-left-drop-circle"></span><span class="pl-2">Antrasis laiškas korintiečiams - Skyrius 8</span>
        </a>
        </td>
        <td>
        <a href="/lt/Bible/2_Corinthians/Index">
          <span class="mdi mdi-book-open-variant"></span><span class="pl-2">Indeksas</span>
        </a>
        </td>
        <td>
        <a href="/lt/Bible/2_Corinthians/10">
          <span class="pr-2">Antrasis laiškas korintiečiams - Skyrius 10</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 9:15 <i>Išgyvenimas yra dovana</i>: <a href="/lt/The_Urantia_Book/110#p2_2">UK 110:2.2</a>.  <i>Dovana nuo tėčio</i>: <a href="/lt/The_Urantia_Book/3#p1_4">UK 3:1.4</a>.  <i>Ačiū Dievui už dovanas</i>: <a href="/lt/The_Urantia_Book/131#p10_6">UK 131:10.6</a>. </li>
  <li id="fn2"><a href="#cite2">↑</a> 9:6 <i>Pjūtis ir sėja</i>: <a href="/lt/The_Urantia_Book/192#p2_8">UK 192:2.8</a>. </li>
  <li id="fn3"><a href="#cite3">↑</a> 9:10 <i>Dvasinės pamokos</i>: <a href="/lt/The_Urantia_Book/85#p2_2">UK 85:2.2</a>. </li>
</ol>
</div>
