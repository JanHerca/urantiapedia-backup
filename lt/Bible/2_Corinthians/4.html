<!--
title: Antrasis laiškas korintiečiams - Skyrius 4
description: 
published: true
date: 2022-10-7T19:22:49Z
tags: bible, bible—2 corinthians
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/2_Corinthians/3">Antrasis laiškas korintiečiams - Skyrius 3</a></td>
        <td><a href="/lt/Bible/2_Corinthians/Index">Indeksas</a></td>
        <td><a href="/lt/Bible/2_Corinthians/5">Antrasis laiškas korintiečiams - Skyrius 5</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Todėl, suprasdami, kad turime šį tarnavimą iš gailestingumo, mes nepailstame. </p>
<p id="v2"><sup><small>2</small></sup>  Atsisakę slaptų begėdysčių, nesileidžiame į gudravimus ir nekraipome Dievo žodžio, bet, atskleisdami tiesą, prisistatome kiekvieno žmogaus sąžinei Dievo akivaizdoje. </p>
<p id="v3"><sup><small>3</small></sup>  O jeigu Evangelija yra paslėpta, tai ji paslėpta žūstantiems, </p>
<p id="v4"><sup><small>4</small></sup>  kuriems šio amžiaus dievas apakino protus; netikintiems, kad jiems nesušvistų Kristaus, kuris yra Dievo atvaizdas, šlovės Evangelijos šviesa. <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  Mes ne save pačius skelbiame, bet Kristų Jėzų kaip Viešpatį, o mes­jūsų tarnai dėl Jėzaus. </p>
<p id="v6"><sup><small>6</small></sup>  Nes tai Dievas, kuris įsakė iš tamsos nušvisti šviesai, sušvito mūsų širdyse, kad suteiktų mums Dievo šlovės pažinimo šviesą Kristaus veide. </p>
<p id="v7"><sup><small>7</small></sup>  Bet šitą turtą mes laikome moliniuose induose, kad būtų aišku, jog visa viršijanti jėgos apstybė iš Dievo, o ne iš mūsų. </p>
<p id="v8"><sup><small>8</small></sup>  Mes visaip spaudžiami, bet nesugniuždyti; suglumę, bet nenusivylę; </p>
<p id="v9"><sup><small>9</small></sup>  persekiojami, bet nepalikti; parblokšti, bet nežuvę. </p>
<p id="v10"><sup><small>10</small></sup>  Visada nešiojame savo kūne Viešpaties Jėzaus mirtį, kad ir Jėzaus gyvybė apsireikštų mūsų kūne. </p>
<p id="v11"><sup><small>11</small></sup>  Nes mes, gyvieji, dėl Jėzaus nuolat atiduodami mirčiai, kad ir Jėzaus gyvybė apsireikštų mūsų mirtingame kūne. </p>
<p id="v12"><sup><small>12</small></sup>  Taigi mumyse veikia mirtis, o jumyse gyvybė. </p>
<p id="v13"><sup><small>13</small></sup>  Turėdami tą pačią tikėjimo dvasią, apie kurią parašyta: “Aš įtikėjau, todėl prakalbėjau”, mes irgi tikime ir todėl kalbame, </p>
<p id="v14"><sup><small>14</small></sup>  žinodami, kad Tas, kuris prikėlė Viešpatį Jėzų, taip pat ir mus prikels per Jėzų ir pastatys kartu su jumis. </p>
<p id="v15"><sup><small>15</small></sup>  Nes viskas yra dėl jūsų, kad per daugelį pagausėjusi malonė pagausintų dėkojimą Dievo šlovei. </p>
<p id="v16"><sup><small>16</small></sup>  Todėl mes nepailstame. Nors mūsų išorinis žmogus ir nyksta, vidinis diena iš dienos atsinaujina. </p>
<p id="v17"><sup><small>17</small></sup>  Mūsų trumpalaikis lengvas sielvartas ruošia mums visa pranokstančią amžinąją šlovę. </p>
<p id="v18"><sup><small>18</small></sup>  Tuo tarpu mes nežiūrime į tai, kas regima, bet į tai, kas neregima, nes kas regima, yra laikina, o kas neregima­amžina. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/2_Corinthians/3">Antrasis laiškas korintiečiams - Skyrius 3</a></td>
        <td><a href="/lt/Bible/2_Corinthians/Index">Indeksas</a></td>
        <td><a href="/lt/Bible/2_Corinthians/5">Antrasis laiškas korintiečiams - Skyrius 5</a></td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 4:4 <i>Šio pasaulio dievas</i>: <a href="/lt/The_Urantia_Book/67#p2_4">UK 67:2.4</a>.  <i>Urantijos Dievas</i>: <a href="/lt/The_Urantia_Book/53#p8_5">UK 53:8.5</a>.  <i>Senasis planetos princas</i>: <a href="/lt/The_Urantia_Book/51#p3_9">UK 51:3.9</a>. </li>
</ol>
</div>
