<!--
title: Antrasis laiškas korintiečiams - Skyrius 11
description: 
published: true
date: 2022-10-7T19:22:49Z
tags: bible, bible—2 corinthians
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/2_Corinthians/10">Antrasis laiškas korintiečiams - Skyrius 10</a></td>
        <td><a href="/lt/Bible/2_Corinthians/Index">Indeksas</a></td>
        <td><a href="/lt/Bible/2_Corinthians/12">Antrasis laiškas korintiečiams - Skyrius 12</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  O, kad jūs pakęstumėte truputėlį mano kvailumo! Betgi jūs ir pakenčiate. </p>
<p id="v2"><sup><small>2</small></sup>  Aš pavyduliauju dėl jūsų Dievo pavydu, nes sužiedavau jus su vienu vyru, kad nuvesčiau jus Kristui kaip skaisčią mergelę. </p>
<p id="v3"><sup><small>3</small></sup>  Bet bijau, kad kaip gyvatė savo gudrumu suvedžiojo Ievą, taip ir jūsų mintys nesugestų be paprastumo Kristuje. </p>
<p id="v4"><sup><small>4</small></sup>  Mat jei kas užklydęs ima skelbti kitą Jėzų, kurio mes neskelbėme, arba jei jūs priimate kitą dvasią, kurios nebuvote priėmę, ar kitą evangeliją, kurios nebuvote gavę, jūs ramiausiai tai pakenčiate. </p>
<p id="v5"><sup><small>5</small></sup>  Bet aš manau nesąs prastesnis už pačius didžiausius apaštalus. </p>
<p id="v6"><sup><small>6</small></sup>  Ir jei man trūksta iškalbingumo, tai anaiptol ne pažinimo. Ir tai jums esame aiškiai įrodę visais atžvilgiais. </p>
<p id="v7"><sup><small>7</small></sup>  Nejaugi nusidėjau, kad pažeminau save ir išaukštinau jus, paskelbdamas jums Dievo Evangeliją už dyką? </p>
<p id="v8"><sup><small>8</small></sup>  Apiplėšiau kitas bažnyčias, imdamas iš jų atlyginimą, kad galėčiau tarnauti jums. </p>
<p id="v9"><sup><small>9</small></sup>  O būdamas pas jus ir stokodamas, nė vieno neapsunkinau, nes ko man trūko, parūpino iš Makedonijos atvykę broliai. Aš saugojausi ir ateityje saugosiuos tapti jums našta bet kuria prasme. </p>
<p id="v10"><sup><small>10</small></sup>  Sakau jums vardan Kristaus tiesos, esančios manyje, kad šio pasididžiavimo Achajos srityse niekas iš manęs neatims. </p>
<p id="v11"><sup><small>11</small></sup>  Kodėl? Ar todėl, kad jūsų nemyliu? Dievas žino! </p>
<p id="v12"><sup><small>12</small></sup>  Ką darau, darysiu ir toliau, kad negalėtų pasiteisinti norintys pasiteisinti, kad tuo, kuo giriasi, jie pasirodytų esą tokie kaip ir mes. </p>
<p id="v13"><sup><small>13</small></sup>  Juk tokie yra netikri apaštalai, apgaulingi darbininkai, besidedantys Kristaus apaštalais. </p>
<p id="v14"><sup><small>14</small></sup>  Ir nenuostabu. Juk pats šėtonas apsimeta šviesos angelu. <sup id="cite2"><a href="#fn2">[2]</a></sup></p>
<p id="v15"><sup><small>15</small></sup>  Tad nieko ypatingo, jei jo tarnai apsimeta teisumo tarnais. Bet jų galas bus pagal jų darbus. </p>
<p id="v16"><sup><small>16</small></sup>  Kartoju: tegu nei vienas nelaiko manęs kvailiu! O jeigu jau laikote, tai pasiklausykite manęs kaip kvailo, kad irgi galėčiau truputį pasigirti. </p>
<p id="v17"><sup><small>17</small></sup>  Ką pasakysiu, pasakysiu ne pagal Viešpatį, bet tarytum kvailiodamas ir manydamas galįs pasigirti. </p>
<p id="v18"><sup><small>18</small></sup>  Matydamas, kad daug kas giriasi pagal kūną, tai pasigirsiu ir aš. </p>
<p id="v19"><sup><small>19</small></sup>  Juk, būdami protingi, mokate mielai pakęsti kvailius. </p>
<p id="v20"><sup><small>20</small></sup>  Nes jūs pakenčiate, kai jus pavergia, kai apryja, kai atima, kai didžiuojasi, kai smogia per veidą. </p>
<p id="v21"><sup><small>21</small></sup>  Mūsų gėdai pasakysiu, kad buvome tam per silpni. Bet jei kas kuo nors drąsus,­tai sakau iš kvailumo,­ aš drąsus taip pat. </p>
<p id="v22"><sup><small>22</small></sup>  Jie žydai? Ir aš. Jie izraelitai? Ir aš. Jie Abraomo palikuonys? Ir aš. <sup id="cite3"><a href="#fn3">[3]</a></sup></p>
<p id="v23"><sup><small>23</small></sup>  Jie Kristaus tarnai? Kalbu kaip kvailys: aš juo labiau! Aš daug daugiau darbavausi, gavau rykščių be saiko, daugiau kalėjau ir daugel kartų buvau mirties pavojuje. </p>
<p id="v24"><sup><small>24</small></sup>  Nuo žydų gavau penkis kartus po keturiasdešimt be vieno kirčio. </p>
<p id="v25"><sup><small>25</small></sup>  Tris kartus buvau muštas lazdomis, vienąkart buvau užmėtytas akmenimis. Tris kartus pergyvenau laivo sudužimą, ištisą parą plūduriavau jūroje. </p>
<p id="v26"><sup><small>26</small></sup>  Dažnai buvau kelionėse, upių pavojuose, pavojuose nuo plėšikų, pavojuose nuo tautiečių, pavojuose nuo pagonių, pavojuose mieste, dykumos pavojuose, pavojuose jūroje, pavojuose nuo netikrų brolių. </p>
<p id="v27"><sup><small>27</small></sup>  Kenčiau nuovargį ir skausmą, dažnai budėjau naktimis, alkau ir troškau, dažnai pasninkavau, kenčiau šaltį ir nuogumą. </p>
<p id="v28"><sup><small>28</small></sup>  Neminint viso kito, kas atsitinka kasdien, rūpinuosi visomis bažnyčiomis. </p>
<p id="v29"><sup><small>29</small></sup>  Jei kas silpsta, ar aš nesilpstu? Jei kas piktinasi, ar aš nedegu apmaudu? </p>
<p id="v30"><sup><small>30</small></sup>  Jei reikia girtis, girsiuosi savo silpnumu. </p>
<p id="v31"><sup><small>31</small></sup>  Dievas, mūsų Viešpaties Jėzaus Kristaus Tėvas, kuris palaimintas per amžius, žino, kad nemeluoju. <sup id="cite1"><a href="#fn1">[1]</a></sup></p>
<p id="v32"><sup><small>32</small></sup>  Damaske karaliaus Areto valdytojas saugojo damaskiečių miestą, norėdamas mane suimti, </p>
<p id="v33"><sup><small>33</small></sup>  bet buvau pro langą nuleistas pintinėje per sieną ir taip ištrūkau iš jo rankų. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/2_Corinthians/10">Antrasis laiškas korintiečiams - Skyrius 10</a></td>
        <td><a href="/lt/Bible/2_Corinthians/Index">Indeksas</a></td>
        <td><a href="/lt/Bible/2_Corinthians/12">Antrasis laiškas korintiečiams - Skyrius 12</a></td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 11:31 <i>Viešpaties Jėzaus Kristaus Tėvas</i>: <a href="/lt/The_Urantia_Book/194#p3_11">UK 194:3.11</a>.  <i>Viešpaties Jėzaus Kristaus tėvas</i>: <a href="/lt/The_Urantia_Book/194#p4_6">UK 194:4.6</a>. </li>
  <li id="fn2"><a href="#cite2">↑</a> 11:14 <i>Šviesos evangelas</i>: <a href="/lt/The_Urantia_Book/31#p7_1">UK 31:7.1</a>.  <i>Šėtonas, puikus padaras</i>: <a href="/lt/The_Urantia_Book/67#p1_1">UK 67:1.1</a>. </li>
  <li id="fn3"><a href="#cite3">↑</a> 11:22 <i>Paulius, hebrajas iš Hebrajų</i>: <a href="/lt/The_Urantia_Book/121#p1_2">UK 121:1.2</a>. </li>
</ol>
</div>
