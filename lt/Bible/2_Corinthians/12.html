<!--
title: Antrasis laiškas korintiečiams - Skyrius 12
description: 
published: true
date: 2022-10-7T19:22:49Z
tags: bible, bible—2 corinthians
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/2_Corinthians/11">Antrasis laiškas korintiečiams - Skyrius 11</a></td>
        <td><a href="/lt/Bible/2_Corinthians/Index">Indeksas</a></td>
        <td><a href="/lt/Bible/2_Corinthians/13">Antrasis laiškas korintiečiams - Skyrius 13</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Jei reikia girtis (nors iš to jokios naudos), eisiu prie Viešpaties regėjimų ir apreiškimų. </p>
<p id="v2"><sup><small>2</small></sup>  Pažįstu žmogų Kristuje, kuris prieš keturiolika metų,­ar kūne, ar be kūno­nežinau, Dievas žino,­buvo paimtas iki trečiojo dangaus. <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  Ir žinau, kad šitas žmogus,­ar kūne, ar be kūno­nežinau, Dievas žino,­ </p>
<p id="v4"><sup><small>4</small></sup>  buvo paimtas į rojų ir girdėjo neišreiškiamus žodžius, kurių nevalia žmogui ištarti. <sup id="cite3"><a href="#fn3">[3]</a></sup></p>
<p id="v5"><sup><small>5</small></sup>  Tokiu pasigirsiu, o ne savimi, nebent savo negaliomis. </p>
<p id="v6"><sup><small>6</small></sup>  Jei norėčiau girtis, nebūčiau kvailys, nes kalbėčiau tiesą. Bet susilaikau, kad kas nors apie mane nepagalvotų daugiau negu tai, ką manyje mato ar iš manęs girdi. </p>
<p id="v7"><sup><small>7</small></sup>  Ir kad perdėm neišpuikčiau dėl gausybės apreiškimų, man duotas dyglys kūne, šėtono pasiuntinys, kad mane smūgiuotų ir aš neišpuikčiau. <sup id="cite4"><a href="#fn4">[4]</a></sup></p>
<p id="v8"><sup><small>8</small></sup>  Dėl to tris kartus meldžiau Viešpatį, kad tai nuo manęs atitrauktų. </p>
<p id="v9"><sup><small>9</small></sup>  Bet Viešpats man pasakė: “Pakanka tau mano malonės, nes mano stiprybė tampa tobula silpnume”. Todėl mieliausiai girsiuosi savo silpnumais, kad Kristaus jėga ilsėtųsi ant manęs. </p>
<p id="v10"><sup><small>10</small></sup>  Patenkintas tad silpnumu, paniekinimais, sunkumais, persekiojimais ir priespauda dėl Kristaus, nes, būdamas silpnas, esu galingas. </p>
<p id="v11"><sup><small>11</small></sup>  Jūsų verčiamas, tapau kvailiu besigirdamas. Iš tikro tai jūs turėtumėte mane girti, nes aš ne prastesnis už pačius didžiausius apaštalus, nors esu niekas. </p>
<p id="v12"><sup><small>12</small></sup>  Iš tiesų jūsų akyse pasitvirtino apaštalo ženklai: visokeriopa kantrybė, ženklai, stebuklai ir galingi darbai. </p>
<p id="v13"><sup><small>13</small></sup>  Tad ko jums trūksta palyginti su kitomis bažnyčiomis? Vien to, kad nebuvau jums našta. Atleiskite man šitą nusikaltimą! </p>
<p id="v14"><sup><small>14</small></sup>  Esu pasiruošęs trečią kartą atvykti pas jus, tačiau neapsunkinsiu jūsų. Ieškau ne to, kas jūsų, bet jūsų pačių. Juk ne vaikai privalo krauti turtą tėvams, bet tėvai vaikams. </p>
<p id="v15"><sup><small>15</small></sup>  Todėl mielai išleisiu tai, kas mano, ir dar save pridėsiu jūsų sielų labui; nors, kuo daugiau jus myliu, tuo mažiau esu mylimas. </p>
<p id="v16"><sup><small>16</small></sup>  Tebūnie ir taip,­sakysite,­aš jūsų neapsunkinau, bet, būdamas gudrus, klasta jus pagavau. </p>
<p id="v17"><sup><small>17</small></sup>  Bet ar kaip nors išnaudojau jus per kurį savo pasiuntinį? </p>
<p id="v18"><sup><small>18</small></sup>  Paprašiau Titą keliauti ir pasiunčiau su juo vieną brolį. Ar Titas jus išnaudojo? Ar mes veikėme ne ta pačia dvasia? Ar nevaikščiojome tomis pačiomis pėdomis? <sup id="cite2"><a href="#fn2">[2]</a></sup></p>
<p id="v19"><sup><small>19</small></sup>  Vėl jūs manote, kad prieš jus teisinamės. Mes kalbame prieš Dievą Kristuje: viską darome, mylimieji, jūsų ugdymui. </p>
<p id="v20"><sup><small>20</small></sup>  Mat bijau, kad atvykęs nerasčiau jūsų tokių, kokių nenoriu, ir kad pats nebūčiau toks, kokio jūs nenorite; kad nebūtų nesantaikos, pavydo, piktumo, barnių, šmeižtų, apkalbų, pasididžiavimo, netvarkos, </p>
<p id="v21"><sup><small>21</small></sup>  kad, kai vėl atvyksiu, Dievas nepažemintų manęs prieš jus ir man netektų liūdėti dėl daugelio, kurie pirmiau buvo nusidėję ir dar neatgailavo dėl padarytų netyrumo, ištvirkavimo ir gašlumo darbų. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/2_Corinthians/11">Antrasis laiškas korintiečiams - Skyrius 11</a></td>
        <td><a href="/lt/Bible/2_Corinthians/Index">Indeksas</a></td>
        <td><a href="/lt/Bible/2_Corinthians/13">Antrasis laiškas korintiečiams - Skyrius 13</a></td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 12:2 <i>Pagautas trečiajame danguje</i>: <a href="/lt/The_Urantia_Book/48#p6_12">UK 48:6.12</a>. </li>
  <li id="fn2"><a href="#cite2">↑</a> 12:18 <i>Vadinamas „broliu“ ir „seserimi“</i>: <a href="/lt/The_Urantia_Book/194#p4_7">UK 194:4.7</a>. </li>
  <li id="fn3"><a href="#cite3">↑</a> 12:4 <i>Rojus</i>: <a href="/lt/The_Urantia_Book/19#p7_1">UK 19:7.1</a>.  <i>Rojus</i>: <a href="/lt/The_Urantia_Book/0#p4_11">UK 0:4.11</a>. </li>
  <li id="fn4"><a href="#cite4">↑</a> 12:7 <i>Ego defliacija</i>: <a href="/lt/The_Urantia_Book/48#p4_14">UK 48:4.14</a>. </li>
</ol>
</div>
