<!--
title: Antrasis laiškas korintiečiams - Skyrius 10
description: 
published: true
date: 2022-10-7T19:22:49Z
tags: bible, bible—2 corinthians
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/2_Corinthians/9">Antrasis laiškas korintiečiams - Skyrius 9</a></td>
        <td><a href="/lt/Bible/2_Corinthians/Index">Indeksas</a></td>
        <td><a href="/lt/Bible/2_Corinthians/11">Antrasis laiškas korintiečiams - Skyrius 11</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Aš pats, Paulius, jus maldauju Kristaus romumu ir švelnumu­aš, kuris “akyse su jumis esu toks nusižeminęs, o už akių toks drąsus”. </p>
<p id="v2"><sup><small>2</small></sup>  Aš jus maldauju, kad atvykęs neturėčiau pasirodyti smarkuoliu, pasiryžusiu griežtai sudrausti kai kuriuos, manančius, jog mes elgėmės pagal kūną. </p>
<p id="v3"><sup><small>3</small></sup>  Nors mes gyvename kūne, kovojame ne pagal kūną. </p>
<p id="v4"><sup><small>4</small></sup>  Mūsų kovos ginklai ne kūniški, bet galingi Dieve griauti tvirtoves. </p>
<p id="v5"><sup><small>5</small></sup>  Jais mes nugalime samprotavimus ir bet kokią puikybę, kuri sukyla prieš Dievo pažinimą, ir paimame nelaisvėn kiekvieną mintį, kad paklustų Kristui, </p>
<p id="v6"><sup><small>6</small></sup>  esame pasiruošę nubausti kiekvieną neklusnumą, kai tik jūsų klusnumas taps tobulas. </p>
<p id="v7"><sup><small>7</small></sup>  Negi viską vertinate pagal išorę? Jei kas pasitiki, kad yra Kristaus, tegul pamąsto dar kartą: kaip jis Kristaus, taip ir mes. <sup id="cite1"><a href="#fn1">[1]</a></sup></p>
<p id="v8"><sup><small>8</small></sup>  O jei panorėčiau daugiau pasigirti ta valdžia, kurią Viešpats mums suteikė jūsų ugdymui, o ne griovimui, tai nebūtų man gėdos. </p>
<p id="v9"><sup><small>9</small></sup>  Beje, nenorėčiau pasirodyti bauginąs jus laiškais. </p>
<p id="v10"><sup><small>10</small></sup>  Nes “jo laiškai,­sako,­yra svarūs ir stiprūs, bet kūno išvaizda menka ir iškalba prasta”. </p>
<p id="v11"><sup><small>11</small></sup>  Kas taip mano, teįsidėmi, jog kokie esame iš tolo laiško žodžiais, tokie būsime ir vietoje darbais. </p>
<p id="v12"><sup><small>12</small></sup>  Mes nedrįstame savęs išskirti ar lyginti su kai kuriais žmonėmis, kurie patys save giria. Juk jie, matuodami save pagal save pačius ir lygindami save su savimi, elgiasi neprotingai. </p>
<p id="v13"><sup><small>13</small></sup>  Mes nesigiriame be saiko, o tik iki tų ribų, kurias mums Dievas užbrėžė ir kurios siekia net ligi jūsų. </p>
<p id="v14"><sup><small>14</small></sup>  Mes nepersistengiame,­tarytum nebūtume pasiekę jūsų,­nes Kristaus Evangelija pasiekėme ir jus. </p>
<p id="v15"><sup><small>15</small></sup>  Nesigiriame be saiko svetimo darbo vaisiais, bet turime viltį, jūsų tikėjimui augant, su jumis peraugti ligšiolines ribas, </p>
<p id="v16"><sup><small>16</small></sup>  kad galėtume skelbti Evangeliją už jūsų ribų ir nesigirti kito atliktu darbu svetimoje srityje. </p>
<p id="v17"><sup><small>17</small></sup>  “Kas giriasi, tesigiria Viešpačiu!” </p>
<p id="v18"><sup><small>18</small></sup>  Ne tas pagirtinas, kuris pats save giria, bet tas, kurį Viešpats pagiria. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/2_Corinthians/9">Antrasis laiškas korintiečiams - Skyrius 9</a></td>
        <td><a href="/lt/Bible/2_Corinthians/Index">Indeksas</a></td>
        <td><a href="/lt/Bible/2_Corinthians/11">Antrasis laiškas korintiečiams - Skyrius 11</a></td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 10:7 <i>Ignoruoti išorinį vaizdą</i>: <a href="/lt/The_Urantia_Book/174#p0_2">UK 174:0.2</a>. </li>
</ol>
</div>
