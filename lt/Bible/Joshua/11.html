<!--
title: Jozuės knyga - Skyrius 11
description: 
published: true
date: 2022-10-7T19:22:47Z
tags: bible, bible—joshua
editor: ckeditor
dateCreated: 2022-9-10T13:44:15Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Joshua/10">Jozuės knyga - Skyrius 10</a></td>
        <td><a href="/lt/Bible/Joshua/Index">Indeksas</a></td>
        <td><a href="/lt/Bible/Joshua/12">Jozuės knyga - Skyrius 12</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Tai išgirdęs, Hacoro karalius Jabinas siuntė pranešimą Jobabui, Madono karaliui, taip pat Šimrono ir Achšafo karaliams, </p>
<p id="v2"><sup><small>2</small></sup>  šiaurėje kalnuose gyvenantiems karaliams, ir karaliams, gyvenantiems lygumoje į pietus nuo Kinereto ežero, slėnyje ir Doro apylinkėse vakaruose. </p>
<p id="v3"><sup><small>3</small></sup>  Taip pat kanaaniečiams rytuose ir vakaruose, amoritams, hetitams, perizams, jebusiečiams kalnuose ir hivams Hermono kalno papėdėje, Micpos šalyje. </p>
<p id="v4"><sup><small>4</small></sup>  Jie išėjo ir visos jų kariuomenės su jais; jų buvo kaip smilčių jūros krante; taip pat daugybė žirgų ir kovos vežimų. </p>
<p id="v5"><sup><small>5</small></sup>  Visi šitie karaliai atžygiavę pasistatė stovyklas prie Meromo vandenų ir pasiruošė kariauti su Izraeliu. </p>
<p id="v6"><sup><small>6</small></sup>  Viešpats tarė Jozuei: “Nebijok jų, rytoj apie šitą laiką jie visi gulės izraelitų nukauti. Jų žirgams pakirsk kojas, kovos vežimus sudegink”. </p>
<p id="v7"><sup><small>7</small></sup>  Jozuė su savo kariais staiga juos puolė prie Meromo vandenų. </p>
<p id="v8"><sup><small>8</small></sup>  Viešpats juos atidavė į Izraelio rankas; jie sumušė juos ir vijosi iki didžiojo Sidono ir iki Misrefot Maimo, ir iki Mispos slėnio rytuose. Jie naikino juos, kol nė vieno nebeliko. </p>
<p id="v9"><sup><small>9</small></sup>  Jozuė padarė taip, kaip jam liepė Viešpats: žirgams jis pakirto kojas, o kovos vežimus sudegino. </p>
<p id="v10"><sup><small>10</small></sup>  Tuomet Jozuė grįždamas paėmė Asorą ir jo karalių nužudė kardu. Asoras buvo galingiausia iš šitų karalysčių. </p>
<p id="v11"><sup><small>11</small></sup>  Izraelitai išžudė kardu visus gyventojus taip, kad nė vienas neliko gyvas, o patį Asorą sudegino. </p>
<p id="v12"><sup><small>12</small></sup>  Visus tų karalių miestus Jozuė užėmęs sudegino, karalius išžudė kardu; juos sunaikino, kaip buvo įsakęs Viešpaties tarnas Mozė. </p>
<p id="v13"><sup><small>13</small></sup>  Tačiau miestų, buvusių kalnuose, Izraelis nesudegino; tik vieną Asorą. </p>
<p id="v14"><sup><small>14</small></sup>  Visą šių miestų turtą ir gyvulius izraelitai pasiėmė; bet visus žmones jie išžudė, nepalikdami nė vieno gyvo. </p>
<p id="v15"><sup><small>15</small></sup>  Kaip Viešpats įsakė savo tarnui Mozei, o Mozė įsakė Jozuei, šis viską įvykdė. Jis nieko nepaliko nepadaryta, ką Viešpats įsakė Mozei. </p>
<p id="v16"><sup><small>16</small></sup>  Jozuė paėmė visą šalį: kalnyną, pietų kraštą, Gošeno šalį, slėnį, lygumą, Izraelio kalnyną ir jo slėnį; </p>
<p id="v17"><sup><small>17</small></sup>  nuo Halako kalnų, kylančių Seyro link, iki Baal Gado Libano slėnyje, Hermono kalno papėdėje. Jis nugalėjo visus jų karalius ir juos išžudė. </p>
<p id="v18"><sup><small>18</small></sup>  Jozuė ilgai kariavo prieš visus šituos karalius. </p>
<p id="v19"><sup><small>19</small></sup>  Nė vienas miestas nepadarė taikos su izraelitais, išskyrus Gibeoną, hevitų miestą; visus kitus jie paėmė mūšyje. </p>
<p id="v20"><sup><small>20</small></sup>  Viešpats užkietino jų širdis, kad jie pasitiktų Izraelį kardu, ir jis juos sunaikintų be pasigailėjimo, kaip Viešpats įsakė Mozei. </p>
<p id="v21"><sup><small>21</small></sup>  Jozuė atžygiavęs puolė anakiečius, gyvenančius Hebrono, Debyro, Anabo, Judo ir Izraelio kalnuose ir visai sunaikino juos ir jų miestus. </p>
<p id="v22"><sup><small>22</small></sup>  Izraelyje nebeliko anakiečių; jų išliko tik Gazoje, Gate ir Asdode. </p>
<p id="v23"><sup><small>23</small></sup>  Taip Jozuė užėmė visą šalį, kaip Viešpats įsakė Mozei. Jis atidavė ją paveldėti Izraeliui, paskirstydamas giminėmis. Kraštas ilsėjosi nuo karų. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Joshua/10">Jozuės knyga - Skyrius 10</a></td>
        <td><a href="/lt/Bible/Joshua/Index">Indeksas</a></td>
        <td><a href="/lt/Bible/Joshua/12">Jozuės knyga - Skyrius 12</a></td>
      </tr>
    </tbody>
  </table>
</figure>
