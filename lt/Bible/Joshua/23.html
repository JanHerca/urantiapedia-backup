<!--
title: Jozuės knyga - Skyrius 23
description: 
published: true
date: 2022-9-13T21:36:43Z
tags: 
editor: ckeditor
dateCreated: 2022-9-10T13:44:15Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Joshua/22">Jozuės knyga - Skyrius 22</a></td>
        <td><a href="/lt/Bible/Joshua/Index">Indeksas</a></td>
        <td><a href="/lt/Bible/Joshua/24">Jozuės knyga - Skyrius 24</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Daugelį metų Viešpats leido Izraeliui gyventi ramybėje nuo visų jo priešų. Jozuė paseno ir sulaukė daug metų. </p>
<p id="v2"><sup><small>2</small></sup>  Jozuė sušaukė visus izraelitus, jų vadus, vyresniuosius, teisėjus bei valdininkus ir jiems tarė: “Aš pasenau ir sulaukiau daug metų. </p>
<p id="v3"><sup><small>3</small></sup>  Jūs patys matėte, ką Viešpats padarė visoms šitoms tautoms dėl jūsų, nes pats Viešpats, jūsų Dievas, kariavo už jus. </p>
<p id="v4"><sup><small>4</small></sup>  Aš paskirsčiau jūsų giminių nuosavybėn šitas likusias tautas ir visas tautas, kurias sunaikinau į vakarus nuo Jordano iki Didžiosios jūros. </p>
<p id="v5"><sup><small>5</small></sup>  Viešpats, jūsų Dievas, jas privers pasitraukti, ir užėmę jūs paveldėsite jų šalį, kaip jums pažadėjo Viešpats, jūsų Dievas. </p>
<p id="v6"><sup><small>6</small></sup>  Būkite drąsūs ir tvirtai pasiryžę vykdyti visa, kas parašyta Mozės įstatymo knygoje, ir nenukrypkite nuo jos. </p>
<p id="v7"><sup><small>7</small></sup>  Nesimaišykite su šitomis tautomis, kurios tebegyvena tame krašte. Neminėkite jų dievų vardų, neprisiekite jais, negarbinkite jų ir netarnaukite jiems; </p>
<p id="v8"><sup><small>8</small></sup>  būkite ištikimi Viešpačiui, savo Dievui, kaip iki šios dienos. </p>
<p id="v9"><sup><small>9</small></sup>  Viešpats nugalėjo jūsų akyse dideles bei galingas tautas; niekas iki šios dienos neįstengė atsilaikyti prieš jus. </p>
<p id="v10"><sup><small>10</small></sup>  Vienas jūsiškių vys tūkstantį, nes Viešpats, jūsų Dievas, kovoja už jus, kaip Jis jums pažadėjo. </p>
<p id="v11"><sup><small>11</small></sup>  Todėl žiūrėkite, kad mylėtumėte Viešpatį, savo Dievą. <sup id="cite1"><a href="#fn1">[1]</a></sup></p>
<p id="v12"><sup><small>12</small></sup>  Jei nuo Jo nutolsite ir susimaišysite su pasilikusiomis tautomis, kurios tebegyvena tarp jūsų, ir susigiminiuosite vedybomis, eidami pas juos, o jie pas jus, </p>
<p id="v13"><sup><small>13</small></sup>  tai būkite užtikrinti, kad Viešpats, jūsų Dievas, neišvarys šitų tautų iš jūsų krašto; jos taps jums spąstais ir žabangais, botagais jūsų nugaroms ir dygliais jūsų akims, kol jūs pražūsite iš šitos geros žemės, kurią jums davė Viešpats, jūsų Dievas. </p>
<p id="v14"><sup><small>14</small></sup>  Štai rengiuosi eiti keliu, kuriuo turi eiti visas pasaulis. Prisiminkite visa savo širdimi ir siela, kad Viešpats, jūsų Dievas, išpildė visus iki vieno savo gerus pažadus jums. </p>
<p id="v15"><sup><small>15</small></sup>  Kaip Viešpats įvykdė viską, ką buvo jums pažadėjęs gero, taip Jis ištesės jums ir blogus pažadus, išnaikindamas jus iš šitos geros žemės, kurią Jis jums davė. </p>
<p id="v16"><sup><small>16</small></sup>  Jei jūs laužysite Viešpaties, savo Dievo, jums duotą sandorą, tarnausite svetimiems dievams ir garbinsite juos, tai Viešpats baus jus ir jūs greitai pražūsite nuo geros žemės, kurią iš Jo gavote”. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Joshua/22">Jozuės knyga - Skyrius 22</a></td>
        <td><a href="/lt/Bible/Joshua/Index">Indeksas</a></td>
        <td><a href="/lt/Bible/Joshua/24">Jozuės knyga - Skyrius 24</a></td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 23:11 <i>Mylėdamas Dievą</i>: <a href="/lt/The_Urantia_Book/110#p3_8">UK 110:3.8</a>.  <i>Mylėk Viešpatį aukščiausiai</i>: <a href="/lt/The_Urantia_Book/131#p2_13">UK 131:2.13</a>.  <i>Mylėk Dievą visa širdimi</i>: <a href="/lt/The_Urantia_Book/163#p4_8">UK 163:4.8</a>.  <i>Mylėk Dievą visu protu ir širdimi</i>: <a href="/lt/The_Urantia_Book/131#p10_2">UK 131:10.2</a>.  <i>Didžiausias įsakymas</i>: <a href="/lt/The_Urantia_Book/174#p4_2">UK 174:4.2</a>.  <i>Mylėk Dievą visiškai</i>: <a href="/lt/The_Urantia_Book/131#p2_2">UK 131:2.2</a>. </li>
</ol>
</div>
