<!--
title: Jozuės knyga - Skyrius 24
description: 
published: true
date: 2023-11-8T21:52:7Z
tags: bible, bible—joshua
editor: ckeditor
dateCreated: 2022-9-10T13:44:15Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/lt/Bible/Joshua/23">
          <span class="mdi mdi-arrow-left-drop-circle"></span><span class="pl-2">Jozuės knyga - Skyrius 23</span>
        </a>
        </td>
        <td>
        <a href="/lt/Bible/Joshua/Index">
          <span class="mdi mdi-book-open-variant"></span><span class="pl-2">Indeksas</span>
        </a>
        </td>
        <td>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Jozuė sušaukė visas Izraelio gimines į Sichemą, taip pat Izraelio vyresniuosius, vadovus, teisėjus ir valdininkus, ir jie stojo Dievo akivaizdon. </p>
<p id="v2"><sup><small>2</small></sup>  Jozuė kalbėjo visai tautai: “Taip sako Viešpats, Izraelio Dievas: ‘Anapus upės senovėje gyveno jūsų tėvai, Abraomo ir Nahoro tėvas Tara, ir jie tarnavo svetimiems dievams. </p>
<p id="v3"><sup><small>3</small></sup>  Vėliau jūsų tėvą Abraomą iš anapus upės vedžiau per visą Kanaano kraštą, padauginau jo palikuonis ir jam daviau Izaoką. </p>
<p id="v4"><sup><small>4</small></sup>  Izaokui daviau Jokūbą ir Ezavą. Ezavui daviau Seyro kalnyną. O Jokūbas ir jo vaikai nuvyko į Egiptą. </p>
<p id="v5"><sup><small>5</small></sup>  Vėliau siunčiau Mozę ir Aaroną ir Egiptą varginau nelaimėmis, o jus išvedžiau. </p>
<p id="v6"><sup><small>6</small></sup>  Aš išvedžiau jūsų tėvus iš Egipto. Jie atėjo prie jūros. Egiptiečiai vijosi jūsų tėvus su kovos vežimais ir raiteliais iki Raudonosios jūros. </p>
<p id="v7"><sup><small>7</small></sup>  Jiems šaukiantis Viešpaties, Aš padariau tamsą tarp jūsų ir egiptiečių, užleidau ant jų jūrą ir paskandinau juos. Jūsų akys matė, ką dariau Egipte. Po to jūs ilgai gyvenote dykumoje. </p>
<p id="v8"><sup><small>8</small></sup>  Vėliau atvedžiau jus į šalį amoritų, kurie gyveno Jordano rytuose. Jie kariavo su jumis, bet Aš atidaviau juos į jūsų rankas; jūs užėmėte jų šalį, o Aš juos išnaikinau jūsų akyse. </p>
<p id="v9"><sup><small>9</small></sup>  Po to Ciporo sūnus Balakas, Moabo karalius, kariavo su Izraeliu. Jis pasikvietė Beoro sūnų Balaamą, kad jus prakeiktų. </p>
<p id="v10"><sup><small>10</small></sup>  Aš neklausiau Balaamo ir priverčiau jį jus palaiminti. Taip Aš išgelbėjau jus iš jo rankų. </p>
<p id="v11"><sup><small>11</small></sup>  Vėliau jūs, perėję per Jordaną, atėjote į Jerichą. Jericho vyrai, amoritai, perizai, kanaaniečiai, hetitai, girgašai, hivai ir jebusiečiai kariavo prieš jus, bet Aš atidaviau juos į jūsų rankas. </p>
<p id="v12"><sup><small>12</small></sup>  Aš siunčiau širšes pirma jūsų, ir jie pabėgo. Taip buvo nugalėti du amoritų karaliai, ne kardu ir ne lanku. </p>
<p id="v13"><sup><small>13</small></sup>  Aš daviau jums žemę, kurios jūs nebuvote arę, ir miestus, kurių nestatėte. Jus maitino vynuogynai ir alyvmedžiai, kurių nesodinote’. </p>
<p id="v14"><sup><small>14</small></sup>  Taigi dabar bijokite Viešpaties ir Jam tarnaukite nuoširdžiai ir ištikimai, pašalinkite dievus, kuriems tarnavo jūsų tėvai anapus upės ir Egipte. </p>
<p id="v15"><sup><small>15</small></sup>  O jei jums nepatinka tarnauti Viešpačiui, tai šiandien apsispręskite, kam norite tarnauti: dievams, kuriems tarnavo jūsų tėvai, gyvenusieji anapus upės, ar dievams amoritų, kurių šalyje gyvenate. Bet aš ir mano namai tarnausime Viešpačiui”. <sup id="cite1"><a href="#fn1">[1]</a></sup></p>
<p id="v16"><sup><small>16</small></sup>  Tauta atsakė: “Taip nebus, kad apleistume Viešpatį ir tarnautume svetimiems dievams. </p>
<p id="v17"><sup><small>17</small></sup>  Juk Viešpats, mūsų Dievas, išvedė mus ir mus saugojo visą kelią, kuriuo ėjome, ir visose tautose, kurias sutikome. </p>
<p id="v18"><sup><small>18</small></sup>  Viešpats išvarė pirma mūsų amoritus, gyvenusius krašte. Taigi mes taip pat tarnausime Viešpačiui, nes Jis yra mūsų Dievas”. </p>
<p id="v19"><sup><small>19</small></sup>  Jozuė tarė: “Jūs negalėsite tarnauti Viešpačiui, nes Jis yra šventas ir pavydus Dievas. Jis neatleis jūsų nusikaltimų ir nuodėmių. <sup id="cite2"><a href="#fn2">[2]</a></sup></p>
<p id="v20"><sup><small>20</small></sup>  Jei apleisite Viešpatį ir tarnausite svetimiems dievams, tai Jis baus jus ir sunaikins, iki tol jums daręs gera”. </p>
<p id="v21"><sup><small>21</small></sup>  Tauta atsakė Jozuei: “Ne! Mes tarnausime Viešpačiui”. </p>
<p id="v22"><sup><small>22</small></sup>  Tada Jozuė tarė tautai: “Jūs patys esate liudytojai, kad pasirinkote Viešpatį ir norite Jam tarnauti”. Jie atsakė: “Taip, mes esame liudytojai”. </p>
<p id="v23"><sup><small>23</small></sup>  “Dabar pašalinkite svetimus dievus iš savo tarpo ir palenkite savo širdį prie Viešpaties, Izraelio Dievo”. </p>
<p id="v24"><sup><small>24</small></sup>  Tauta atsakė Jozuei: “Viešpačiui, savo Dievui, tarnausime ir Jo klausysime”. </p>
<p id="v25"><sup><small>25</small></sup>  Jozuė tą dieną Sicheme padarė su Izraelio tauta sandorą ir jai davė įsakymus ir nurodymus. <sup id="cite3"><a href="#fn3">[3]</a></sup></p>
<p id="v26"><sup><small>26</small></sup>  Tuos žodžius Jozuė įrašė į Dievo įstatymo knygą ir, paėmęs didžiulį akmenį, pastatė jį po ąžuolu, kuris augo prie Viešpaties šventyklos. </p>
<p id="v27"><sup><small>27</small></sup>  Tada jis tarė visai tautai: “Šitas akmuo tebūna liudytojas jums, nes jis girdėjo visus Viešpaties žodžius, kuriuos Jis kalbėjo mums, kad neišsigintumėte savo Dievo”. <sup id="cite4"><a href="#fn4">[4]</a></sup></p>
<p id="v28"><sup><small>28</small></sup>  Po to Jozuė leido žmonėms grįžti kiekvienam į savo paveldėjimą. </p>
<p id="v29"><sup><small>29</small></sup>  Tada mirė Viešpaties tarnas, Nūno sūnus Jozuė, sulaukęs šimto dešimties metų amžiaus. </p>
<p id="v30"><sup><small>30</small></sup>  Jį palaidojo jo paveldėtoje žemėje Timnat Serache, Efraimo kalnyne, į šiaurę nuo Gaašo kalno. </p>
<p id="v31"><sup><small>31</small></sup>  Izraelis tarnavo Viešpačiui per visas Jozuės dienas ir per visas dienas vyresniųjų, kurie gyveno ilgiau už Jozuę ir žinojo visus Viešpaties darbus, padarytus Izraeliui. </p>
<p id="v32"><sup><small>32</small></sup>  Juozapo kaulus, kuriuos izraelitai atsigabeno iš Egipto, palaidojo Sicheme, sklype, kurį Jokūbas pirko iš Hamoro, Sichemo tėvo, sūnų už šimtą sidabrinių. Tą žemę paveldėjo Juozapo palikuonys. </p>
<p id="v33"><sup><small>33</small></sup>  Aarono sūnus Eleazaras irgi mirė; jį palaidojo Gibėjoje, jo sūnaus Finehaso žemėje, kuri buvo Efraimo kalnyne. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/lt/Bible/Joshua/23">
          <span class="mdi mdi-arrow-left-drop-circle"></span><span class="pl-2">Jozuės knyga - Skyrius 23</span>
        </a>
        </td>
        <td>
        <a href="/lt/Bible/Joshua/Index">
          <span class="mdi mdi-book-open-variant"></span><span class="pl-2">Indeksas</span>
        </a>
        </td>
        <td>
        </td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 24:15 <i>Pasirinkite šią dieną kam aptarnauti</i>: <a href="/lt/The_Urantia_Book/153#p2_5">UK 153:2.5</a>. </li>
  <li id="fn2"><a href="#cite2">↑</a> 24:19 <i>Mozė pasakė, kad Dievas pavydi</i>: <a href="/lt/The_Urantia_Book/142#p2_1">UK 142:2.1</a>.  <i>Dievas pasakė pavydėti</i>: <a href="/lt/The_Urantia_Book/4#p3_1">UK 4:3.1</a>.  <i>Nedorėliai negali tarnauti Viešpačiui</i>: <a href="/lt/The_Urantia_Book/96#p6_4">UK 96:6.4</a>.  <i>pavydi</i>: <a href="/lt/The_Urantia_Book/96#p4_6">UK 96:4.6</a>.  <i>Viešpats šventas, pavydus, Dieve</i>: <a href="/lt/The_Urantia_Book/96#p6_3">UK 96:6.3</a>. </li>
  <li id="fn3"><a href="#cite3">↑</a> 24:25 <i>Rinkitės gėrį ar blogį</i>: <a href="/lt/The_Urantia_Book/153#p4_4">UK 153:4.4</a>. </li>
  <li id="fn4"><a href="#cite4">↑</a> 24:27 <i>Akmuo kaip liudytojas</i>: <a href="/lt/The_Urantia_Book/85#p1_3">UK 85:1.3</a>. </li>
</ol>
</div>
