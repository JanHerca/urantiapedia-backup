<!--
title: Jozuės knyga - Skyrius 2
description: 
published: true
date: 2022-9-13T21:36:43Z
tags: 
editor: ckeditor
dateCreated: 2022-9-10T13:44:15Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Joshua/1">Jozuės knyga - Skyrius 1</a></td>
        <td><a href="/lt/Bible/Joshua/Index">Indeksas</a></td>
        <td><a href="/lt/Bible/Joshua/3">Jozuės knyga - Skyrius 3</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Jozuė, Nūno sūnus, slaptai išsiuntė iš Šitimo du žvalgus įsakydamas: “Eikite ir apžiūrėkite kraštą ir Jerichą!” Juodu atėjo į paleistuvės Rahabos namus ir ten nakvojo. </p>
<p id="v2"><sup><small>2</small></sup>  Buvo pranešta Jericho karaliui: “Naktį atėjo du vyrai iš Izraelio vaikų išžvalgyti kraštą”. </p>
<p id="v3"><sup><small>3</small></sup>  Jericho karalius nusiuntė pas Rahabą pasiuntinius, įsakydamas: “Išduok vyrus, kurie yra tavo namuose, nes jie yra žvalgai”. </p>
<p id="v4"><sup><small>4</small></sup>  Moteris, abu vyrus paslėpusi, tarė: “Tiesa, vyrai buvo atėję pas mane, bet aš nežinojau, iš kur jie. </p>
<p id="v5"><sup><small>5</small></sup>  Prieš uždarant vartus, temstant, tie vyrai išėjo. Aš nežinau, kur jie nuėjo. Skubiai vykitės juos, gal dar pavysite”. </p>
<p id="v6"><sup><small>6</small></sup>  Ji buvo užvedusi juos ant stogo ir paslėpusi po nemintais linais, kurie ten buvo. </p>
<p id="v7"><sup><small>7</small></sup>  Jericho vyrai vijosi juos Jordano keliu iki brastos. Kai tik persekiotojai išėjo, vartus užrakino. </p>
<p id="v8"><sup><small>8</small></sup>  Jiems dar neatsigulus, ji užlipo pas juos ant stogo </p>
<p id="v9"><sup><small>9</small></sup>  ir tarė: “Aš žinau, kad Viešpats jums atidavė šitą šalį. Mus apėmė siaubas dėl jūsų, ir visi krašto gyventojai nusiminė. </p>
<p id="v10"><sup><small>10</small></sup>  Mes girdėjome, kaip Viešpats, jums išeinant iš Egipto, išdžiovino prieš jus Raudonosios jūros vandenį ir ką jūs padarėte abiem amoritų karaliams anapus Jordano, Sihonui ir Ogui, kuriuos visai sunaikinote. <sup id="cite1"><a href="#fn1">[1]</a></sup></p>
<p id="v11"><sup><small>11</small></sup>  Tai išgirdę, išsigandome ir netekome drąsos. Viešpats, jūsų Dievas, yra dangaus ir žemės Dievas. <sup id="cite2"><a href="#fn2">[2]</a></sup></p>
<p id="v12"><sup><small>12</small></sup>  Dabar prisiekite man Viešpačiu, kad jūs pasielgsite su mano tėvo namais taip, kaip aš pasielgiau su jumis, ir duokite man tikrą ženklą, </p>
<p id="v13"><sup><small>13</small></sup>  kad paliksite gyvus mano tėvą, motiną, brolius, seseris ir visus, kurie jiems priklauso, ir išgelbėsite mūsų gyvybes”. </p>
<p id="v14"><sup><small>14</small></sup>  Žvalgai jai atsakė: “Teištinka mus mirtis jūsų vietoje! Jei neišduosi mūsų, tai, kai Viešpats mums atiduos šitą šalį, mes gerai ir teisingai pasielgsime su tavimi”. </p>
<p id="v15"><sup><small>15</small></sup>  Tada Raaba nuleido juos virve pro langą, nes ji gyveno miesto mūro sienoje. </p>
<p id="v16"><sup><small>16</small></sup>  Ji tarė jiems: “Eikite į kalnus, kad jūsų nesutiktų besivejantieji, ten slapstykitės tris dienas, kol jie sugrįš; po to eikite savo keliu”. </p>
<p id="v17"><sup><small>17</small></sup>  Vyrai jai atsakė: “Mes laisvi būsime nuo tau duotos priesaikos, </p>
<p id="v18"><sup><small>18</small></sup>  jei, mums įeinant į kraštą, nepririši raudonos virvės prie lango, pro kurį mus nuleidai, ir savo tėvo, motinos, brolių ir visų namiškių neatsivesi į savo namus. </p>
<p id="v19"><sup><small>19</small></sup>  Kiekvienas, kuris išeis į gatvę iš tavo namų, bus pats kaltas dėl savo mirties, mes būsime nekalti. O kas pasiliks tavo namuose ir bus nužudytas, jo kraujas kris ant mūsų. </p>
<p id="v20"><sup><small>20</small></sup>  Tačiau jei mus išduosi, mes būsime laisvi nuo tau duotos priesaikos, kuria mus prisaikdinai”. </p>
<p id="v21"><sup><small>21</small></sup>  Ji tarė: “Tebūna, kaip sakote”. Ji išleido juos, ir jie nuėjo. Tuomet ji pririšo raudoną virvę lange. </p>
<p id="v22"><sup><small>22</small></sup>  Jie nuėjo į kalnus ir ten pasiliko tris dienas, kol sugrįžo tie, kurie juos vijosi. Jie ieškojo jų kelyje, bet nieko nerado. </p>
<p id="v23"><sup><small>23</small></sup>  Tuodu vyrai, grįžę pas Jozuę, Nūno sūnų, jam papasakojo visa, kas jiems atsitiko. </p>
<p id="v24"><sup><small>24</small></sup>  Ir jie sakė: “Viešpats tikrai atidavė mums visą šitą kraštą, nes tos šalies gyventojai labai išsigando dėl mūsų atėjimo”. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Joshua/1">Jozuės knyga - Skyrius 1</a></td>
        <td><a href="/lt/Bible/Joshua/Index">Indeksas</a></td>
        <td><a href="/lt/Bible/Joshua/3">Jozuės knyga - Skyrius 3</a></td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 2:10 <i>Hebrajai „visiškai sunaikina“</i>: <a href="/lt/The_Urantia_Book/69#p8_3">UK 69:8.3</a>. </li>
  <li id="fn2"><a href="#cite2">↑</a> 2:11 <i>Danguje aukščiau, žemėje apačioje</i>: <a href="/lt/The_Urantia_Book/3#p1_1">UK 3:1.1</a>.  <i>Vienas Dievas danguje</i>: <a href="/lt/The_Urantia_Book/79#p1_9">UK 79:1.9</a>. </li>
</ol>
</div>
