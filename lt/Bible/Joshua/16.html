<!--
title: Jozuės knyga - Skyrius 16
description: 
published: true
date: 2022-9-13T21:36:43Z
tags: 
editor: ckeditor
dateCreated: 2022-9-10T13:44:15Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Joshua/15">Jozuės knyga - Skyrius 15</a></td>
        <td><a href="/lt/Bible/Joshua/Index">Indeksas</a></td>
        <td><a href="/lt/Bible/Joshua/17">Jozuės knyga - Skyrius 17</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Juozapo sūnų burtų keliu gautos žemės prasidėjo nuo Jordano ties Jerichu; jų siena ėjo Jericho šaltinių link, rytuose toliau į dykumą, pakilo iš Jericho į kalnus, į Betelį; </p>
<p id="v2"><sup><small>2</small></sup>  iš Betelio į Lūzą iki archų miesto Ataroto, </p>
<p id="v3"><sup><small>3</small></sup>  leidosi į vakarus ir pasiekė jafletų sieną prie Žemutinio Bet Horono; iš čisa iki Gezero ir pasiekė jūrą. </p>
<p id="v4"><sup><small>4</small></sup>  Juozapo sūnūs Manasas ir Efraimas paveldėjo šitas žemes. </p>
<p id="v5"><sup><small>5</small></sup>  Efraimo giminės ribos buvo tokios: jų paveldėjimo siena rytuose buvo Atrot Adaras iki Aukštutinio Bet Horono; </p>
<p id="v6"><sup><small>6</small></sup>  iš ten ji ėjo į vakarus; Michmetatas paliko šiaurėje; toliau siena pasisuko į rytus, į Taanat Šiloją; iš ten, jo rytų pusėje, į Janoachą; </p>
<p id="v7"><sup><small>7</small></sup>  iš Janoacho į Atarotą bei Naaratą, pasiekė Jerichą ir iš čia į Jordaną. </p>
<p id="v8"><sup><small>8</small></sup>  Iš Tapuacho siena ėjo į vakarus, Kanos slėnį, ir toliau pasiekė jūrą. Tai buvo Efraimo giminės atskirų šeimų paveldėjimas. </p>
<p id="v9"><sup><small>9</small></sup>  Be to, dar joms priklausė miestų su jų kaimais Manaso giminės žemėse. </p>
<p id="v10"><sup><small>10</small></sup>  Tačiau jie neįstengė išvaryti kanaaniečių, gyvenusių Gezeryje; jie liko gyventi Efraimo žemėse iki šios dienos, mokėdami jiems duoklę. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Joshua/15">Jozuės knyga - Skyrius 15</a></td>
        <td><a href="/lt/Bible/Joshua/Index">Indeksas</a></td>
        <td><a href="/lt/Bible/Joshua/17">Jozuės knyga - Skyrius 17</a></td>
      </tr>
    </tbody>
  </table>
</figure>
