<!--
title: Jozuės knyga - Skyrius 8
description: 
published: true
date: 2023-11-8T21:52:7Z
tags: bible, bible—joshua
editor: ckeditor
dateCreated: 2022-9-10T13:44:15Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/lt/Bible/Joshua/7">
          <span class="mdi mdi-arrow-left-drop-circle"></span><span class="pl-2">Jozuės knyga - Skyrius 7</span>
        </a>
        </td>
        <td>
        <a href="/lt/Bible/Joshua/Index">
          <span class="mdi mdi-book-open-variant"></span><span class="pl-2">Indeksas</span>
        </a>
        </td>
        <td>
        <a href="/lt/Bible/Joshua/9">
          <span class="pr-2">Jozuės knyga - Skyrius 9</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Viešpats tarė Jozuei: “Nebijok ir nenusimink! Su visais kariais žygiuok į Ają. Aš atidaviau į tavo rankas Ajo karalių, jo žmones, miestą ir visą kraštą. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Padaryk Ajui bei jo karaliui, kaip padarei Jerichui ir jo karaliui; tik turtą ir gyvulius pasiimk kaip grobį. Įrenk pasalą už miesto”. </p>
<p id="v3"><sup><small>3</small></sup>  Jozuė su kariuomene pradėjo žygį į Ają. Išrinkęs trisdešimt tūkstančių narsių karių, išsiuntė juos nakčia, </p>
<p id="v4"><sup><small>4</small></sup>  sakydamas: “Pasislėpę už miesto, laukite, nenutolkite per daug nuo jo, visi būkite pasiruošę puolimui. </p>
<p id="v5"><sup><small>5</small></sup>  Tuo metu aš su kariais artėsime prie miesto. O kai jie išeis prieš mus kaip pirmą kartą, mes bėgsime nuo jų. </p>
<p id="v6"><sup><small>6</small></sup>  Jie vysis mus ir nutols nuo miesto, nes manys: ‘Jie bėga nuo mūsų kaip pirmą kartą’. </p>
<p id="v7"><sup><small>7</small></sup>  Tada jūs iš pasalų pulkite ir užimkite miestą, nes Viešpats, jūsų Dievas, jį atiduos į jūsų rankas. </p>
<p id="v8"><sup><small>8</small></sup>  Užėmę miestą, padekite jį, kaip Viešpats nurodė; tai mano įsakymas jums”. </p>
<p id="v9"><sup><small>9</small></sup>  Jozuė išsiuntė juos į pasalą tarp Betelio ir Ajo, į vakarus nuo Ajo. Jozuė praleido tą naktį su kariais. </p>
<p id="v10"><sup><small>10</small></sup>  Anksti rytą, patikrinęs karius, Jozuė su Izraelio vyresniaisiais žygiavo karių priekyje į Ają. </p>
<p id="v11"><sup><small>11</small></sup>  Kariuomenė, priartėjus prie Ajo, pasistatė stovyklą į šiaurę nuo jo. Tarp stovyklos ir Ajo buvo slėnis. </p>
<p id="v12"><sup><small>12</small></sup>  Apie penkis tūkstančius vyrų Jozuė pasiuntė į pasalą tarp Betelio ir Ajo, į vakarus nuo miesto. </p>
<p id="v13"><sup><small>13</small></sup>  Kariuomenės pagrindinės jėgos buvo miesto šiaurėje, o pasala­į vakarus nuo jo. Jozuė praleido tą naktį slėnyje. </p>
<p id="v14"><sup><small>14</small></sup>  Ajo karalius, tai pamatęs, skubiai anksti rytą su visais savo kariais žygiavo prieš Izraelį į lygumą, nes nežinojo, kad už miesto yra pasala. </p>
<p id="v15"><sup><small>15</small></sup>  Jozuė su visa Izraelio kariuomene bėgo į dykumą tarsi pralaimėję. </p>
<p id="v16"><sup><small>16</small></sup>  Visi miesto vyrai buvo sušaukti juos persekioti; persekiodami Jozuę, jie nutolo nuo miesto. </p>
<p id="v17"><sup><small>17</small></sup>  Ajo ir Betelio miestuose neliko nė vieno vyro, kuris nebūtų vijęs izraelitų. Jie paliko miestą atvirą ir persekiojo Izraelį. </p>
<p id="v18"><sup><small>18</small></sup>  Tada Viešpats tarė Jozuei: “Ištiesk Ajo link ietį, kurią laikai rankoje, nes į tavo rankas jį atiduosiu!” Jozuė ištiesė Ajo link ietį, kurią laikė rankoje. </p>
<p id="v19"><sup><small>19</small></sup>  Tada buvę pasaloje skubiai puolė Ają. Jie įsiveržė į miestą, jį užėmė ir padegė. </p>
<p id="v20"><sup><small>20</small></sup>  Ajo vyrai, pažvelgę atgal, pamatė degantį miestą. Jiems nebuvo kur bėgti, nes izraelitai, bėgę į dykumą, atsisuko prieš persekiotojus. </p>
<p id="v21"><sup><small>21</small></sup>  Jozuė ir jo kariuomenė, pamatę, kad buvę pasaloje užėmė miestą ir jį padegė, atsigręžė ir puolė Ajo karius. </p>
<p id="v22"><sup><small>22</small></sup>  Kiti puolė juos iš miesto. Taip jie pateko į izraelitų vidurį; vieni buvo iš priekio, kiti­iš užpakalio. Izraelitai juos taip sumušė, kad nė vienas neišliko gyvas. </p>
<p id="v23"><sup><small>23</small></sup>  Ajo karalių jie paėmė gyvą ir atvedė pas Jozuę. </p>
<p id="v24"><sup><small>24</small></sup>  Izraelitai, išžudę visus Ajo vyrus atvirame lauke, dykumoje, kur jie buvo nusiviję izraelitus, sugrįžo į Ają ir išžudė jo gyventojus. </p>
<p id="v25"><sup><small>25</small></sup>  Tą dieną buvo išžudyta dvylika tūkstančių vyrų ir moterų­visi Ajo gyventojai. </p>
<p id="v26"><sup><small>26</small></sup>  Jozuė nenuleido rankos, kuria laikė ietį, kol buvo sunaikinti visi Ajo gyventojai. </p>
<p id="v27"><sup><small>27</small></sup>  Tik gyvulius ir kitą miesto turtą izraelitai pasiėmė, laikydamiesi Viešpaties nurodymų Jozuei. </p>
<p id="v28"><sup><small>28</small></sup>  Jozuė sudegino Ają ir jį pavertė akmenų krūva, dykyne iki šios dienos. </p>
<p id="v29"><sup><small>29</small></sup>  Ajo karalių jis pakorė ant medžio ir laikė iki vakaro; saulei leidžiantis, Jozuei įsakius, jie nuėmė jo lavoną nuo medžio, numetė miesto tarpuvartyje ir ant jo sukrovė didelę akmenų krūvą, tebeesančią iki šios dienos. </p>
<p id="v30"><sup><small>30</small></sup>  Jozuė pastatė aukurą Viešpačiui, Izraelio Dievui, Ebalo kalne, </p>
<p id="v31"><sup><small>31</small></sup>  kaip Viešpaties tarnas Mozė įsakė izraelitams. Tai parašyta Mozės įstatymo knygoje, kad aukuras būtų pastatytas iš netašytų akmenų, kurie nepaliesti jokiu metaliniu įrankiu. Jie aukojo ant jo deginamąsias ir padėkos aukas Viešpačiui. </p>
<p id="v32"><sup><small>32</small></sup>  Jozuė ant tų akmenų įrašė Mozės įstatymą izraelitams matant. </p>
<p id="v33"><sup><small>33</small></sup>  Izraelitai su savo vyresniaisiais, vadais ir teisėjais stovėjo abiejuose skrynios šonuose akivaizdoje levitų kunigų, kurie neša Viešpaties Sandoros skrynią, kaip gimę tarp jų, taip ir ateiviai. Viena jų dalis buvo prie Garizimo, o antroji­prie Ebalo kalno, kaip Viešpaties tarnas Mozė buvo įsakęs laiminti Izraelio tautą. </p>
<p id="v34"><sup><small>34</small></sup>  Po to jis perskaitė visus įstatymo žodžius, palaiminimus ir prakeikimus, visa, kas užrašyta įstatymo knygoje. </p>
<p id="v35"><sup><small>35</small></sup>  Iš visko, ką Mozė įsakė, neliko nė vieno žodžio, kurio Jozuė nebūtų perskaitęs akivaizdoje visų izraelitų: moterų, vaikų ir ateivių, gyvenančių tarp jų. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/lt/Bible/Joshua/7">
          <span class="mdi mdi-arrow-left-drop-circle"></span><span class="pl-2">Jozuės knyga - Skyrius 7</span>
        </a>
        </td>
        <td>
        <a href="/lt/Bible/Joshua/Index">
          <span class="mdi mdi-book-open-variant"></span><span class="pl-2">Indeksas</span>
        </a>
        </td>
        <td>
        <a href="/lt/Bible/Joshua/9">
          <span class="pr-2">Jozuės knyga - Skyrius 9</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 8:1-29 <i>Ai pasala</i>: <a href="/lt/The_Urantia_Book/69#p8_3">UK 69:8.3</a>. </li>
</ol>
</div>
