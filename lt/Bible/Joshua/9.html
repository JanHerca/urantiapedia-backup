<!--
title: Jozuės knyga - Skyrius 9
description: 
published: true
date: 2022-9-13T21:36:43Z
tags: 
editor: ckeditor
dateCreated: 2022-9-10T13:44:15Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Joshua/8">Jozuės knyga - Skyrius 8</a></td>
        <td><a href="/lt/Bible/Joshua/Index">Indeksas</a></td>
        <td><a href="/lt/Bible/Joshua/10">Jozuės knyga - Skyrius 10</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Išgirdę apie tai hetitų, amoritų, kanaaniečių, perizų, hivų ir jebusiečių karaliai, gyvenantys anapus Jordano, kalnuose, žemumoje ir palei Didžiosios jūros pakrantę link Libano, </p>
<p id="v2"><sup><small>2</small></sup>  susirinko kartu kovoti prieš Jozuę ir Izraelį. </p>
<p id="v3"><sup><small>3</small></sup>  Gibeoniečiai, išgirdę, ką Jozuė padarė Jerichui ir Ajui, </p>
<p id="v4"><sup><small>4</small></sup>  pasielgė klastingai. Jie pasiėmė maisto senuose maišuose ant asilų, sudriskusių ir apraišiotų vyno odinių, </p>
<p id="v5"><sup><small>5</small></sup>  apsiavė nudėvėta ir sulopyta avalyne, apsivilko nudėvėtais drabužiais; duona, kurią pasiėmė, buvo sudžiūvusi ir supelėjusi. </p>
<p id="v6"><sup><small>6</small></sup>  Atėję pas Jozuę į Gilgalo stovyklą, jie kalbėjo jam ir Izraelio vyrams: “Iš tolimos šalies atvykome su jumis sudaryti taikos sutartį”. </p>
<p id="v7"><sup><small>7</small></sup>  Izraelitai tarė hivams: “Gal jūs gyvenate mūsų žemėje? Kaip mes galėtume su jumis tartis?” </p>
<p id="v8"><sup><small>8</small></sup>  Jie atsakė Jozuei: “Mes esame tavo tarnai”. Jozuė paklausė: “Kas jūs esate ir iš kur atvykote?” </p>
<p id="v9"><sup><small>9</small></sup>  Jie atsakė jam: “Iš labai tolimos šalies atvykome dėl Viešpaties, tavo Dievo, vardo, nes mes girdėjome apie Jį visa, ką Jis padarė Egipte </p>
<p id="v10"><sup><small>10</small></sup>  ir anapus Jordano gyvenusiems amoritų karaliams: Sihonui, Hešbono karaliui, ir Ogui, Bašano karaliui, kuris gyveno Aštarote. </p>
<p id="v11"><sup><small>11</small></sup>  Mūsų vyresnieji ir visi šalies gyventojai patarė mums: ‘Pasiimkite maisto kelionei, eikite jų pasitikti kaip jų tarnai ir prašykite sudaryti taikos sutartį’. </p>
<p id="v12"><sup><small>12</small></sup>  Štai mūsų duona, kurią mes dar šiltą pasiėmėme iš savo namų išvykdami pas jus, dabar sudžiūvusi ir supelėjusi. </p>
<p id="v13"><sup><small>13</small></sup>  Šitos vyno odinės, kai jas prisipylėme, buvo naujos, dabar jos suplyšusios; taip pat mūsų drabužiai ir avalynė nuplyšo dėl tolimos kelionės”. </p>
<p id="v14"><sup><small>14</small></sup>  Izraelitai priėmė jų maistą, nepasiklausę Viešpaties patarimo. </p>
<p id="v15"><sup><small>15</small></sup>  Jozuė sudarė su jais taikos sutartį, pažadėdamas palikti juos gyvus, o izraelitų kunigaikščiai prisiekė jiems. </p>
<p id="v16"><sup><small>16</small></sup>  Praėjus trims dienoms po sutarties sudarymo, jie išgirdo, kad tai yra jų kaimynai, gyveną jų žemėje. </p>
<p id="v17"><sup><small>17</small></sup>  Tada izraelitai iškeliavo ir trečią dieną pasiekė jų miestus: Gibeoną, Kefyrą, Beerotą ir Kirjat Jearimą. </p>
<p id="v18"><sup><small>18</small></sup>  Izraelitai nežudė jų, nes tautos kunigaikščiai jiems buvo prisiekę Viešpačiu, Izraelio Dievu, laikytis sutarties. Izraelitai murmėjo prieš kunigaikščius, </p>
<p id="v19"><sup><small>19</small></sup>  kurie sakė: “Mes jiems prisiekėme Viešpačiu, Izraelio Dievu, todėl dabar negalime jų liesti. </p>
<p id="v20"><sup><small>20</small></sup>  Štai ką jiems padarysime: paliksime juos gyvus, kad Viešpats nebaustų mūsų dėl priesaikos. </p>
<p id="v21"><sup><small>21</small></sup>  Tegul jie lieka gyvi, bet padarykime juos malkų kirtėjais ir vandens nešikais Izraeliui, kaip kunigaikščiai jiems pažadėjo”. </p>
<p id="v22"><sup><small>22</small></sup>  Jozuė, pasišaukęs gibeoniečius, klausė: “Kodėl mums melavote, sakydami: ‘Mes gyvename labai toli nuo jūsų’, kai gyvenate šalia mūsų? </p>
<p id="v23"><sup><small>23</small></sup>  Todėl dabar jūs esate prakeikti ir visą laiką būsite vergais, malkų kirtėjais ir vandens nešikais mano Dievo namams”. </p>
<p id="v24"><sup><small>24</small></sup>  Jie atsakė Jozuei: “Tavo tarnams buvo aiškiai pranešta, kad Viešpats, tavo Dievas, įsakė savo tarnui Mozei jums atiduoti visą šią šalį ir išnaikinti visus šio krašto gyventojus. Mes labai bijojome dėl savo gyvybių ir taip padarėme. </p>
<p id="v25"><sup><small>25</small></sup>  Dabar mes esame tavo rankose; pasielk su mumis, kaip tau atrodo teisinga”. </p>
<p id="v26"><sup><small>26</small></sup>  Jis paliko juos gyvus ir apsaugojo nuo izraelitų, kurie norėjo juos išžudyti. </p>
<p id="v27"><sup><small>27</small></sup>  Jozuė juos padarė malkų kirtėjais ir vandens nešikais Izraeliui ir Viešpaties aukurui iki šios dienos toje vietoje, kurią Viešpats išsirinko. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Joshua/8">Jozuės knyga - Skyrius 8</a></td>
        <td><a href="/lt/Bible/Joshua/Index">Indeksas</a></td>
        <td><a href="/lt/Bible/Joshua/10">Jozuės knyga - Skyrius 10</a></td>
      </tr>
    </tbody>
  </table>
</figure>
