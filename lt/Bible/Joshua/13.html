<!--
title: Jozuės knyga - Skyrius 13
description: 
published: true
date: 2022-9-13T21:36:43Z
tags: 
editor: ckeditor
dateCreated: 2022-9-10T13:44:15Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Joshua/12">Jozuės knyga - Skyrius 12</a></td>
        <td><a href="/lt/Bible/Joshua/Index">Indeksas</a></td>
        <td><a href="/lt/Bible/Joshua/14">Jozuės knyga - Skyrius 14</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Jozuei sulaukus senatvės,Viešpats tarė: “Tu pasenai, sulaukei ilgo amžiaus, o dar liko daug žemių užimti: </p>
<p id="v2"><sup><small>2</small></sup>  visas filistinų ir gešūriečių kraštas </p>
<p id="v3"><sup><small>3</small></sup>  nuo Šihoro Egipto rytuose iki Ekrono šiaurėje, kanaaniečių žemė, valdoma penkių filistinų kunigaikščių: Gazos, Ašdodo, Aškelono, Gato ir Ekrono, taip pat ir avai. </p>
<p id="v4"><sup><small>4</small></sup>  Į pietus visa kanaaniečių šalis nuo sidoniečiams priklausančios Mearos iki Afeko, amoritų sienos; </p>
<p id="v5"><sup><small>5</small></sup>  gebaliečių kraštas ir visas rytų Libanas nuo Hermono kalno papėdėje esančio Baal Gado iki Emato; </p>
<p id="v6"><sup><small>6</small></sup>  visi kalnų gyventojai nuo Libano iki Misrefot Maimo ir sidoniečiai. Aš juos pašalinsiu iš izraelitų akivaizdos, tik padalyk kraštą burtų keliu izraelitams paveldėjimui, kaip tau įsakiau. </p>
<p id="v7"><sup><small>7</small></sup>  Padalyk kraštą devynioms giminėms ir pusei Manaso giminės”. </p>
<p id="v8"><sup><small>8</small></sup>  Kita pusė Manaso giminės, kartu su Rubeno ir Gado giminėmis jau gavo paveldėjimą, kurį jiems davė Viešpaties tarnas Mozė Jordano rytinėje pusėje: </p>
<p id="v9"><sup><small>9</small></sup>  nuo Aroero, esančio Arnono upės pakrantėje, miestą upės viduryje, visą Medebos lygumą iki Dibono, </p>
<p id="v10"><sup><small>10</small></sup>  visus miestus amoritų karaliaus Sihono, kuris karaliavo Hešbone, iki amonitų sienos, </p>
<p id="v11"><sup><small>11</small></sup>  Gileadą, gešūriečių ir maakų kraštą, visą Hermono kalnyną, Bašaną iki Salchos, </p>
<p id="v12"><sup><small>12</small></sup>  visą Ogo, kuris karaliavo Aštarote ir Edrėjyje, karalystę Bašane. Jis buvo iš milžinų palikuonių, kuriuos Mozė nugalėjo ir išvarė. </p>
<p id="v13"><sup><small>13</small></sup>  Tačiau Izraelio vaikai neišvarė gešūriečių ir maakų, kurie liko gyventi tarp Izraelio iki šios dienos. </p>
<p id="v14"><sup><small>14</small></sup>  Tik Levio giminei Mozė nedavė dalies paveldėjimui, nes jų dalis yra Viešpats, Izraelio Dievas, kaip Jis sakė. </p>
<p id="v15"><sup><small>15</small></sup>  Mozė padalino žemes Rubeno giminei pagal jų šeimas. </p>
<p id="v16"><sup><small>16</small></sup>  Jiems teko sritis nuo Aroero miesto, esančio ant Arnono upės kranto, miestas upės viduryje, visa lyguma iki Medebos, </p>
<p id="v17"><sup><small>17</small></sup>  Hešbonas ir visi lygumos miestai: Dibonas, Bamot Baalas, Bet Baal Meonas, </p>
<p id="v18"><sup><small>18</small></sup>  Jahacas, Kedemotas, Mefaatas, </p>
<p id="v19"><sup><small>19</small></sup>  Kirjataimas, Sibma, Ceret Šaharas lygumos kalne, </p>
<p id="v20"><sup><small>20</small></sup>  Bet Peoras, Pisgos šlaitai ir Bet Ješimotas. </p>
<p id="v21"><sup><small>21</small></sup>  Tai karalystė amoritų karaliaus Sihono, kuris karaliavo Hešbone. Mozė užkariavo tuos miestus ir nužudė midjaniečių vadus: Evį, Rekemą, Cūrą, Hūrą ir Rebą, Sihono kunigaikščius, gyvenusius krašte; </p>
<p id="v22"><sup><small>22</small></sup>  ir žynį Balaamą, Beoro sūnų, izraelitai nužudė kardu. </p>
<p id="v23"><sup><small>23</small></sup>  Rubenitų siena buvo Jordanas su jam priklausančia pakrančių sritimi. Tai buvo rubenitų paveldėjimas. </p>
<p id="v24"><sup><small>24</small></sup>  Mozė davė Gado giminei paveldėjimą pagal jų šeimas. </p>
<p id="v25"><sup><small>25</small></sup>  Jos gavo Jazerą ir visus Gileado miestus, pusę amoritų šalies iki Aroero, į rytus nuo Rabos, </p>
<p id="v26"><sup><small>26</small></sup>  nuo Hešbono iki Ramat Micpės ir Betonimo, nuo Machanaimo iki Lo Debaro, </p>
<p id="v27"><sup><small>27</small></sup>  o slėnyje Bet Haramą, Bet Nimrą, Sukotą ir Cafoną, Hešbono karaliaus Sihono karalystės likusią dalį. Siena buvo Jordanas iki Kinereto ežero rytinėje Jordano pusėje. </p>
<p id="v28"><sup><small>28</small></sup>  Tie miestai ir kaimai buvo duoti atskiroms Gado šeimoms paveldėti. </p>
<p id="v29"><sup><small>29</small></sup>  Mozė davė paveldėjimą pusei Manaso giminės; jis teko atskiroms Manaso giminės šeimoms. </p>
<p id="v30"><sup><small>30</small></sup>  Jų sritis tęsėsi nuo Machanaimo, apėmė visą Bašaną, karaliaus Ogo karalystę ir visus Jayro miestus ir kaimus, esančius Bašane. Iš viso šešiasdešimt miestų. </p>
<p id="v31"><sup><small>31</small></sup>  Pusė Gileado bei Ogo karalystės miestai Bašane Aštarotas ir Edrėjas teko Manaso sūnaus Machyro vaikams. </p>
<p id="v32"><sup><small>32</small></sup>  Šitas žemes Mozė padalino paveldėjimui Moabo lygumoje, rytinėje Jordano pusėje, ties Jerichu. </p>
<p id="v33"><sup><small>33</small></sup>  Levio giminei Mozė nedavė jokio paveldėjimo: Viešpats, Izraelio Dievas, yra jų paveldėjimas, kaip Jis jiems pasakė. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Joshua/12">Jozuės knyga - Skyrius 12</a></td>
        <td><a href="/lt/Bible/Joshua/Index">Indeksas</a></td>
        <td><a href="/lt/Bible/Joshua/14">Jozuės knyga - Skyrius 14</a></td>
      </tr>
    </tbody>
  </table>
</figure>
