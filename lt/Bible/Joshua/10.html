<!--
title: Jozuės knyga - Skyrius 10
description: 
published: true
date: 2022-9-13T21:36:43Z
tags: 
editor: ckeditor
dateCreated: 2022-9-10T13:44:15Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Joshua/9">Jozuės knyga - Skyrius 9</a></td>
        <td><a href="/lt/Bible/Joshua/Index">Indeksas</a></td>
        <td><a href="/lt/Bible/Joshua/11">Jozuės knyga - Skyrius 11</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Adoni Cedekas, Jeruzalės karalius, išgirdęs, kad Jozuė paėmė Ają ir jį sunaikino, kaip buvo sunaikinęs Jerichą ir jo karalių, ir kad Gibeono gyventojai sudarė taiką su Izraeliu, </p>
<p id="v2"><sup><small>2</small></sup>  nusigando, nes Gibeonas buvo didelis miestas, vienas iš karališkųjų miestų, didesnis už Ają, o visi jo vyrai­karžygiai. </p>
<p id="v3"><sup><small>3</small></sup>  Jeruzalės karalius Adonizedekas siuntė pasiuntinius pas Hebrono karalių Hohamą, Jarmuto karalių Piramą, Lachišo karalių Jafiją ir Eglono karalių Debyrą su tokiu pranešimu: </p>
<p id="v4"><sup><small>4</small></sup>  “Atžygiuokite pas mane ir padėkite man sumušti Gibeoną, nes jis sudarė taiką su Jozue ir izraelitais!” </p>
<p id="v5"><sup><small>5</small></sup>  Penki amoritų karaliai: Jeruzalės, Hebrono, Jarmuto, Lachišo ir Eglono­susivienijo prieš Gibeoną ir su savo kariuomenėmis apgulė jį ir pradėjo karą su juo. </p>
<p id="v6"><sup><small>6</small></sup>  Tada Gibeono vyrai siuntė Jozuei į Gilgalo stovyklą pranešimą: “Nepalik savo tarnų vienų! Skubiai ateik mums padėti ir išgelbėk mus! Prieš mus susirinko visi amoritų karaliai, gyvenantys kalnuose”. </p>
<p id="v7"><sup><small>7</small></sup>  Jozuė su ginkluota kariuomene žygiavo iš Gilgalo. </p>
<p id="v8"><sup><small>8</small></sup>  Viešpats tarė Jozuei: “Nebijok jų, Aš juos atidaviau į tavo rankas! Nė vienas iš jų tau nepasipriešins”. </p>
<p id="v9"><sup><small>9</small></sup>  Jozuė, visą naktį žygiavęs iš Gilgalo, netikėtai juos užklupo. </p>
<p id="v10"><sup><small>10</small></sup>  Viešpats sukėlė paniką tarp jų izraelitų akivaizdoje, ir šie juos stipriai sumušė Gibeone. Jozuė juos vijosi link Bet Horono ir persekiojo ligi Azekos ir Makedos. </p>
<p id="v11"><sup><small>11</small></sup>  Jiems bėgant nuo Izraelio ir esant Bet Horono kalno papėdėje, Viešpats lydino ant jų didelių ledų krušą iki Azekos. Jų žuvo daugiau nuo ledų, negu nuo izraelitų kardo. </p>
<p id="v12"><sup><small>12</small></sup>  Tą dieną, kai Viešpats atidavė amoritus izraelitams, Jozuė šaukėsi Viešpaties izraelitų akivaizdoje ir tarė: “Saule, stovėk Gibeone ir, mėnuli, Ajalono slėnyje!” </p>
<p id="v13"><sup><small>13</small></sup>  Saulė ir mėnulis stovėjo vietoje, kol tauta atkeršijo savo priešams. Argi tai neparašyta Josaro knygoje? Taip saulė sustojo danguje ir neskubėjo nusileisti beveik ištisą dieną. </p>
<p id="v14"><sup><small>14</small></sup>  Niekad daugiau nebuvo tokios dienos, kad Viešpats klausytų žmogaus, nes Jis kariavo Izraelio pusėje. </p>
<p id="v15"><sup><small>15</small></sup>  Po to Jozuė ir visi kariai sugrįžo stovyklon į Gilgalą. </p>
<p id="v16"><sup><small>16</small></sup>  Anie penki karaliai pabėgo ir pasislėpė oloje prie Makedos. </p>
<p id="v17"><sup><small>17</small></sup>  Jozuei buvo pranešta: “Penki karaliai rasti pasislėpę oloje prie Makedos”. </p>
<p id="v18"><sup><small>18</small></sup>  Jozuė įsakė: “Užriskite didžiuliais akmenimis olos angą ir pastatykite vyrus juos saugoti. </p>
<p id="v19"><sup><small>19</small></sup>  O jūs nesustokite! Vykitės priešus ir žudykite atsiliekančius. Neleiskite jiems pasiekti miestų, nes Viešpats, jūsų Dievas, juos atidavė į jūsų rankas”. </p>
<p id="v20"><sup><small>20</small></sup>  Jozuė ir izraelitai juos visiškai sunaikino, tik kai kurie paspruko ir pasislėpė sutvirtintuose miestuose. </p>
<p id="v21"><sup><small>21</small></sup>  Visa kariuomenė saugiai sugrįžo į Jozuės stovyklą Makedoje; niekas nedrįso išsižioti prieš izraelitus. </p>
<p id="v22"><sup><small>22</small></sup>  Jozuė įsakė atidaryti olos angą ir atvesti pas jį tuos penkis karalius. </p>
<p id="v23"><sup><small>23</small></sup>  Jie taip ir padarė: atvedė pas jį Jeruzalės, Hebrono, Jarmuto, Lachišo ir Eglono karalius. </p>
<p id="v24"><sup><small>24</small></sup>  Tada Jozuė sušaukė visus Izraelio karius ir tarė jų vadams, kurie buvo žygiavę su juo: “Priartėkite ir užlipkite šitiems karaliams ant sprandų!” Jie taip ir padarė. </p>
<p id="v25"><sup><small>25</small></sup>  Jozuė jiems tarė: “Nebijokite ir nenusigąskite! Būkite drąsūs ir stiprūs, nes taip Viešpats padarys visiems jūsų priešams, su kuriais kariausite”. </p>
<p id="v26"><sup><small>26</small></sup>  Po to Jozuė juos nužudė ir pakabino ant penkių medžių. Pakabinti jie išbuvo iki vakaro. </p>
<p id="v27"><sup><small>27</small></sup>  Saulei leidžiantis, Jozuei įsakius, jie nuėmė juos nuo medžių ir sumetė į olą, kurioje jie buvo pasislėpę, o olos angą užrito dideliais akmenimis, tebegulinčiais iki šios dienos. </p>
<p id="v28"><sup><small>28</small></sup>  Jozuė užėmė tą pačią dieną Makedą ir nužudė jos gyventojus bei karalių, sunaikino visus gyventojus taip, kad nė vienas neišliko gyvas. Jis pasielgė su Makedos karaliumi taip, kaip su Jericho karaliumi. </p>
<p id="v29"><sup><small>29</small></sup>  Jozuė ir visa Izraelio kariuomenė nužygiavo iš Makedos į Libną ir puolė ją. </p>
<p id="v30"><sup><small>30</small></sup>  Viešpats ją ir jos karalių atidavė į rankas izraelitų, kurie išžudė visus gyventojus kardu. Jozuė padarė jos karaliui taip, kaip buvo padaręs Jericho karaliui. </p>
<p id="v31"><sup><small>31</small></sup>  Jozuė ir jo kariuomenė nužygiavo iš Libnos į Lachišą, apsupo ir puolė jį. </p>
<p id="v32"><sup><small>32</small></sup>  Viešpats atidavė ir Lachišą į Izraelio rankas, kuris antrą dieną paėmė jį, išžudė kardu visus jo gyventojus taip, kaip padarė Libnoje. </p>
<p id="v33"><sup><small>33</small></sup>  Tuo metu Gezero karalius Horamas atžygiavo padėti Lachišui. Jozuė sumušė jį ir jo karius taip, kad nebeliko nė vieno gyvo. </p>
<p id="v34"><sup><small>34</small></sup>  Vėliau Jozuė ir visa Izraelio kariuomenė nužygiavo iš Lachišo į Egloną, apsupo ir puolė jį. </p>
<p id="v35"><sup><small>35</small></sup>  Tą pačią dieną jį užėmė. Jie išžudė kardu visus jo gyventojus ir sunaikino taip, kaip Lachišą. </p>
<p id="v36"><sup><small>36</small></sup>  Jozuė ir visa Izraelio kariuomenė žygiavo iš Eglono į Hebroną ir puolė jį. </p>
<p id="v37"><sup><small>37</small></sup>  Jie paėmė jį, nužudė kardu karalių, paėmė visus jo miestus ir jų gyventojus išžudė. Jie padarė su juo taip, kaip su Eglonu. </p>
<p id="v38"><sup><small>38</small></sup>  Jozuė ir visa Izraelio kariuomenė sugrįžo prie Debyro ir puolė jį. </p>
<p id="v39"><sup><small>39</small></sup>  Paėmė jį, jo karalių ir visus jo miestus. Izraelitai išžudė visus gyventojus, nepaliko nė vieno gyvo. Kaip jie padarė Hebronui, Libnai ir jų karaliams, taip jie padarė Debyrui ir jo karaliui. </p>
<p id="v40"><sup><small>40</small></sup>  Taip Jozuė nugalėjo visas kalnų, pietų, žemumų ir šlaitų šalis ir visus jų karalius; nė vieno jų nepaliko gyvo, bet visa, kas kvėpuoja, sunaikino, kaip įsakė Viešpats, Izraelio Dievas. </p>
<p id="v41"><sup><small>41</small></sup>  Jozuė nugalėjo juos nuo Kadeš Barnėjos iki Gazos ir visą Gošeno šalį iki Gibeono. </p>
<p id="v42"><sup><small>42</small></sup>  Visus šituos karalius ir jų šalis Jozuė paėmė vienu metu, nes Viešpats, Izraelio Dievas, kariavo už Izraelį. </p>
<p id="v43"><sup><small>43</small></sup>  Pagaliau Jozuė ir su juo visas Izraelis sugrįžo stovyklon į Gilgalą. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Joshua/9">Jozuės knyga - Skyrius 9</a></td>
        <td><a href="/lt/Bible/Joshua/Index">Indeksas</a></td>
        <td><a href="/lt/Bible/Joshua/11">Jozuės knyga - Skyrius 11</a></td>
      </tr>
    </tbody>
  </table>
</figure>
