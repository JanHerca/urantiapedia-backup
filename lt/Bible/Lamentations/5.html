<!--
title: Raudų knyga - Skyrius 5
description: 
published: true
date: 2022-10-7T19:22:48Z
tags: bible, bible—lamentations
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Lamentations/4">Raudų knyga - Skyrius 4</a></td>
        <td><a href="/lt/Bible/Lamentations/Index">Indeksas</a></td>
        <td> </td>
      </tr>
    </tbody>
  </table>
</figure>
<p id="v1"><sup><small>1</small></sup>  Viešpatie, atsimink, kas įvyko. Pažvelk, atkreipk dėmesį į mūsų vargus. </p>
<p id="v2"><sup><small>2</small></sup>  Mūsų paveldas ir namai svetimųjų rankose. </p>
<p id="v3"><sup><small>3</small></sup>  Mes esame našlaičiai, mūsų motinos­našlės; </p>
<p id="v4"><sup><small>4</small></sup>  privalome pirkti savo vandenį ir mokėti pinigus už savo malkas. </p>
<p id="v5"><sup><small>5</small></sup>  Mus vargina sunkiais darbais ir pavargus neleidžia atsikvėpti. </p>
<p id="v6"><sup><small>6</small></sup>  Prašėme pagalbos egiptiečių ir asirų, kad bent duonos gautume. </p>
<p id="v7"><sup><small>7</small></sup>  Mūsų tėvai nusikalto, o mes turime nešti jų kaltę. </p>
<p id="v8"><sup><small>8</small></sup>  Vergai viešpatauja mums, ir niekas negali mūsų išvaduoti iš jų rankos. </p>
<p id="v9"><sup><small>9</small></sup>  Bijodami kardo dykumoje, mes parsigabenome duonos. </p>
<p id="v10"><sup><small>10</small></sup>  Mūsų oda pajuodusi kaip krosnis nuo siaučiančio bado. </p>
<p id="v11"><sup><small>11</small></sup>  Moterys ir mergaitės prievartaujamos Sione ir Judo miestuose. </p>
<p id="v12"><sup><small>12</small></sup>  Kunigaikščius jie pakorė, o vyresniųjų negerbia. </p>
<p id="v13"><sup><small>13</small></sup>  Jauni vyrai verčiami girnomis malti, vaikai klumpa po sunkiomis naštomis. </p>
<p id="v14"><sup><small>14</small></sup>  Vyresnieji nebesirodo prie miesto vartų, ir vaikai nebesusirenka žaisti. </p>
<p id="v15"><sup><small>15</small></sup>  Mūsų širdies džiaugsmas dingo, žaidimai virto liūdesiu. </p>
<p id="v16"><sup><small>16</small></sup>  Karūna nuo galvos nukrito. Vargas mums, nes mes nusikaltome. </p>
<p id="v17"><sup><small>17</small></sup>  Todėl mūsų širdis alpsta, akys aptemo. </p>
<p id="v18"><sup><small>18</small></sup>  Siono kalnas apleistas, lapės gyvena jame. </p>
<p id="v19"><sup><small>19</small></sup>  Bet Tu, Viešpatie, pasilieki per amžius. Tavo sostas lieka kartų kartoms. </p>
<p id="v20"><sup><small>20</small></sup>  Kodėl Tu mus taip ilgai užmiršai ir palikai? </p>
<p id="v21"><sup><small>21</small></sup>  Viešpatie, sugrąžink mus pas save, ir mes sugrįšime. Atnaujink mus kaip anomis dienomis! </p>
<p id="v22"><sup><small>22</small></sup>  Argi Tu mus visiškai atstūmei ir rūstausi amžinai? </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Lamentations/4">Raudų knyga - Skyrius 4</a></td>
        <td><a href="/lt/Bible/Lamentations/Index">Indeksas</a></td>
        <td> </td>
      </tr>
    </tbody>
  </table>
</figure>
