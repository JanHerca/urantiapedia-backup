<!--
title: Raudų knyga - Skyrius 3
description: 
published: true
date: 2023-11-8T21:52:7Z
tags: bible, bible—lamentations
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/lt/Bible/Lamentations/2">
          <span class="mdi mdi-arrow-left-drop-circle"></span><span class="pl-2">Raudų knyga - Skyrius 2</span>
        </a>
        </td>
        <td>
        <a href="/lt/Bible/Lamentations/Index">
          <span class="mdi mdi-book-open-variant"></span><span class="pl-2">Indeksas</span>
        </a>
        </td>
        <td>
        <a href="/lt/Bible/Lamentations/4">
          <span class="pr-2">Raudų knyga - Skyrius 4</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Aš­žmogus, patyręs vargą nuo Jo rūstybės lazdos. </p>
<p id="v2"><sup><small>2</small></sup>  Jis atvedė mane į tamsybę, o ne į šviesą. </p>
<p id="v3"><sup><small>3</small></sup>  Jis laiko ištiesęs savo ranką prieš mane visą dieną. </p>
<p id="v4"><sup><small>4</small></sup>  Jis pasendino mano kūną ir odą, sulaužė kaulus. </p>
<p id="v5"><sup><small>5</small></sup>  Jis apsupo mane kartybe ir vargu, </p>
<p id="v6"><sup><small>6</small></sup>  perkėlė į tamsą kaip mirusį. </p>
<p id="v7"><sup><small>7</small></sup>  Jis uždarė man duris ir apkalė mane sunkiomis grandinėmis. </p>
<p id="v8"><sup><small>8</small></sup>  Aš šaukiu ir meldžiuosi, bet Jis neatsako į mano maldą. </p>
<p id="v9"><sup><small>9</small></sup>  Jis užtvėrė mano kelius tašytais akmenimis ir mano takus iškraipė. </p>
<p id="v10"><sup><small>10</small></sup>  Jis tykojo manęs kaip lokys, kaip liūtas lindynėje. </p>
<p id="v11"><sup><small>11</small></sup>  Jis mane paklaidino, sudraskė ir paliko vienišą. </p>
<p id="v12"><sup><small>12</small></sup>  Įtempęs lanką, Jis pastatė mane taikiniu </p>
<p id="v13"><sup><small>13</small></sup>  ir pervėrė mano širdį strėlėmis. </p>
<p id="v14"><sup><small>14</small></sup>  Aš tapau pajuoka visai savo tautai, apie mane jie dainuoja per dieną. </p>
<p id="v15"><sup><small>15</small></sup>  Jis pasotino mane kartybėmis ir girdė metėlėmis. </p>
<p id="v16"><sup><small>16</small></sup>  Jis išlaužė mano dantis į žvyrą, užpylė mane pelenais. </p>
<p id="v17"><sup><small>17</small></sup>  Neturiu ramybės ir nežinau, kas yra gerovė. </p>
<p id="v18"><sup><small>18</small></sup>  Aš tariau: “Mano stiprybė ir viltis Viešpatyje pražuvo”. </p>
<p id="v19"><sup><small>19</small></sup>  Atsimink mano vargą, kartybę, metėlę ir tulžį. </p>
<p id="v20"><sup><small>20</small></sup>  Mano siela nuolat tai atsimena ir yra pažeminta manyje. </p>
<p id="v21"><sup><small>21</small></sup>  Nors aš viso to neužmirštu, visgi dar turiu vilties. </p>
<p id="v22"><sup><small>22</small></sup>  Viešpaties malonė nepranyko, Jo gailestingumas dar nepasibaigė. </p>
<p id="v23"><sup><small>23</small></sup>  Tai atsinaujina kas rytą, ir didelė yra Jo ištikimybė. </p>
<p id="v24"><sup><small>24</small></sup>  Viešpats yra mano dalis, todėl vilsiuosi Juo. </p>
<p id="v25"><sup><small>25</small></sup>  Viešpats yra geras Jo laukiantiems ir ieškantiems. <sup id="cite1"><a href="#fn1">[1]</a></sup></p>
<p id="v26"><sup><small>26</small></sup>  Gera yra turėti viltį ir kantriai laukti Viešpaties išgelbėjimo, </p>
<p id="v27"><sup><small>27</small></sup>  gera žmogui nešti jungą nuo pat jaunystės. </p>
<p id="v28"><sup><small>28</small></sup>  Jis sėdi atsiskyręs ir tyli, nes tai Viešpaties uždėta našta. </p>
<p id="v29"><sup><small>29</small></sup>  Jis paliečia dulkes savo burna: “Galbūt dar yra vilties”. </p>
<p id="v30"><sup><small>30</small></sup>  Jis atsuka skruostą jį mušančiam, sotinasi panieka, </p>
<p id="v31"><sup><small>31</small></sup>  nes Viešpats neatstumia amžiams. </p>
<p id="v32"><sup><small>32</small></sup>  Jis siunčia sielvartą, bet vėl pasigaili dėl savo malonės gausos. </p>
<p id="v33"><sup><small>33</small></sup>  Jis nenori varginti žmonių ir sukelti jiems sielvarto. <sup id="cite2"><a href="#fn2">[2]</a></sup></p>
<p id="v34"><sup><small>34</small></sup>  Kai mindžioja kojomis belaisvius, </p>
<p id="v35"><sup><small>35</small></sup>  kai Aukščiausiojo akivaizdoje pamina žmogaus teises, <sup id="cite3"><a href="#fn3">[3]</a></sup></p>
<p id="v36"><sup><small>36</small></sup>  kai iškraipo žmogaus bylą, Viešpats tam nepritaria. </p>
<p id="v37"><sup><small>37</small></sup>  Kas gali sakyti, kad įvyksta ir tai, ko Viešpats neįsako? </p>
<p id="v38"><sup><small>38</small></sup>  Ar ne iš Aukščiausiojo burnos ateina, kas gera ir kas pikta? </p>
<p id="v39"><sup><small>39</small></sup>  Kodėl žmogus skundžiasi, baudžiamas dėl savo nuodėmių? </p>
<p id="v40"><sup><small>40</small></sup>  Patikrinkime savo kelius ir grįžkime prie Viešpaties. </p>
<p id="v41"><sup><small>41</small></sup>  Kelkime savo širdis ir rankas į Dievą danguose. </p>
<p id="v42"><sup><small>42</small></sup>  Mes nusikaltome ir maištavome, ir Tu mums neatleidai. </p>
<p id="v43"><sup><small>43</small></sup>  Tu apsisiautei rūstybe ir persekiojai mus, Tu žudei mus nesigailėdamas. </p>
<p id="v44"><sup><small>44</small></sup>  Tu apsigaubei debesiu taip, kad maldos nepasiektų Tavęs. </p>
<p id="v45"><sup><small>45</small></sup>  Tu padarei mus sąšlavomis ir atmatomis tarp tautų. </p>
<p id="v46"><sup><small>46</small></sup>  Mūsų priešai atvėrė savo burnas prieš mus. </p>
<p id="v47"><sup><small>47</small></sup>  Baimė ir žabangai užgriuvo mus, griovimas ir sunaikinimas. </p>
<p id="v48"><sup><small>48</small></sup>  Mano akys pasruvo ašaromis dėl tautos sunaikinimo. </p>
<p id="v49"><sup><small>49</small></sup>  Mano ašaros plūs nesulaikomai, be perstojo, </p>
<p id="v50"><sup><small>50</small></sup>  kol Viešpats pažvelgs iš dangaus į mus. </p>
<p id="v51"><sup><small>51</small></sup>  Aš liūdžiu dėl savo miesto dukterų. </p>
<p id="v52"><sup><small>52</small></sup>  Priešai pagavo mane kaip paukštį be priežasties, </p>
<p id="v53"><sup><small>53</small></sup>  įmetė mane gyvą į duobę, mėtė akmenimis. </p>
<p id="v54"><sup><small>54</small></sup>  Vanduo pakilo iki mano galvos; maniau, esu žuvęs. </p>
<p id="v55"><sup><small>55</small></sup>  Viešpatie, iš duobės gilybės šaukiausi Tavęs. </p>
<p id="v56"><sup><small>56</small></sup>  Tu išgirdai mano balsą. Nenukreipk savo ausies nuo mano šauksmo. </p>
<p id="v57"><sup><small>57</small></sup>  Tu priartėjai, kai šaukiausi Tavo pagalbos, ir tarei: “Nebijok”. </p>
<p id="v58"><sup><small>58</small></sup>  Viešpatie, Tu atėjai man į pagalbą ir išgelbėjai mano gyvybę. </p>
<p id="v59"><sup><small>59</small></sup>  Viešpatie, Tu matei man daromą skriaudą, išspręsk mano bylą. </p>
<p id="v60"><sup><small>60</small></sup>  Tu matei jų įniršį ir visus jų sumanymus prieš mane; </p>
<p id="v61"><sup><small>61</small></sup>  Tu girdėjai jų patyčias ir visus jų sumanymus prieš mane. </p>
<p id="v62"><sup><small>62</small></sup>  Mano priešininkų lūpos visą laiką planuoja pikta prieš mane. </p>
<p id="v63"><sup><small>63</small></sup>  Ar jie sėdi, ar keliasi, aš esu jų daina. </p>
<p id="v64"><sup><small>64</small></sup>  Viešpatie, atlygink jiems pagal jų darbus. </p>
<p id="v65"><sup><small>65</small></sup>  Suteik jų širdims skausmo. Prakeikimas tekrinta ant jų. </p>
<p id="v66"><sup><small>66</small></sup>  Viešpatie, persekiok juos ir nušluok nuo žemės paviršiaus. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/lt/Bible/Lamentations/2">
          <span class="mdi mdi-arrow-left-drop-circle"></span><span class="pl-2">Raudų knyga - Skyrius 2</span>
        </a>
        </td>
        <td>
        <a href="/lt/Bible/Lamentations/Index">
          <span class="mdi mdi-book-open-variant"></span><span class="pl-2">Indeksas</span>
        </a>
        </td>
        <td>
        <a href="/lt/Bible/Lamentations/4">
          <span class="pr-2">Raudų knyga - Skyrius 4</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 3:25 <i>dalis: Dievas yra geras</i>: <a href="/lt/The_Urantia_Book/2#p6_3">UK 2:6.3</a>. </li>
  <li id="fn2"><a href="#cite2">↑</a> 3:33 <i>Nekankina noriai</i>: <a href="/lt/The_Urantia_Book/2#p4_1">UK 2:4.1</a>.  <i>Viešpats savo noru nevargina</i>: <a href="/lt/The_Urantia_Book/148#p5_5">UK 148:5.5</a>.  <i>Jis nekankina savo noru</i>: <a href="/lt/The_Urantia_Book/97#p6_3">UK 97:6.3</a>.  <i>Tėvas ne savo noru kankina</i>: <a href="/lt/The_Urantia_Book/148#p6_11">UK 148:6.11</a>. </li>
  <li id="fn3"><a href="#cite3">↑</a> 3:35,38 <i>Dauguma aukštumų</i>: <a href="/lt/The_Urantia_Book/43#p3_1">UK 43:3.1</a>.  <i>Aukščiausias</i>: <a href="/lt/The_Urantia_Book/93#p3_2">UK 93:3.2</a>.  <i>Aukščiausiasis Dievas</i>: <a href="/lt/The_Urantia_Book/93#p2_3">UK 93:2.3</a>. </li>
</ol>
</div>
