<!--
title: Danielio knyga - Skyrius 7
description: 
published: true
date: 2022-9-13T21:36:44Z
tags: 
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Daniel/6">Danielio knyga - Skyrius 6</a></td>
        <td><a href="/lt/Bible/Daniel/Index">Indeksas</a></td>
        <td><a href="/lt/Bible/Daniel/8">Danielio knyga - Skyrius 8</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Pirmaisiais Babilono karaliaus Belšacaro metais Danielius, gulėdamas lovoje, sapnavo sapną ir matė regėjimą. Jis užrašė tą sapną: </p>
<p id="v2"><sup><small>2</small></sup>  “Aš, Danielius, naktį mačiau regėjimą. Keturi dangaus vėjai sujudino Didžiąją jūrą. </p>
<p id="v3"><sup><small>3</small></sup>  Iš jūros išėjo keturi dideli žvėrys, kurie skyrėsi vienas nuo kito. </p>
<p id="v4"><sup><small>4</small></sup>  Pirmasis buvo lyg liūtas su erelio sparnais. Mačiau, kaip jo sparnus išplėšė, jį pakėlė nuo žemės ir pastatė ant kojų lyg žmogų ir jam buvo duota žmogaus širdis. </p>
<p id="v5"><sup><small>5</small></sup>  Antrasis žvėris buvo panašus į lokį. Vienu šonu pasikėlęs, jis laikė tris šonkaulius nasruose tarp savo dantų. Jam sakė: ‘Kelkis! Ėsk daug mėsos!’ </p>
<p id="v6"><sup><small>6</small></sup>  Po to regėjau kitą žvėrį lyg leopardą, kuris turėjo keturis paukščio sparnus ant nugaros ir keturias galvas. Ir jam buvo duota valdžia. </p>
<p id="v7"><sup><small>7</small></sup>  Po to nakties regėjime mačiau ketvirtą žvėrį: baisų, siaubingą ir nepaprastai stiprų, kuris turėjo didelius geležinius dantis. Jis ėdė, triuškino, mindė kojomis. Jis skyrėsi nuo pirmiau matytų žvėrių ir turėjo dešimt ragų. </p>
<p id="v8"><sup><small>8</small></sup>  Aš stebėjau ragus, ir štai kitas, mažas ragas išaugo tarp jų. Trys iš pirmųjų ragų buvo išrauti. Rage buvo akys ir burna lyg žmogaus, kuri išdidžiai kalbėjo. </p>
<p id="v9"><sup><small>9</small></sup>  Man bežiūrint, buvo pastatyti sostai ir atsisėdo Amžinasis, kurio drabužiai buvo balti kaip sniegas ir galvos plaukai kaip gryna vilna. Jo sostas­kaip ugnies liepsna, jo ratai­kaip liepsnojanti ugnis. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v10"><sup><small>10</small></sup>  Ugnies srovė tryško iš Jo akivaizdos. Tūkstančių tūkstančiai Jam tarnavo, miriadų miriadai stovėjo Jo akivaizdoje. Teismas atsisėdo, ir knyga buvo atskleista. </p>
<p id="v11"><sup><small>11</small></sup>  Aš mačiau, kad už išdidžius žodžius, kuriuos kalbėjo ragas, žvėris buvo užmuštas, o jo kūnas sunaikintas ir įmestas į ugnį. </p>
<p id="v12"><sup><small>12</small></sup>  Likusiems žvėrims buvo atimta valdžia, bet jiems buvo leista gyventi iki skirto laiko. </p>
<p id="v13"><sup><small>13</small></sup>  Aš mačiau nakties regėjime dangaus debesimis ateinantį tarsi žmogaus sūnų. Jis buvo privestas prie Amžinojo. <sup id="cite3"><a href="#fn3">[3]</a></sup> <sup id="cite4"><a href="#fn4">[4]</a></sup></p>
<p id="v14"><sup><small>14</small></sup>  Jam buvo duota valdžia, šlovė ir karalystė, kad visų kalbų tautos ir giminės jam tarnautų. Jo valdžia­amžina valdžia, kuri nesibaigs, ir jo karalystė­nesunaikinama! <sup id="cite5"><a href="#fn5">[5]</a></sup></p>
<p id="v15"><sup><small>15</small></sup>  Aš, Danielius, sunerimau savo dvasioje, savo kūno viduje, ir mano regėjimas gąsdino mane. </p>
<p id="v16"><sup><small>16</small></sup>  Priėjau prie vieno iš ten stovinčių ir paklausiau jo, ką iš tiesų visa tai reiškia. Jis atsakė ir išaiškino regėjimą. </p>
<p id="v17"><sup><small>17</small></sup>  ‘Šitie keturi dideli žvėrys yra keturi karaliai, kurie iškils žemėje. </p>
<p id="v18"><sup><small>18</small></sup>  Tačiau Aukščiausiojo šventieji gaus karalystę ir valdys tą karalystę amžinai ir per amžių amžius!’ <sup id="cite6"><a href="#fn6">[6]</a></sup></p>
<p id="v19"><sup><small>19</small></sup>  Tada aš norėjau sužinoti tiesą apie ketvirtąjį žvėrį, kuris skyrėsi nuo jų visų: nepaprastai baisus, geležiniais dantimis ir variniais nagais, kuris ėdė, triuškino ir, kas liko, sumindė kojomis. </p>
<p id="v20"><sup><small>20</small></sup>  Ir apie dešimt ragų ant galvos ir dar vieną, kuriam išaugus, trys ragai iškrito. Ragas turėjo akis bei burną, kalbančią išdidžiai, ir atrodė didesnis už kitus. </p>
<p id="v21"><sup><small>21</small></sup>  Aš mačiau tą ragą, kariaujantį su šventaisiais ir juos nugalintį, </p>
<p id="v22"><sup><small>22</small></sup>  kol atėjo Amžinasis ir savo sprendimu atidavė karalystę Aukščiausiojo šventiesiems. </p>
<p id="v23"><sup><small>23</small></sup>  Jis taip kalbėjo: ‘Ketvirtasis žvėris­tai ketvirta karalystė žemėje, kuri skirsis nuo visų karalysčių. Ji ris visą žemę, ją sumindžios ir sutriuškins. </p>
<p id="v24"><sup><small>24</small></sup>  Dešimt ragų reiškia dešimt karalių, kilusių iš jos. Vėliau iškils dar vienas, kuris skirsis nuo kitų ir pašalins tris karalius. </p>
<p id="v25"><sup><small>25</small></sup>  Jis kalbės išdidžiai prieš Aukščiausiąjį ir vargins Aukščiausiojo šventuosius, sumanys pakeisti laikus ir įstatymą. Jie bus atiduoti į jo rankas vienam laikui, dviem laikams ir pusei laiko. </p>
<p id="v26"><sup><small>26</small></sup>  Po to teismas atims iš jo valdžią, jo karalystę sužlugdys ir sunaikins. </p>
<p id="v27"><sup><small>27</small></sup>  O karalystė, valdžia ir viso pasaulio karalysčių didybė bus atiduota Aukščiausiojo šventųjų tautai. Jo karalystė bus amžina, visos valdžios Jam tarnaus ir Jo klausys’. <sup id="cite7"><a href="#fn7">[7]</a></sup></p>
<p id="v28"><sup><small>28</small></sup>  Tai buvo kalbos pabaiga. Mane, Danielių, labai jaudino mano mintys, mano veidas pasikeitė, bet tą kalbą aš laikiau savo širdyje”. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Daniel/6">Danielio knyga - Skyrius 6</a></td>
        <td><a href="/lt/Bible/Daniel/Index">Indeksas</a></td>
        <td><a href="/lt/Bible/Daniel/8">Danielio knyga - Skyrius 8</a></td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 7:9,13,22 <i>Dienų Senovė</i>: <a href="/lt/The_Urantia_Book/96#p1_9">UK 96:1.9</a>.  <i>Dienų senoliai</i>: <a href="/lt/The_Urantia_Book/18#p3_1">UK 18:3.1</a>.  <i>Dienų senoliai</i>: <a href="/lt/The_Urantia_Book/15#p10_3">UK 15:10.3</a>. </li>
  <li id="fn2"><a href="#cite2">↑</a> 7:9-10 <i>Senovės nuosprendis</i>: <a href="/lt/The_Urantia_Book/28#p6_6">UK 28:6.6</a>. </li>
  <li id="fn3"><a href="#cite3">↑</a> 7:13 <i>Danielius citavo</i>: <a href="/lt/The_Urantia_Book/137#p2_2">UK 137:2.2</a>. </li>
  <li id="fn4"><a href="#cite4">↑</a> 7:13-14 <i># 2 Žmogaus Sūnus</i>: <a href="/lt/The_Urantia_Book/136#p1_1">UK 136:1.1</a>.  <i>Žmogaus Sūnus</i>: <a href="/lt/The_Urantia_Book/135#p5_7">UK 135:5.7</a>.  <i>Ne Danieliaus žmogaus sūnus</i>: <a href="/lt/The_Urantia_Book/126#p3_6">UK 126:3.6</a>.  <i>Žmogaus Sūnaus atėjimo vizija</i>: <a href="/lt/The_Urantia_Book/135#p3_3">UK 135:3.3</a>.  <i>Son of Man</i>: <a href="/lt/The_Urantia_Book/128#p1_2">UK 128:1.2</a>.  <i>Matė Mesiją kaip Žmogaus Sūnų</i>: <a href="/lt/The_Urantia_Book/136#p1_6">UK 136:1.6</a>.  <i>Son of Man</i>: <a href="/lt/The_Urantia_Book/126#p3_6">UK 126:3.6</a>. </li>
  <li id="fn5"><a href="#cite5">↑</a> 7:14 <i>Amžinoji valdžia</i>: <a href="/lt/The_Urantia_Book/135#p3_2">UK 135:3.2</a>. </li>
  <li id="fn6"><a href="#cite6">↑</a> 7:18,22,25,27 <i>Aukščiausiasis Dievas</i>: <a href="/lt/The_Urantia_Book/93#p2_3">UK 93:2.3</a>.  <i>Dauguma aukštumų</i>: <a href="/lt/The_Urantia_Book/43#p3_1">UK 43:3.1</a>.  <i>Aukščiausias</i>: <a href="/lt/The_Urantia_Book/93#p3_2">UK 93:3.2</a>. </li>
  <li id="fn7"><a href="#cite7">↑</a> 7:27 <i>Žiūrėti laiko pabaigą</i>: <a href="/lt/The_Urantia_Book/170#p5_15">UK 170:5.15</a>.  <i>Suteik karalystę aukščiausiesiems</i>: <a href="/lt/The_Urantia_Book/135#p3_2">UK 135:3.2</a>. </li>
</ol>
</div>
