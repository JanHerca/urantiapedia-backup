<!--
title: Danielio knyga - Skyrius 10
description: 
published: true
date: 2022-9-13T21:36:44Z
tags: 
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Daniel/9">Danielio knyga - Skyrius 9</a></td>
        <td><a href="/lt/Bible/Daniel/Index">Indeksas</a></td>
        <td><a href="/lt/Bible/Daniel/11">Danielio knyga - Skyrius 11</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Trečiaisiais Persijos karaliaus Kyro metais Danieliui, vadinamam Beltšacaru, buvo suteiktas apreiškimas. Tai buvo teisingas apreiškimas, bet jam skirtas laikas buvo toli. Jis suprato apreiškimą ir suvokė regėjimą. </p>
<p id="v2"><sup><small>2</small></sup>  Tuomet aš, Danielius, gedėjau tris savaites. </p>
<p id="v3"><sup><small>3</small></sup>  Skanios duonos nevalgiau, mėsos ir vyno neėmiau į burną ir nesitepiau, kol praėjo trys savaitės. </p>
<p id="v4"><sup><small>4</small></sup>  Pirmo mėnesio dvidešimt ketvirtą dieną stovėjau ant didelės Hidekelio upės kranto. </p>
<p id="v5"><sup><small>5</small></sup>  Pakėlęs akis, pamačiau ten stovintį vyrą, apsivilkusį drobiniais ir susijuosusį grynu Ufazo auksu. </p>
<p id="v6"><sup><small>6</small></sup>  Jo kūnas buvo kaip berilis, veidas­kaip žaibas, akys­kaip fakelai, rankos ir kojos­kaip žėrintis varis, o žodžių garsas­kaip didelės minios triukšmas. </p>
<p id="v7"><sup><small>7</small></sup>  Aš, Danielius, vienas temačiau tą regėjimą. Vyrai, kurie buvo su manimi, nematė jo, bet didelė baimė apėmė juos ir jie pasislėpė. </p>
<p id="v8"><sup><small>8</small></sup>  Aš likau vienas. Kai pamačiau šitą didingą regėjimą, manyje neliko jėgų. Mano veidas persikreipė, aš netekau jėgų. </p>
<p id="v9"><sup><small>9</small></sup>  Išgirdau žodžių garsą ir kritau be jausmų veidu į žemę. </p>
<p id="v10"><sup><small>10</small></sup>  Ranka palietė mane ir pastatė mane ant kelių ir delnų. </p>
<p id="v11"><sup><small>11</small></sup>  Jis man tarė: “Danieliau, didžiai mylimas vyre! Suprask žodžius, kuriuos tau kalbėsiu, ir stovėk, nes esu siųstas pas tave!” Jam kalbant, aš atsistojau drebėdamas. </p>
<p id="v12"><sup><small>12</small></sup>  Jis toliau kalbėjo: “Danieliau, nebijok! Nuo pirmos dienos, kai nusprendei širdyje suprasti ir nusižeminti savo Dievo akivaizdoje, tavo žodžiai buvo išgirsti, ir aš atėjau dėl tavo žodžių. </p>
<p id="v13"><sup><small>13</small></sup>  Persų karalystės kunigaikštis priešinosi man dvidešimt vieną dieną. Bet štai Mykolas, vienas iš vyresniųjų kunigaikščių, atėjo man į pagalbą. Aš palikau jį ten, prie Persijos karalių, </p>
<p id="v14"><sup><small>14</small></sup>  ir atėjau tau paaiškinti, kas atsitiks tavo tautai paskutinėmis dienomis, nes šitas regėjimas yra tolimai ateičiai”. </p>
<p id="v15"><sup><small>15</small></sup>  Jam taip kalbant su manimi, aš nuleidau akis ir negalėjau kalbėti. </p>
<p id="v16"><sup><small>16</small></sup>  Štai kažkas, panašus į žmogaus sūnų, palietė mano lūpas. Tada aš kalbėjau stovinčiam prieš mane: “Mano viešpatie! Regėjimo metu mane apėmė skausmai ir aš netekau jėgų. </p>
<p id="v17"><sup><small>17</small></sup>  Kaipgi aš, viešpaties tarnas, galėčiau kalbėti su savo viešpačiu? Manyje nebėra jėgų ir aš neatgaunu kvapo”. </p>
<p id="v18"><sup><small>18</small></sup>  Tada mane vėl palietė ir sustiprino tas pats žmogaus pavidalas. </p>
<p id="v19"><sup><small>19</small></sup>  Jis tarė: “Nebijok, didžiai mylimas vyre! Ramybė tau! Būk stiprus. Taip, būk stiprus!” Jam kalbant su manimi, aš buvau sustiprintas ir tariau: “Tekalba mano viešpats, nes tu mane sustiprinai!” </p>
<p id="v20"><sup><small>20</small></sup>  Jis atsakė: “Ar žinai, kodėl atėjau pas tave? Dabar vėl grįšiu kovoti su persų kunigaikščiu ir, kai išeisiu, ateis Graikijos kunigaikštis. </p>
<p id="v21"><sup><small>21</small></sup>  Aš tau paskelbsiu, kas parašyta tiesos knygoje. Nėra nė vieno, kuris man padėtų prieš juos, tik Mykolas, jūsų kunigaikštis”. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Daniel/9">Danielio knyga - Skyrius 9</a></td>
        <td><a href="/lt/Bible/Daniel/Index">Indeksas</a></td>
        <td><a href="/lt/Bible/Daniel/11">Danielio knyga - Skyrius 11</a></td>
      </tr>
    </tbody>
  </table>
</figure>
