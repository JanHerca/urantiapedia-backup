<!--
title: Danielio knyga - Skyrius 4
description: 
published: true
date: 2022-10-7T19:22:49Z
tags: bible, bible—daniel
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Daniel/3">Danielio knyga - Skyrius 3</a></td>
        <td><a href="/lt/Bible/Daniel/Index">Indeksas</a></td>
        <td><a href="/lt/Bible/Daniel/5">Danielio knyga - Skyrius 5</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Karalius Nebukadnecaras sakė visų kalbų tautoms ir giminėms, kurios gyvena visoje žemėje: “Ramybė tepadaugėja jums. </p>
<p id="v2"><sup><small>2</small></sup>  Manau, gerai yra paskelbti ženklus ir stebuklus, kuriuos aukščiausiasis Dievas man padarė. <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  Jo ženklai­didingi! Jo stebuklai­galingi! Jo karalystė­amžina ir Jo valdžia­nesibaigianti! <sup id="cite2"><a href="#fn2">[2]</a></sup></p>
<p id="v4"><sup><small>4</small></sup>  Aš, Nebukadnecaras, gyvenau ramiai ir laimingai savo rūmuose. </p>
<p id="v5"><sup><small>5</small></sup>  Aš sapnavau sapną, kuris nugąsdino mane, o mintys bei regėjimai, gulint lovoje, baugino mane. </p>
<p id="v6"><sup><small>6</small></sup>  Tad įsakiau atvesti pas mane visus Babilono išminčius, kad jie man tą sapną išaiškintų. </p>
<p id="v7"><sup><small>7</small></sup>  Atėjo ženklų aiškintojai, žyniai, chaldėjai ir astrologai. Aš pasakiau jiems sapną, tačiau jie negalėjo man jo išaiškinti. </p>
<p id="v8"><sup><small>8</small></sup>  Pagaliau atėjo Danielius, kuris pagal mano dievo vardą vadinamas Beltšacaru, turįs šventųjų dievų dvasią. Aš pasakiau jam sapną: </p>
<p id="v9"><sup><small>9</small></sup>  ‘Beltšacarai, vyriausias išminčiau! Aš žinau, kad tavyje yra šventųjų dievų dvasia ir jokia paslaptis tau nėra per sunki. Pasiklausyk mano sapno, kurį sapnavau, ir išaiškink jį! </p>
<p id="v10"><sup><small>10</small></sup>  Savo lovoje gulėdamas, sapnavau labai aukštą medį žemės viduryje. </p>
<p id="v11"><sup><small>11</small></sup>  Tas medis išaugo stiprus ir toks didelis, kad jo viršūnė siekė dangų ir jis buvo matomas visoje žemėje. </p>
<p id="v12"><sup><small>12</small></sup>  Jo lapai buvo gražūs ir vaisių taip gausu, kad maisto ant jo užteko visiems. Jo pavėsyje ilsėjosi laukiniai žvėrys, šakose gyveno padangės paukščiai, jo vaisiais maitinosi visi kūnai. </p>
<p id="v13"><sup><small>13</small></sup>  Man lovoje gulint, štai šventas sargas nusileido iš dangaus. </p>
<p id="v14"><sup><small>14</small></sup>  Jis garsiai šaukė: ‘Nukirskite medį, nukapokite jo šakas! Nukratykite lapus ir išbarstykite vaisius! Žvėrys tebėga iš jo pavėsio ir paukščiai iš jo šakų! </p>
<p id="v15"><sup><small>15</small></sup>  Tačiau kelmą palikite žemėje, surakintą geležimi ir variu. Jis tebūna dangaus rasa vilgomas, jo dalis tebūna su žvėrimis lauko žolėje. </p>
<p id="v16"><sup><small>16</small></sup>  Tebūna pakeista jo žmogiška širdis, ir tebus jam duota žvėries širdis. Taip praeis septyni laikai! </p>
<p id="v17"><sup><small>17</small></sup>  Sargų nutarimu taip nuspręsta, šventųjų įsakymu patvarkyta, kad gyvieji žinotų, jog Aukščiausiasis viešpatauja žmonių karalystėje ir duoda ją tam, kam Jis nori, patį žemiausią tarp žmonių paskirdamas valdovu’. <sup id="cite3"><a href="#fn3">[3]</a></sup></p>
<p id="v18"><sup><small>18</small></sup>  Tai sapnas, kurį aš, karalius Nebukadnecaras, sapnavau. O tu, Beltšacarai, paskelbk išaiškinimą, nes visi mano karalystės išminčiai nepajėgia jo išaiškinti. Bet tu gali, nes šventųjų dievų dvasia yra tavyje!’ </p>
<p id="v19"><sup><small>19</small></sup>  Danielius, vadinamas Beltšacaru, kurį laiką stovėjo apstulbęs, ir jo mintys jaudino jį. Karalius tarė jam: ‘Beltšacarai, sapnas ir jo aiškinimas tenesukelia tau nerimo’. Beltšacaras atsakė: ‘Mano valdove! Sapnas tebūna tiems, kurie tavęs nekenčia, ir jo aiškinimas tavo priešams! </p>
<p id="v20"><sup><small>20</small></sup>  Medis, kurį regėjai, kuris išaugo toks didelis ir stiprus, kad jo viršūnė siekė dangų ir buvo matomas visoje žemėje, </p>
<p id="v21"><sup><small>21</small></sup>  kurio lapai buvo gražūs ir vaisių taip gausu, kad jų užteko visiems, kurio pavėsyje gyveno laukų žvėrys, o šakose­padangių paukščiai, </p>
<p id="v22"><sup><small>22</small></sup>  esi tu, karaliau. Tu išaugai ir sustiprėjai, tavo didybė pasiekė dangų ir valdžia žemės pakraščius. </p>
<p id="v23"><sup><small>23</small></sup>  Kadangi, karaliau, matei šventą sargą, nusileidžiantį iš dangaus ir sakantį: ‘Nukirskite medį ir sunaikinkite jį, bet kelmą, surakintą geležimi ir variu, palikite žemėje, tarp lauko žolės. Jis tebūna dangaus rasa vilgomas ir su lauko žvėrimis tebūna jo dalis, kol praeis septyni laikai’, </p>
<p id="v24"><sup><small>24</small></sup>  tai toks aiškinimas, karaliau, ir toks Aukščiausiojo nutarimas, kuris ištiks mano valdovą karalių. </p>
<p id="v25"><sup><small>25</small></sup>  Tave pašalins iš žmonių, su lauko žvėrimis tu gyvensi, tave maitins žole kaip jautį ir dangaus rasa vilgys tave. Taip septyni laikai praeis, kol pažinsi, kad Aukščiausiasis viešpatauja žmonių karalystėje ir duoda ją, kam Jis nori. </p>
<p id="v26"><sup><small>26</small></sup>  Paliktas medžio kelmas reiškia, kad karalystė bus tau grąžinta, kai pažinsi, kad viešpatauja dangus. </p>
<p id="v27"><sup><small>27</small></sup>  Tad, karaliau, priimk mano patarimą, pakeisk savo nuodėmes teisumu ir savo nusikaltimus pasigailėjimu beturčiams. Taip elgdamasis, gal savo gyvenimą pratęsi’. </p>
<p id="v28"><sup><small>28</small></sup>  Visa tai atsitiko karaliui Nebukadnecarui. </p>
<p id="v29"><sup><small>29</small></sup>  Praėjus dvylikai mėnesių, vaikščiodamas karaliaus rūmuose Babilone, </p>
<p id="v30"><sup><small>30</small></sup>  karalius kalbėjo: ‘Ar tai nėra didysis Babilonas, kurį aš pastačiau savo didžia galia ir padariau jį karaliaus būstine savo didybės garbei?’ </p>
<p id="v31"><sup><small>31</small></sup>  Karaliui dar tebekalbant, pasigirdo balsas iš dangaus: ‘Tau, karaliau Nebukadnecarai, sakoma: karalystė ir valdžia iš tavęs atimta. </p>
<p id="v32"><sup><small>32</small></sup>  Iš žmonių tave pašalins, su lauko žvėrimis gyvensi, ėsi žolę kaip jautis, kol septyni laikai praeis, kol pažinsi, kad Aukščiausiasis viešpatauja žmonių karalystėje ir duoda ją tam, kam Jis nori!’ <sup id="cite4"><a href="#fn4">[4]</a></sup></p>
<p id="v33"><sup><small>33</small></sup>  Tą pačią valandą žodis išsipildė: Nebukadnecaras buvo pašalintas iš žmonių, jis ėdė žolę kaip jautis, jo kūną vilgė rasa, jo plaukai užaugo kaip erelių plunksnos ir nagai­kaip paukščių. </p>
<p id="v34"><sup><small>34</small></sup>  Paskirtam laikui praėjus, aš, Nebukadnecaras, pakėliau akis į dangų, ir mano protas sugrįžo. Aš šlovinau Aukščiausiąjį, gyriau ir garbinau Tą, kuris amžinai gyvena, nes Jo valdžia yra amžina ir Jo karalystė nesibaigia. </p>
<p id="v35"><sup><small>35</small></sup>  Visi žemės gyventojai yra niekas. Kaip Jis nori, taip Jis elgiasi su dangaus pulkais ir žemės gyventojais. Nėra nė vieno, kuris galėtų sulaikyti Jo ranką ir Jam sakyti: ‘Ką darai?’ <sup id="cite5"><a href="#fn5">[5]</a></sup></p>
<p id="v36"><sup><small>36</small></sup>  Tuo pačiu metu man sugrįžo protas. Savo karalystės šlovei atgavau garbę ir spindesį. Mano patarėjai bei kunigaikščiai ieškojo manęs, ir aš vėl įsitvirtinau savo karalystėje, ir man buvo suteikta dar didesnė garbė. </p>
<p id="v37"><sup><small>37</small></sup>  Dabar aš, Nebukadnecaras, giriu, aukštinu ir šlovinu dangaus Dievą, nes visi Jo darbai yra tiesa ir Jo keliai teisingi. Tuos, kurie elgiasi išdidžiai, Jis gali pažeminti”. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Daniel/3">Danielio knyga - Skyrius 3</a></td>
        <td><a href="/lt/Bible/Daniel/Index">Indeksas</a></td>
        <td><a href="/lt/Bible/Daniel/5">Danielio knyga - Skyrius 5</a></td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 4:2,17,24-25,32 <i>Dauguma aukštumų</i>: <a href="/lt/The_Urantia_Book/43#p3_1">UK 43:3.1</a>.  <i>Aukščiausiasis Dievas</i>: <a href="/lt/The_Urantia_Book/93#p2_3">UK 93:2.3</a>.  <i>Aukščiausias</i>: <a href="/lt/The_Urantia_Book/93#p3_2">UK 93:3.2</a>. </li>
  <li id="fn2"><a href="#cite2">↑</a> 4:3 <i>Karalystė kaip dabartinė tikrovė</i>: <a href="/lt/The_Urantia_Book/170#p1_2">UK 170:1.2</a>. </li>
  <li id="fn3"><a href="#cite3">↑</a> 4:17,25,32 <i>Dauguma Aukštųjų valdo karalystes</i>: <a href="/lt/The_Urantia_Book/97#p8_5">UK 97:8.5</a>.  <i>Daugumos aukštumų taisyklė</i>: <a href="/lt/The_Urantia_Book/114#p0_1">UK 114:0.1</a>.  <i>Dauguma Aukštųjų valdo žmonių karalystes</i>: <a href="/lt/The_Urantia_Book/175#p1_8">UK 175:1.8</a>.  <i>Valdymas žmonių karalystėse</i>: <a href="/lt/The_Urantia_Book/3#p5_2">UK 3:5.2</a>.  <i>Dauguma Aukštųjų valdo vyrų karalystėse</i>: <a href="/lt/The_Urantia_Book/93#p3_4">UK 93:3.4</a>.  <i>Dauguma Aukštųjų valdo karalystes</i>: <a href="/lt/The_Urantia_Book/50#p2_6">UK 50:2.6</a>.  <i>Vyrų karalystės taisyklės</i>: <a href="/lt/The_Urantia_Book/43#p5_17">UK 43:5.17</a>.  <i>Dauguma Aukštųjų valdo vyrų karalystėse</i>: <a href="/lt/The_Urantia_Book/134#p5_3">UK 134:5.3</a>.  <i>Dievas valdo tautas</i>: <a href="/lt/The_Urantia_Book/131#p2_5">UK 131:2.5</a>.  <i>Daugumos aukštumų taisyklė</i>: <a href="/lt/The_Urantia_Book/114#p6_8">UK 114:6.8</a>.  <i>Aukščiausios taisyklės</i>: <a href="/lt/The_Urantia_Book/43#p3_4">UK 43:3.4</a>. </li>
  <li id="fn4"><a href="#cite4">↑</a> 4:32 <i>Dauguma aukštumų</i>: <a href="/lt/The_Urantia_Book/43#p3_1">UK 43:3.1</a>.  <i>Aukščiausias</i>: <a href="/lt/The_Urantia_Book/93#p3_2">UK 93:3.2</a>.  <i>Aukščiausiasis Dievas</i>: <a href="/lt/The_Urantia_Book/93#p2_3">UK 93:2.3</a>.  <i>Dauguma aukštumų</i>: <a href="/lt/The_Urantia_Book/43#p3_1">UK 43:3.1</a>. </li>
  <li id="fn5"><a href="#cite5">↑</a> 4:35 <i>Daro pagal Jo valią</i>: <a href="/lt/The_Urantia_Book/3#p2_1">UK 3:2.1</a>. </li>
</ol>
</div>
