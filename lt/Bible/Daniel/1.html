<!--
title: Danielio knyga - Skyrius 1
description: 
published: true
date: 2022-9-13T21:36:44Z
tags: 
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td> </td>
        <td><a href="/lt/Bible/Daniel/Index">Indeksas</a></td>
        <td><a href="/lt/Bible/Daniel/2">Danielio knyga - Skyrius 2</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Trečiaisiais Judo karaliaus Jehojakimo viešpatavimo metais Babilono karalius Nebukadnecaras atėjo prieš Jeruzalę ir apgulė ją. </p>
<p id="v2"><sup><small>2</small></sup>  Viešpats atidavė į jo rankas Judo karalių Jehojakimą ir Dievo namų indų dalį. Jis nugabeno juos į Šinaro šalį ir indus nunešė į savo dievo turtų namus. </p>
<p id="v3"><sup><small>3</small></sup>  Karalius įsakė Ašpenazui, savo rūmų eunuchų viršininkui, parinkti keletą izraelitų iš karaliaus giminės ir kilmingųjų tarpo: </p>
<p id="v4"><sup><small>4</small></sup>  jaunuolius be jokios ydos, gražius, galinčius mokytis visokios išminties, suprantančius, protingus ir sugebančius tarnauti karaliaus rūmuose, ir juos išmokyti chaldėjų raštų ir kalbos. </p>
<p id="v5"><sup><small>5</small></sup>  Karalius paskyrė jiems kasdienį maisto davinį iš karaliaus valgių ir vyno, kurį jis pats gėrė. Juos mokė trejus metus, kad jie galėtų būti prie karaliaus tam laikui pasibaigus. </p>
<p id="v6"><sup><small>6</small></sup>  Tarp jų buvo iš Judo vaikų Danielius, Hananija, Mišaelis ir Azarija. </p>
<p id="v7"><sup><small>7</small></sup>  Eunuchų viršininkas davė jiems naujus vardus: Danieliui­Beltšacaro, Hananijai­Šadracho, Mišaeliui­Mešacho ir Azarijai­Abed Nego. </p>
<p id="v8"><sup><small>8</small></sup>  Bet Danielius nusprendė savo širdyje nesusitepti karaliaus valgiais nė jo geriamu vynu. Jis prašė eunuchų viršininko, kad leistų jam nesusitepti. </p>
<p id="v9"><sup><small>9</small></sup>  Dievas suteikė Danieliui malonę ir palankumą eunuchų viršininko akyse. </p>
<p id="v10"><sup><small>10</small></sup>  Eunuchų viršininkas tarė Danieliui: “Aš bijau savo valdovo karaliaus, kuris jums paskyrė maistą ir gėrimą. Jei jis pamatys jus, atrodančius blogiau negu kiti jūsų amžiaus jaunuoliai, mano galva dėl jūsų atsidurs pavojuje”. </p>
<p id="v11"><sup><small>11</small></sup>  Tada Danielius sakė prievaizdui, kurį eunuchų viršininkas buvo paskyręs Danieliui, Hananijai, Mišaeliui ir Azarijai prižiūrėti: </p>
<p id="v12"><sup><small>12</small></sup>  “Bandyk savo tarnus dešimt dienų, duodamas mums daržovių valgyti ir vandens gerti. </p>
<p id="v13"><sup><small>13</small></sup>  Po to palygink mūsų veidus su jaunuolių, valgiusių karaliaus valgius. Ir kaip tau atrodys, taip daryk su savo tarnais”. </p>
<p id="v14"><sup><small>14</small></sup>  Jis sutiko patenkinti šitą prašymą ir bandė juos dešimt dienų. </p>
<p id="v15"><sup><small>15</small></sup>  Dešimčiai dienų praėjus, jų veidai atrodė gražesni ir jų kūnai buvo sveikesni negu visų jaunuolių, valgiusių karaliaus valgius. </p>
<p id="v16"><sup><small>16</small></sup>  Prievaizdas paimdavo jiems skirtą valgį ir vyną ir duodavo jiems daržovių. </p>
<p id="v17"><sup><small>17</small></sup>  Dievas davė šitiems keturiems jaunuoliams išminties bei pažinimo; be to, Danielius suprasdavo visus regėjimus ir sapnus. <sup id="cite1"><a href="#fn1">[1]</a></sup></p>
<p id="v18"><sup><small>18</small></sup>  Praėjus karaliaus skirtam laikui, eunuchų viršininkas atvedė juos pas Nebukadnecarą. </p>
<p id="v19"><sup><small>19</small></sup>  Karalius kalbėjosi su visais, ir tarp jų nebuvo nė vieno tokio kaip Danielius, Hananija, Mišaelis ir Azarija. Todėl jie pasiliko prie karaliaus. </p>
<p id="v20"><sup><small>20</small></sup>  Visur, kur reikėdavo išminties ir supratimo, karalius, paklausęs juos, matydavo, kad jie dešimt kartų pranašesni už visus žynius ir astrologus jo karalystėje. </p>
<p id="v21"><sup><small>21</small></sup>  Danielius pasiliko tarnyboje iki pirmųjų karaliaus Kyro metų. </p>
<br/>
<figure class="table chapter-navigator">
  <table>
    <tbody>
      <tr>
        <td> </td>
        <td><a href="/lt/Bible/Daniel/Index">Indeksas</a></td>
        <td><a href="/lt/Bible/Daniel/2">Danielio knyga - Skyrius 2</a></td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 1:17 <i>Dievas „kalba“ sapnuose</i>: <a href="/lt/The_Urantia_Book/86#p5_7">UK 86:5.7</a>. </li>
</ol>
</div>
