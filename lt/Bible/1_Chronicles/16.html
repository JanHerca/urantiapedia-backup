<!--
title: Pirmoji Kronikų knyga - Skyrius 16
description: 
published: true
date: 2023-11-8T21:52:7Z
tags: bible, bible—1 chronicles
editor: ckeditor
dateCreated: 2022-9-10T13:44:15Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/lt/Bible/1_Chronicles/15">
          <span class="mdi mdi-arrow-left-drop-circle"></span><span class="pl-2">Pirmoji Kronikų knyga - Skyrius 15</span>
        </a>
        </td>
        <td>
        <a href="/lt/Bible/1_Chronicles/Index">
          <span class="mdi mdi-book-open-variant"></span><span class="pl-2">Indeksas</span>
        </a>
        </td>
        <td>
        <a href="/lt/Bible/1_Chronicles/17">
          <span class="pr-2">Pirmoji Kronikų knyga - Skyrius 17</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Taip jie atnešė Dievo skrynią ir, padėję ją į palapinę, kurią Dovydas jai paruošė, aukojo deginamąsias bei padėkos aukas Dievo akivaizdoje. </p>
<p id="v2"><sup><small>2</small></sup>  Dovydas, baigęs aukoti deginamąsias ir padėkos aukas, palaimino tautą Viešpaties vardu </p>
<p id="v3"><sup><small>3</small></sup>  ir išdalino visiems izraelitams, vyrams bei moterims, kiekvienam po duonos kepalą, mėsos gabalą ir vynuogių pyragaitį. </p>
<p id="v4"><sup><small>4</small></sup>  Dalį levitų Dovydas paskyrė tarnauti prieš Viešpaties skrynią, kad garbintų, dėkotų ir šlovintų Viešpatį, Izraelio Dievą. </p>
<p id="v5"><sup><small>5</small></sup>  Asafą paskyrė vyriausiuoju, po jo­Zachariją, Jejelį, Šemiramotą, Jehielį, Matitiją, Eliabą, Benają, Obed Edomą; Jejelį paskyrė groti arfomis ir psalteriais, o Asafas skambino cimbolais. </p>
<p id="v6"><sup><small>6</small></sup>  Kunigą Benają ir Jahazielį paskyrė nuolat trimituoti prie Dievo Sandoros skrynios. </p>
<p id="v7"><sup><small>7</small></sup>  Tą dieną Dovydas pirmą kartą pamokė Asafą su broliais dėkoti Viešpačiui šia giesme: </p>
<p id="v8"><sup><small>8</small></sup>  “Dėkokite Viešpačiui, šaukitės Jo vardo. Skelbkite tautose Jo darbus. </p>
<p id="v9"><sup><small>9</small></sup>  Giedokite Jam, skambinkite Jam. Garsinkite visus Jo stebuklus. </p>
<p id="v10"><sup><small>10</small></sup>  Didžiuokitės Jo šventu vardu. Tegul džiaugiasi širdis tų, kurie ieško Viešpaties. </p>
<p id="v11"><sup><small>11</small></sup>  Ieškokite Viešpaties ir Jo jėgos. Ieškokite nuolat Jo veido. </p>
<p id="v12"><sup><small>12</small></sup>  Atsiminkite Jo nuostabius darbus, kuriuos Jis yra padaręs, Jo stebuklus ir Jo lūpų tartus sprendimus. </p>
<p id="v13"><sup><small>13</small></sup>  Jūs, Jo tarno Izraelio palikuonys, Jokūbo vaikai, Jo išrinktieji. </p>
<p id="v14"><sup><small>14</small></sup>  Jis yra Viešpats, mūsų Dievas, visoje žemėje galioja Jo sprendimai. </p>
<p id="v15"><sup><small>15</small></sup>  Atsiminkite per amžius Jo sandorą, žodį, kurį Jis įsakė tūkstančiui kartų, </p>
<p id="v16"><sup><small>16</small></sup>  sandorą, kurią Jis padarė su Abraomu, ir priesaiką, duotą Izaokui. </p>
<p id="v17"><sup><small>17</small></sup>  Jis patvirtino ją Jokūbui įstatymu ir Izraeliui amžina sandora, </p>
<p id="v18"><sup><small>18</small></sup>  sakydamas: ‘Aš tau duosiu Kanaano šalį, tavo paveldėjimo dalį’. </p>
<p id="v19"><sup><small>19</small></sup>  Jie buvo negausūs skaičiumi, tik ateiviai joje. </p>
<p id="v20"><sup><small>20</small></sup>  Jie keliavo iš tautos į tautą, iš vienos karalystės į kitą. </p>
<p id="v21"><sup><small>21</small></sup>  Jis niekam neleido jų skriausti, sudrausdavo karalius dėl jų: </p>
<p id="v22"><sup><small>22</small></sup>  ‘Nelieskite mano pateptųjų ir mano pranašams nedarykite pikto’. </p>
<p id="v23"><sup><small>23</small></sup>  Visos šalys, giedokite Viešpačiui, kiekvieną dieną skelbkite Jo išgelbėjimą, </p>
<p id="v24"><sup><small>24</small></sup>  apsakykite pagonims Jo garbę ir Jo stebuklus visoms tautoms. </p>
<p id="v25"><sup><small>25</small></sup>  Didis yra Viešpats ir didžiai girtinas, bijotinas labiausiai iš visų dievų. </p>
<p id="v26"><sup><small>26</small></sup>  Visi tautų dievai yra stabai, bet Viešpats sukūrė dangų. </p>
<p id="v27"><sup><small>27</small></sup>  Šlovė ir garbė Jo akivaizdoje, galia ir džiaugsmas su Juo. </p>
<p id="v28"><sup><small>28</small></sup>  Pripažinkite Viešpačiui, tautų giminės, pripažinkite Viešpačiui garbę ir galybę! </p>
<p id="v29"><sup><small>29</small></sup>  Atiduokite Viešpačiui šlovę, priderančią Jo vardui, atneškite auką ir ateikite pas Jį. Garbinkite Viešpatį šventumo grožyje. </p>
<p id="v30"><sup><small>30</small></sup>  Visa žemė tesudreba prieš Jį! Tvirtai stovi pasaulis. </p>
<p id="v31"><sup><small>31</small></sup>  Tesilinksmina dangūs ir tedžiūgauja žemė. Tegul skamba tautose: ‘Viešpats karaliauja!’ <sup id="cite1"><a href="#fn1">[1]</a></sup></p>
<p id="v32"><sup><small>32</small></sup>  Tegul jūra šniokščia ir visa, kas joje! Tegul linksminasi laukai ir visa, kas juose! </p>
<p id="v33"><sup><small>33</small></sup>  Tada miško medžiai giedos Viešpaties akivaizdoje, nes Jis ateina žemės teisti. <sup id="cite2"><a href="#fn2">[2]</a></sup></p>
<p id="v34"><sup><small>34</small></sup>  Dėkokite Viešpačiui, nes Jis geras ir Jo gailestingumas amžinas. <sup id="cite3"><a href="#fn3">[3]</a></sup> <sup id="cite4"><a href="#fn4">[4]</a></sup></p>
<p id="v35"><sup><small>35</small></sup>  Sakykite: ‘Išvaduok mus, Dieve, mūsų gelbėtojau! Surink mus ir išlaisvink iš pagonių, kad dėkotume Tavo šventam vardui ir girtumėmės Tavo šlove’. <sup id="cite5"><a href="#fn5">[5]</a></sup></p>
<p id="v36"><sup><small>36</small></sup>  Garbė Viešpačiui, Izraelio Dievui, per amžių amžius”. Visa tauta tarė: “Amen”, ir šlovino Viešpatį. </p>
<p id="v37"><sup><small>37</small></sup>  Taigi jis paliko Asafą ir jo brolius nuolat tarnauti priešais Viešpaties Sandoros skrynią, atliekant kasdienę tarnystę, </p>
<p id="v38"><sup><small>38</small></sup>  taip pat Obed Edomą bei jo brolius, šešiasdešimt aštuonis; Obed Edomas, Jedutūno sūnus ir Hosa buvo vartininkai. </p>
<p id="v39"><sup><small>39</small></sup>  Kunigą Cadoką ir jo brolius kunigus paskyrė prie Viešpaties palapinės Gibeono aukštumoje </p>
<p id="v40"><sup><small>40</small></sup>  nuolat, rytą ir vakare, aukoti Viešpačiui deginamąsias aukas ant deginamųjų aukų aukuro ir daryti visa, kas parašyta Viešpaties įstatyme, kurį Jis davė Izraeliui. </p>
<p id="v41"><sup><small>41</small></sup>  Hemaną, Jedutūną ir kitus, pašauktus vardais, paskyrė dėkoti Viešpačiui, nes Jo gailestingumas amžinas. </p>
<p id="v42"><sup><small>42</small></sup>  Hemanas ir Jedutūnas turėjo trimitus, cimbolus ir kitus instrumentus giesmėms pritarti. Jedutūno sūnūs buvo paskirti vartininkais. </p>
<p id="v43"><sup><small>43</small></sup>  Po to visi išsiskirstė į savo namus; Dovydas sugrįžo palaiminti savo namiškių. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/lt/Bible/1_Chronicles/15">
          <span class="mdi mdi-arrow-left-drop-circle"></span><span class="pl-2">Pirmoji Kronikų knyga - Skyrius 15</span>
        </a>
        </td>
        <td>
        <a href="/lt/Bible/1_Chronicles/Index">
          <span class="mdi mdi-book-open-variant"></span><span class="pl-2">Indeksas</span>
        </a>
        </td>
        <td>
        <a href="/lt/Bible/1_Chronicles/17">
          <span class="pr-2">Pirmoji Kronikų knyga - Skyrius 17</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 16:31 <i>Viešpats karaliauja</i>: <a href="/lt/The_Urantia_Book/131#p2_4">UK 131:2.4</a>. </li>
  <li id="fn2"><a href="#cite2">↑</a> 16:33 <i>Visos žemės teisėjas</i>: <a href="/lt/The_Urantia_Book/128#p1_10">UK 128:1.10</a>. </li>
  <li id="fn3"><a href="#cite3">↑</a> 16:34 <i>Sūnus yra gailestingumas</i>: <a href="/lt/The_Urantia_Book/6#p3_5">UK 6:3.5</a>.  <i>Gailestingumo tarnyba</i>: <a href="/lt/The_Urantia_Book/6#p3_2">UK 6:3.2</a>.  <i>Ačiū už gailestingumą</i>: <a href="/lt/The_Urantia_Book/131#p2_4">UK 131:2.4</a>.  <i>Dievas džiaugiasi gailestingumu</i>: <a href="/lt/The_Urantia_Book/143#p1_6">UK 143:1.6</a>.  <i>Gailestingumas</i>: <a href="/lt/The_Urantia_Book/131#p10_6">UK 131:10.6</a>. </li>
  <li id="fn4"><a href="#cite4">↑</a> 16:34,41 <i>Visiškai gailestingas</i>: <a href="/lt/The_Urantia_Book/142#p3_7">UK 142:3.7</a>.  <i>His mercy endures forever</i>: <a href="/lt/The_Urantia_Book/2#p4_1">UK 2:4.1</a>.  <i>Dievas gailestingas</i>: <a href="/lt/The_Urantia_Book/2#p5_7">UK 2:5.7</a>. </li>
  <li id="fn5"><a href="#cite5">↑</a> 16:35 <i>Išganymo Dievas</i>: <a href="/lt/The_Urantia_Book/2#p6_3">UK 2:6.3</a>. </li>
</ol>
</div>
