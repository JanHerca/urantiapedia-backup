<!--
title: Pirmoji Kronikų knyga - Skyrius 22
description: 
published: true
date: 2023-11-8T21:52:7Z
tags: bible, bible—1 chronicles
editor: ckeditor
dateCreated: 2022-9-10T13:44:15Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/lt/Bible/1_Chronicles/21">
          <span class="mdi mdi-arrow-left-drop-circle"></span><span class="pl-2">Pirmoji Kronikų knyga - Skyrius 21</span>
        </a>
        </td>
        <td>
        <a href="/lt/Bible/1_Chronicles/Index">
          <span class="mdi mdi-book-open-variant"></span><span class="pl-2">Indeksas</span>
        </a>
        </td>
        <td>
        <a href="/lt/Bible/1_Chronicles/23">
          <span class="pr-2">Pirmoji Kronikų knyga - Skyrius 23</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Dovydas tarė: “Čia Viešpaties Dievo namai ir aukuras Izraelio deginamajai aukai”. </p>
<p id="v2"><sup><small>2</small></sup>  Dovydas įsakė surinkti svetimšalius, kurie buvo Izraelio krašte, ir paskyrė akmenskaldžius paruošti tinkamų akmenų Dievo namams statyti. </p>
<p id="v3"><sup><small>3</small></sup>  Dovydas paruošė daug geležies durų vinims bei apkaustymams ir tiek daug vario, kad negalėjo jo pasverti; </p>
<p id="v4"><sup><small>4</small></sup>  taip pat ir kedro rąstų be skaičiaus, nes Sidono ir Tyro gyventojai atgabeno Dovydui daug kedro rąstų. </p>
<p id="v5"><sup><small>5</small></sup>  Dovydas tai darė, galvodamas, kad jo sūnus Saliamonas yra jaunas ir neprityręs, o Viešpačiui statomi namai privalo būti nepaprastai didingi, kad garsas apie juos pasiektų visas šalis; todėl Dovydas prieš mirdamas šventyklos statybai atliko daugybę paruošiamųjų darbų. </p>
<p id="v6"><sup><small>6</small></sup>  Dovydas, pasišaukęs savo sūnų Saliamoną, įsakė jam pastatyti namus Viešpačiui, Izraelio Dievui. </p>
<p id="v7"><sup><small>7</small></sup>  Jis tarė Saliamonui: “Mano sūnau, aš buvau sumanęs statyti namus Viešpaties, savo Dievo, vardui, </p>
<p id="v8"><sup><small>8</small></sup>  bet Viešpats kalbėjo man: ‘Tu praliejai daug kraujo, vedei didelius karus. Tu nestatysi namų mano vardui, nes praliejai daug kraujo žemėje mano akivaizdoje. </p>
<p id="v9"><sup><small>9</small></sup>  Tau gims sūnus, jis bus ramus vyras, nes Aš jam duosiu poilsį nuo visų aplinkinių priešų. Jo vardas bus Saliamonas, ir Aš suteiksiu Izraeliui taiką ir ramybę jo dienomis. </p>
<p id="v10"><sup><small>10</small></sup>  Jis pastatys namus mano vardui ir jis bus mano sūnus, o Aš būsiu jo tėvas; Aš įtvirtinsiu jo karalystės sostą Izraelyje amžinai’. <sup id="cite1"><a href="#fn1">[1]</a></sup></p>
<p id="v11"><sup><small>11</small></sup>  Mano sūnau, Viešpats tebūna su tavimi, kad sėkmingai pastatytum Viešpaties, savo Dievo, namus, kaip Jis kalbėjo. </p>
<p id="v12"><sup><small>12</small></sup>  Tegul Viešpats suteikia tau išminties bei supratimo ir paskiria tave Izraelio valdovu; tik laikykis Viešpaties, savo Dievo, įstatymų. </p>
<p id="v13"><sup><small>13</small></sup>  Tau seksis, jei atidžiai vykdysi nuostatus ir įsakymus, kuriuos Viešpats davė Izraeliui per Mozę. Būk drąsus ir stiprus, nebijok ir nepasiduok baimei. </p>
<p id="v14"><sup><small>14</small></sup>  Aš iš savo neturto paruošiau Viešpaties namams šimtą tūkstančių talentų aukso, milijoną talentų sidabro, o vario ir geležies nepasveriamą kiekį, taip pat rąstų ir akmenų. Prie viso to tu galėsi dar pridėti. </p>
<p id="v15"><sup><small>15</small></sup>  Be to, tavo žinioje yra daug amatininkų: akmenskaldžių, mūrininkų, statybininkų ir visokių meistrų bet kuriam darbui atlikti. </p>
<p id="v16"><sup><small>16</small></sup>  Auksui, sidabrui, variui ir geležiai nėra skaičiaus. Imkis darbo, ir Viešpats bus su tavimi”. </p>
<p id="v17"><sup><small>17</small></sup>  Dovydas taip pat įsakė visiems Izraelio kunigaikščiams padėti jo sūnui Saliamonui: </p>
<p id="v18"><sup><small>18</small></sup>  “Juk Viešpats, jūsų Dievas, buvo su jumis ir suteikė jums ramybę visame krašte. Jis atidavė krašto gyventojus į mano rankas, ir visas kraštas nusilenkė Viešpačiui ir Jo tautai. </p>
<p id="v19"><sup><small>19</small></sup>  Nukreipkite savo širdis ir sielas ieškoti Viešpaties, savo Dievo. Pastatykite Viešpaties Dievo šventyklą, kad Viešpaties Sandoros skrynia ir šventi Dievo indai būtų įnešti į namus, kurie bus pastatyti Viešpaties vardui”. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/lt/Bible/1_Chronicles/21">
          <span class="mdi mdi-arrow-left-drop-circle"></span><span class="pl-2">Pirmoji Kronikų knyga - Skyrius 21</span>
        </a>
        </td>
        <td>
        <a href="/lt/Bible/1_Chronicles/Index">
          <span class="mdi mdi-book-open-variant"></span><span class="pl-2">Indeksas</span>
        </a>
        </td>
        <td>
        <a href="/lt/Bible/1_Chronicles/23">
          <span class="pr-2">Pirmoji Kronikų knyga - Skyrius 23</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 22:10 <i>Išlaisvinti Dievo sūnūs</i>: <a href="/lt/The_Urantia_Book/143#p2_7">UK 143:2.7</a>.  <i>Kiekvienas vaikas yra Dievo sūnus</i>: <a href="/lt/The_Urantia_Book/196#p0_2">UK 196:0.2</a>.  <i>Sūnystės evangelija</i>: <a href="/lt/The_Urantia_Book/190#p3_1">UK 190:3.1</a>.  <i>Išgelbėti Dievo sūnūs</i>: <a href="/lt/The_Urantia_Book/170#p2_8">UK 170:2.8</a>.  <i>Dievo sūnūs</i>: <a href="/lt/The_Urantia_Book/34#p6_10">UK 34:6.10</a>.  <i>Mes esame Dievo sūnūs</i>: <a href="/lt/The_Urantia_Book/2#p5_4">UK 2:5.4</a>.  <i>Dievo sūnų brolija</i>: <a href="/lt/The_Urantia_Book/153#p2_4">UK 153:2.4</a>.  <i>Visi yra Dievo vaikai</i>: <a href="/lt/The_Urantia_Book/99#p5_5">UK 99:5.5</a>.  <i>Gyvojo Dievo sūnūs</i>: <a href="/lt/The_Urantia_Book/140#p3_16">UK 140:3.16</a>.  <i>Dievas yra MANO TĖVE</i>: <a href="/lt/The_Urantia_Book/131#p10_5">UK 131:10.5</a>.  <i>Gyvojo Dievo sūnūs</i>: <a href="/lt/The_Urantia_Book/149#p2_10">UK 149:2.10</a>.  <i>Mes esame Dievo sūnūs žemėje</i>: <a href="/lt/The_Urantia_Book/193#p0_5">UK 193:0.5</a>.  <i>Dievas yra mūsų Tėvas</i>: <a href="/lt/The_Urantia_Book/149#p6_8">UK 149:6.8</a>.  <i>Mes esame Dievo vaikai</i>: <a href="/lt/The_Urantia_Book/131#p10_2">UK 131:10.2</a>.  <i>Gyvojo Dievo vaikai</i>: <a href="/lt/The_Urantia_Book/142#p5_2">UK 142:5.2</a>.  <i>Dievo vaikai</i>: <a href="/lt/The_Urantia_Book/170#p2_20">UK 170:2.20</a>.  <i>Gyvojo Dievo vaikai</i>: <a href="/lt/The_Urantia_Book/140#p1_6">UK 140:1.6</a>.  <i>Mes esame Dievo vaikai</i>: <a href="/lt/The_Urantia_Book/5#p4_8">UK 5:4.8</a>.  <i>Tikintieji yra Dievo sūnūs</i>: <a href="/lt/The_Urantia_Book/181#p2_14">UK 181:2.14</a>.  <i>Tikintieji, Dievo sūnūs</i>: <a href="/lt/The_Urantia_Book/181#p2_12">UK 181:2.12</a>.  <i>Mes esame Dievo vaikai</i>: <a href="/lt/The_Urantia_Book/141#p4_2">UK 141:4.2</a>.  <i>Tėvo ir vaiko santykiai</i>: <a href="/lt/The_Urantia_Book/131#p10_8">UK 131:10.8</a>.  <i>Tikėjimas-Dievo sūnūs</i>: <a href="/lt/The_Urantia_Book/141#p2_2">UK 141:2.2</a>.  <i>Tikintieji yra Dievo sūnūs</i>: <a href="/lt/The_Urantia_Book/180#p1_6">UK 180:1.6</a>.  <i>Tikėjimas Dievo sūnūs</i>: <a href="/lt/The_Urantia_Book/40#p6_1">UK 40:6.1</a>.  <i>Tėvo ir vaiko santykiai</i>: <a href="/lt/The_Urantia_Book/131#p10_6">UK 131:10.6</a>.  <i>Jūs esate Dievo sūnūs žemėje</i>: <a href="/lt/The_Urantia_Book/193#p0_3">UK 193:0.3</a>.  <i>Dievas yra mūsų Tėvas</i>: <a href="/lt/The_Urantia_Book/141#p4_2">UK 141:4.2</a>.  <i>Dievo sūnūs</i>: <a href="/lt/The_Urantia_Book/8#p6_4">UK 8:6.4</a>.  <i>Išlaisvinti Dievo sūnūs</i>: <a href="/lt/The_Urantia_Book/170#p2_20">UK 170:2.20</a>.  <i>Dievo palikuonis</i>: <a href="/lt/The_Urantia_Book/1#p3_1">UK 1:3.1</a>.  <i>Gyvojo Dievo tikėjimo vaikai</i>: <a href="/lt/The_Urantia_Book/142#p1_1">UK 142:1.1</a>.  <i>Mes esame Jo sūnūs</i>: <a href="/lt/The_Urantia_Book/149#p6_8">UK 149:6.8</a>.  <i>Visi žmonės yra Dievo sūnūs</i>: <a href="/lt/The_Urantia_Book/190#p5_4">UK 190:5.4</a>.  <i>Visi žmonės yra Dievo sūnūs</i>: <a href="/lt/The_Urantia_Book/193#p1_2">UK 193:1.2</a>.  <i>Dievas: mylintis visų žmonių Tėvas</i>: <a href="/lt/The_Urantia_Book/194#p4_6">UK 194:4.6</a>. </li>
</ol>
</div>
