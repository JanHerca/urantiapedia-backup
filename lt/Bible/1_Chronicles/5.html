<!--
title: Pirmoji Kronikų knyga - Skyrius 5
description: 
published: true
date: 2022-9-13T21:36:44Z
tags: 
editor: ckeditor
dateCreated: 2022-9-10T13:44:15Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/1_Chronicles/4">Pirmoji Kronikų knyga - Skyrius 4</a></td>
        <td><a href="/lt/Bible/1_Chronicles/Index">Indeksas</a></td>
        <td><a href="/lt/Bible/1_Chronicles/6">Pirmoji Kronikų knyga - Skyrius 6</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Rubenas buvo Izraelio pirmagimis. Kadangi jis sutepė savo tėvo patalą, jo pirmagimio teisė buvo atiduota Izraelio sūnaus Juozapo sūnums; Rubenas nebuvo įrašytas į sąrašą pirmagimio teisėmis. </p>
<p id="v2"><sup><small>2</small></sup>  Nors Judas buvo galingiausias tarp savo brolių ir iš jo kilo kunigaikštis, bet pirmagimio teisė atiteko Juozapui. </p>
<p id="v3"><sup><small>3</small></sup>  Izraelio pirmagimio Rubeno sūnūs: Henochas, Paluvas, Hecronas ir Karmis. </p>
<p id="v4"><sup><small>4</small></sup>  Joelio palikuonys: Šemaja, jo sūnus­Gogas, jo sūnus­Šimis, </p>
<p id="v5"><sup><small>5</small></sup>  jo sūnus­Michėjas, jo sūnus­ Reaja, jo sūnus­Baalas, </p>
<p id="v6"><sup><small>6</small></sup>  jo sūnus­Beera, kurį ištrėmė Asirijos karalius Tiglat Pileseras; jis buvo rubenų kunigaikštis. </p>
<p id="v7"><sup><small>7</small></sup>  Rubeno palikuonių šeimų sąrašas: Jejelis, Zacharijas </p>
<p id="v8"><sup><small>8</small></sup>  ir Bela, sūnus Azazo, sūnaus Šemos, sūnaus Joelio. Jo žemės tęsėsi nuo Aroerio iki Nebojo ir Baal Meono. </p>
<p id="v9"><sup><small>9</small></sup>  Į rytus jis išsiplėtė iki dykumos ir Eufrato upės, nes turėjo daug galvijų Gileado šalyje. </p>
<p id="v10"><sup><small>10</small></sup>  Sauliaus laikais jis kariavo su hagarais. Juos nugalėjęs, jis apsigyveno jų palapinėse visoje rytinėje Gileado šalyje. </p>
<p id="v11"><sup><small>11</small></sup>  Gado sūnūs gyveno greta jų Bašano šalyje iki Salchos: </p>
<p id="v12"><sup><small>12</small></sup>  vyriausiasis Joelis, po jo Šafamas, Jakanas ir Šafatas Bašane. </p>
<p id="v13"><sup><small>13</small></sup>  Jų broliai: Mykolas, Mešulamas, Šeba, Jorajas, Jakanas, Zija ir Eberas; </p>
<p id="v14"><sup><small>14</small></sup>  šitie buvo vaikai Abihailio, sūnaus Hūrio, sūnaus Jaroacho, sūnaus Gileado, sūnaus Mykolo, sūnaus Ješišajo, sūnaus Jachdajo, sūnaus Būzo. </p>
<p id="v15"><sup><small>15</small></sup>  Ahis, Gūnio sūnaus Abdielio sūnus, buvo vyriausiasis jų šeimose. </p>
<p id="v16"><sup><small>16</small></sup>  Jie gyveno Gileade, Bašane ir jiems priklausančiuose miestuose bei visuose Šarono priemiesčiuose iki savo ribų. </p>
<p id="v17"><sup><small>17</small></sup>  Jie visi buvo surašyti giminėmis Judo karaliaus Joatamo ir Izraelio karaliaus Jeroboamo laikais. </p>
<p id="v18"><sup><small>18</small></sup>  Rubenų, gadų ir pusėje Manaso giminės buvo karingų vyrų, galinčių nešioti skydą, kardą ir įtempti lanką; įgudusių kovoje buvo keturiasdešimt keturi tūkstančiai septyni šimtai šešiasdešimt vyrų. </p>
<p id="v19"><sup><small>19</small></sup>  Jie kovojo su hagarais: Jetūru, Nafišu ir Nodabu. </p>
<p id="v20"><sup><small>20</small></sup>  Jie susilaukė pagalbos ir nugalėjo hagarus bei visus jų sąjungininkus. Jie šaukėsi Dievo mūšyje, ir Jis išklausė juos, nes jie Juo pasitikėjo. </p>
<p id="v21"><sup><small>21</small></sup>  Jie paėmė visa, ką priešai turėjo: penkiasdešimt tūkstančių kupranugarių, du šimtus penkiasdešimt tūkstančių avių, du tūkstančius asilų ir šimtą tūkstančių žmonių. </p>
<p id="v22"><sup><small>22</small></sup>  Daug buvo nužudyta, nes mūšis buvo Dievo. Jie gyveno jų vietoje iki ištrėmimo. </p>
<p id="v23"><sup><small>23</small></sup>  Pusė Manaso giminės gyveno Bašano krašte; jie išsiplėtė iki Baal Hermono, Senyro ir Hermono kalnų. </p>
<p id="v24"><sup><small>24</small></sup>  Jų šeimų galvos buvo Eferas, Išis, Elielis, Azrielis, Jeremija, Hodavija ir Jachdielis; galingi kariai, žymūs vyrai. </p>
<p id="v25"><sup><small>25</small></sup>  Jie nusikalto savo tėvų Dievui, paleistuvaudami su dievais svetimų tautų, kurias Dievas buvo išnaikinęs tuose kraštuose. </p>
<p id="v26"><sup><small>26</small></sup>  Izraelio Dievas pakėlė Asirijos karalių Pulą, kuris yra Tiglat Palasaras, ir jis ištrėmė rubenus, gadus ir pusę Manaso giminės į Halachą, Haborą ir Harą prie Gozano upės, kur jie tebegyvena iki šios dienos. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/1_Chronicles/4">Pirmoji Kronikų knyga - Skyrius 4</a></td>
        <td><a href="/lt/Bible/1_Chronicles/Index">Indeksas</a></td>
        <td><a href="/lt/Bible/1_Chronicles/6">Pirmoji Kronikų knyga - Skyrius 6</a></td>
      </tr>
    </tbody>
  </table>
</figure>
