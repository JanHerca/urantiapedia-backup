<!--
title: Pirmoji Kronikų knyga - Skyrius 10
description: 
published: true
date: 2022-9-13T21:36:44Z
tags: 
editor: ckeditor
dateCreated: 2022-9-10T13:44:15Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/1_Chronicles/9">Pirmoji Kronikų knyga - Skyrius 9</a></td>
        <td><a href="/lt/Bible/1_Chronicles/Index">Indeksas</a></td>
        <td><a href="/lt/Bible/1_Chronicles/11">Pirmoji Kronikų knyga - Skyrius 11</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Filistinai kariavo su Izraeliu. Izraelio vyrai bėgo nuo filistinų ir krito nužudyti ant Gilbojos kalno. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v2"><sup><small>2</small></sup>  Filistinai persekiojo Saulių bei jo sūnus ir nužudė Jehonataną, Abinadabą ir Malkišūvą. </p>
<p id="v3"><sup><small>3</small></sup>  Vyko smarki kova prieš Saulių, šauliai pataikė į Saulių ir jį sužeidė. </p>
<p id="v4"><sup><small>4</small></sup>  Tada Saulius tarė savo ginklanešiui: “Išsitrauk kardą ir juo perverk mane, kad šitie neapipjaustytieji atėję neišniekintų manęs”. Bet jo ginklanešys nesutiko, nes jis labai bijojo. Tada Saulius, paėmęs savo kardą, krito ant jo. </p>
<p id="v5"><sup><small>5</small></sup>  Jo ginklanešys, pamatęs, kad Saulius miręs, irgi puolė ant savo kardo ir mirė kartu. </p>
<p id="v6"><sup><small>6</small></sup>  Taip mirė Saulius, jo trys sūnūs ir visi jo namai. </p>
<p id="v7"><sup><small>7</small></sup>  Izraelitai, kurie gyveno slėnyje, pamatę, kad jie pabėgo, o Saulius bei jo sūnūs mirę, paliko savo miestus ir bėgo. Atėję filistinai apsigyveno juose. </p>
<p id="v8"><sup><small>8</small></sup>  Kitą dieną filistinai, atėję apiplėšti užmuštųjų, rado Saulių ir tris jo sūnus žuvusius ant Gilbojos kalno. </p>
<p id="v9"><sup><small>9</small></sup>  Jie išrengė jį, paėmė jo galvą bei ginklus ir nešiojo po filistinų kraštą, skelbdami apie pergalę savo stabams ir tautai. </p>
<p id="v10"><sup><small>10</small></sup>  Jo ginklus jie padėjo savo dievų namuose, o jo galvą prikalė Dagono šventykloje. </p>
<p id="v11"><sup><small>11</small></sup>  Jabeš Gileado gyventojai išgirdo, ką filistinai padarė Sauliui. </p>
<p id="v12"><sup><small>12</small></sup>  Jų visi narsūs vyrai pakilo, paėmė Sauliaus bei jo sūnų lavonus, parnešė juos į Jabešą ir, palaidoję po ąžuolu, pasninkavo septynias dienas. </p>
<p id="v13"><sup><small>13</small></sup>  Taip mirė Saulius dėl savo nusikaltimo Viešpačiui ir Jo žodžiui, kurio jis nesilaikė, ir dėl to, kad ieškojo patarimo pas mirusiųjų dvasių iššaukėją. </p>
<p id="v14"><sup><small>14</small></sup>  Jis neieškojo Viešpaties, todėl Viešpats nužudė jį ir atidavė karalystę Jesės sūnui Dovydui. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/1_Chronicles/9">Pirmoji Kronikų knyga - Skyrius 9</a></td>
        <td><a href="/lt/Bible/1_Chronicles/Index">Indeksas</a></td>
        <td><a href="/lt/Bible/1_Chronicles/11">Pirmoji Kronikų knyga - Skyrius 11</a></td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 10:1-5 <i>Gilboa, kur Saulius mirė</i>: <a href="/lt/The_Urantia_Book/134#p9_5">UK 134:9.5</a>. </li>
  <li id="fn2"><a href="#cite2">↑</a> 10:1-9 <i>Tragiškas Sauliaus pralaimėjimas</i>: <a href="/lt/The_Urantia_Book/97#p9_5">UK 97:9.5</a>. </li>
</ol>
</div>
