<!--
title: Pirmoji Kronikų knyga - Skyrius 12
description: 
published: true
date: 2022-9-13T21:36:44Z
tags: 
editor: ckeditor
dateCreated: 2022-9-10T13:44:15Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/1_Chronicles/11">Pirmoji Kronikų knyga - Skyrius 11</a></td>
        <td><a href="/lt/Bible/1_Chronicles/Index">Indeksas</a></td>
        <td><a href="/lt/Bible/1_Chronicles/13">Pirmoji Kronikų knyga - Skyrius 13</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Šitie atėjo pas Dovydą į Ciklagą, kai jis dar turėjo slėptis nuo Kišo sūnaus Sauliaus; jie priklausė prie karžygių ir padėjo jam kovose. </p>
<p id="v2"><sup><small>2</small></sup>  Jie buvo ginkluoti lankais ir sugebėjo tiek dešiniąja, tiek kairiąja ranka svaidyti akmenis bei šaudyti strėlėmis; jie buvo Sauliaus giminaičiai iš Benjamino giminės. </p>
<p id="v3"><sup><small>3</small></sup>  Ahiezeras buvo jų vadas, po to Jehoašas, abu Šemavos iš Gibėjos sūnūs; Azmaveto sūnūs­Jezielis ir Peletas, Beracha ir anatotietis Jehuvas; </p>
<p id="v4"><sup><small>4</small></sup>  gibeonietis Išmaja­karžygys, trisdešimties viršininkas; gederiečiai Jeremija, Jahazielis, Johananas ir Jehozabadas; </p>
<p id="v5"><sup><small>5</small></sup>  harifai Eluzajas, Jerimotas, Bealija, Šemarijas ir Šefatijas; </p>
<p id="v6"><sup><small>6</small></sup>  koritai Elkana, Išijas, Azarelis, Joezeras ir Jašobamas; </p>
<p id="v7"><sup><small>7</small></sup>  Jerohamo sūnūs­Joela ir Zebadija iš Gedoro. </p>
<p id="v8"><sup><small>8</small></sup>  Dovydui besislapstant dykumoje, jo pusėn perėjo Gado giminės narsūs vyrai, patyrę kariai, tinkami karo žygiui, sugebą vartoti skydą ir ietį. Savo narsumu jie prilygo liūtui, o eiklumu­kalnų gazelei. </p>
<p id="v9"><sup><small>9</small></sup>  Vyriausiasis iš jų buvo Ezeras, antras­Abdija, trečias­Eliabas, </p>
<p id="v10"><sup><small>10</small></sup>  ketvirtas­Mišmana, penktas­ Jeremija, </p>
<p id="v11"><sup><small>11</small></sup>  šeštas­Atajas, septintas­Elielis, </p>
<p id="v12"><sup><small>12</small></sup>  aštuntas­Johananas, devintas­Elzabadas, </p>
<p id="v13"><sup><small>13</small></sup>  dešimtas­Jeremijas, vienuoliktas­Machbanajas. </p>
<p id="v14"><sup><small>14</small></sup>  Šitie buvo gadų kariuomenės vadai, vadovavę nuo šimto iki tūkstančio kareivių. </p>
<p id="v15"><sup><small>15</small></sup>  Jie persikėlė per Jordaną, kai upė buvo išsiliejusi iš savo krantų pirmą metų mėnesį, ir privertė trauktis visus iš slėnių į rytus ir į vakarus. </p>
<p id="v16"><sup><small>16</small></sup>  Kai kurie iš Benjamino ir Judo karių atėjo pas Dovydą į tvirtovę. </p>
<p id="v17"><sup><small>17</small></sup>  Dovydas išėjo jų pasitikti ir kalbėjo jiems: “Jei atėjote pas mane taikingai, norėdami man padėti, aš nuoširdžiai priimsiu jus, o jei atėjote mane išduoti priešams, nors aš jums nieko blogo nepadariau, tegul mūsų tėvų Dievas mato ir teisia”. </p>
<p id="v18"><sup><small>18</small></sup>  Tuomet dvasia nužengė ant Amasajo, jų vyriausiojo, ir jis tarė: “Dovydai, Jesės sūnau, mes tavo ir su tavimi! Ramybė tau ir ramybė tavo pagalbininkams, nes tau padeda tavo Dievas!” Tuomet Dovydas juos priėmė ir paskyrė savo kariuomenės būrių viršininkais. </p>
<p id="v19"><sup><small>19</small></sup>  Ir iš Manaso giminės kai kurie perėjo į Dovydo pusę, kai jis atžygiavo su filistinais prieš Saulių. Tačiau jis nekovojo drauge su jais, nes filistinų kunigaikščiai pasitarė ir pasiuntė jį atgal, sakydami: “Ant mūsų galvų jis pereis į savo valdovo Sauliaus pusę”. </p>
<p id="v20"><sup><small>20</small></sup>  Dovydui žygiuojant į Ciklagą, iš Manaso pusės perėjo Adnachas, Jehozabadas, Jediaelis, Mykolas, Jehozabadas, Elihuvas ir Ciletajas, Manaso tūkstantininkai. </p>
<p id="v21"><sup><small>21</small></sup>  Jie padėjo Dovydui prieš užpuolikus, nes jie visi buvo narsūs vyrai ir kariuomenės vadai. </p>
<p id="v22"><sup><small>22</small></sup>  Kas dieną žmonės ateidavo pas Dovydą padėti jam; susidarė didelė kariuomenė, lyg Dievo kariuomenė. </p>
<p id="v23"><sup><small>23</small></sup>  Dovydui esant Hebrone, didelis skaičius ginkluotų karių atvyko jam atiduoti Sauliaus karalystę pagal Viešpaties pažadą. </p>
<p id="v24"><sup><small>24</small></sup>  Judo ginkluotų skydais ir ietimis vyrų buvo šeši tūkstančiai aštuoni šimtai; </p>
<p id="v25"><sup><small>25</small></sup>  Simeono­septyni tūkstančiai šimtas, </p>
<p id="v26"><sup><small>26</small></sup>  Levio­keturi tūkstančiai šeši šimtai. </p>
<p id="v27"><sup><small>27</small></sup>  Be to, aaronitų vado Jehojados­ trys tūkstančiai septyni šimtai, </p>
<p id="v28"><sup><small>28</small></sup>  Cadoko, narsaus ir pasižymėjusio jaunuolio, ir jo tėvo namų­ dvidešimt du vadai; </p>
<p id="v29"><sup><small>29</small></sup>  Benjamino, Sauliaus giminaičių,­trys tūkstančiai; iki to laiko dauguma iš jų buvo ištikimi Sauliui. </p>
<p id="v30"><sup><small>30</small></sup>  Efraimo­dvidešimt tūkstančių aštuoni šimtai narsių, pagarsėjusių vyrų. </p>
<p id="v31"><sup><small>31</small></sup>  Iš pusės Manaso giminės­aštuoniolika tūkstančių, pašauktų vardais, atvyko paskelbti Dovydą karaliumi. </p>
<p id="v32"><sup><small>32</small></sup>  Isacharo vyrų, kurie suprato laikus ir žinojo, ką Izraelis turi daryti, atvyko du šimtai viršininkų su visais savo kariais; </p>
<p id="v33"><sup><small>33</small></sup>  Zabulono patyrusių, patikimų ir ginkluotų karių­penkiasdešimt tūkstančių, pasiryžusių padėti Dovydui. </p>
<p id="v34"><sup><small>34</small></sup>  Naftalio­tūkstantis vadų ir trisdešimt septyni tūkstančiai ginkluotų skydais ir ietimis vyrų; </p>
<p id="v35"><sup><small>35</small></sup>  Dano patyrusių karių­dvidešimt aštuoni tūkstančiai šeši šimtai; </p>
<p id="v36"><sup><small>36</small></sup>  Ašero tinkamų karo žygiui karių­ keturiasdešimt tūkstančių; </p>
<p id="v37"><sup><small>37</small></sup>  Iš kitos Jordano pusės rubenų, gadų ir pusės Manaso giminės tinkamai ginkluotų karių­šimtas dvidešimt tūkstančių. </p>
<p id="v38"><sup><small>38</small></sup>  Visi šitie kariai, galintys eiti rikiuotėje, atėjo į Hebroną, pasiryžę paskelbti Dovydą viso Izraelio karaliumi. Visi kiti izraelitai taip pat buvo vieningai nusiteikę paskelbti Dovydą karaliumi. </p>
<p id="v39"><sup><small>39</small></sup>  Pas Dovydą jie buvo tris dienas, valgydami ir gerdami, nes jų broliai buvo aprūpinę juos. </p>
<p id="v40"><sup><small>40</small></sup>  Net Isacharo, Zabulono ir Naftalio kaimynai asilais, kupranugariais, mulais ir jaučiais gabeno jiems maisto: figų papločių, džiovintų vynuogių, vyno, aliejaus ir daugybę avių; džiaugsmas buvo visame Izraelyje. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/1_Chronicles/11">Pirmoji Kronikų knyga - Skyrius 11</a></td>
        <td><a href="/lt/Bible/1_Chronicles/Index">Indeksas</a></td>
        <td><a href="/lt/Bible/1_Chronicles/13">Pirmoji Kronikų knyga - Skyrius 13</a></td>
      </tr>
    </tbody>
  </table>
</figure>
