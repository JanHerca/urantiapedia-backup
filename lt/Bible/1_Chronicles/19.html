<!--
title: Pirmoji Kronikų knyga - Skyrius 19
description: 
published: true
date: 2022-9-13T21:36:44Z
tags: 
editor: ckeditor
dateCreated: 2022-9-10T13:44:15Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/1_Chronicles/18">Pirmoji Kronikų knyga - Skyrius 18</a></td>
        <td><a href="/lt/Bible/1_Chronicles/Index">Indeksas</a></td>
        <td><a href="/lt/Bible/1_Chronicles/20">Pirmoji Kronikų knyga - Skyrius 20</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Amonitų karalius Nahašas mirė, ir jo sūnus pradėjo karaliauti jo vietoje. </p>
<p id="v2"><sup><small>2</small></sup>  Dovydas sakė: “Aš būsiu geras Nahašo sūnui Hanūnui, kaip jo tėvas buvo man”. Ir Dovydas siuntė pasiuntinius paguosti jo dėl tėvo. Dovydo tarnai atėjo į Amono žemę pas Hanūną jo paguosti. </p>
<p id="v3"><sup><small>3</small></sup>  Bet Amono kunigaikščiai tarė Hanūnui: “Ar manai, kad Dovydas, pagerbdamas tavo tėvą, atsiuntė pas tave guodėjus? Ar ne apžiūrėti, išžvalgyti ir sunaikinti kraštą?” </p>
<p id="v4"><sup><small>4</small></sup>  Hanūnas paėmė Dovydo tarnus, nuskuto jiems barzdas, nukirpo jų drabužius iki pusės, iki pat juostos, ir išsiuntė. </p>
<p id="v5"><sup><small>5</small></sup>  Dovydas, sužinojęs, kas įvyko, pasiuntė vyrus jų pasitikti, nes jie buvo labai sugėdinti. Karalius sakė: “Pasilikite Jeriche, kol ataugs jūsų barzdos, o tada sugrįžkite”. </p>
<p id="v6"><sup><small>6</small></sup>  Kai amonitai suprato, kad tapo nepakenčiami Dovydui, Hanūnas siuntė tūkstantį talentų sidabro pasamdyti iš Mesopotamijos, Sirijos ir Cobos kovos vežimų ir raitelių. </p>
<p id="v7"><sup><small>7</small></sup>  Jie pasamdė trisdešimt du tūkstančius kovos vežimų ir Maakos karalių su jo kariuomene. Jie atvykę pasistatė stovyklą ties Medeba, o amonitai susirinko iš savo miestų ir išėjo į karą. </p>
<p id="v8"><sup><small>8</small></sup>  Dovydas, tai išgirdęs, pasiuntė Joabą su visa stiprių vyrų kariuomene. </p>
<p id="v9"><sup><small>9</small></sup>  Amonitai išsirikiavo kovai prie miesto vartų, o karaliai, kurie atėjo padėti, stovėjo atvirame lauke. </p>
<p id="v10"><sup><small>10</small></sup>  Joabas pamatė, kad prieš jį ruošiamas puolimas iš priekio ir iš užnugario; jis išrinko Izraelio geriausius karius ir išrikiavo prieš sirus. </p>
<p id="v11"><sup><small>11</small></sup>  Likusius žmones jis pavedė savo broliui Abišajui, kuris išrikiavo juos prieš amonitus. </p>
<p id="v12"><sup><small>12</small></sup>  Joabas sakė broliui: “Jei sirai bus per stiprūs man, tu ateisi man į pagalbą, o jei amonitai bus per stiprūs tau, tai aš tau padėsiu. </p>
<p id="v13"><sup><small>13</small></sup>  Būk drąsus, narsiai kovokime už savo tautą ir už savo Dievo miestus. O Viešpats tedaro, kaip jam atrodo tinkama”. </p>
<p id="v14"><sup><small>14</small></sup>  Joabas ir su juo buvę žmonės pradėjo kovą prieš sirus, ir tie pabėgo nuo jo. </p>
<p id="v15"><sup><small>15</small></sup>  Amonitai, pamatę, kad sirai pabėgo, irgi bėgo nuo jo brolio Abišajo ir užsidarė mieste. Tuomet Joabas sugrįžo į Jeruzalę. </p>
<p id="v16"><sup><small>16</small></sup>  Sirai, pamatę, kad Izraelis juos nugalėjo, siuntė pasiuntinius ir pasikvietė sirus, gyvenusius anapus upės. Hadadezero kariuomenės vadas Šofachas vadovavo kariuomenei. </p>
<p id="v17"><sup><small>17</small></sup>  Kai tai buvo pranešta Dovydui, jis surinko visus izraelitus, persikėlė per Jordaną ir išsirikiavo mūšiui. Kai Dovydas išsirikiavo prieš sirus, jie kovojo su juo. </p>
<p id="v18"><sup><small>18</small></sup>  Bet sirai bėgo nuo Izraelio; Dovydas sunaikino septynis tūkstančius kovos vežimų ir keturiasdešimt tūkstančių pėstininkų; žuvo ir kariuomenės vadas Šofachas. </p>
<p id="v19"><sup><small>19</small></sup>  Hadadezero tarnai, pamatę, kad jie Izraelio nugalėti, padarė taiką su Dovydu ir tapo jo tarnais. Nuo to laiko sirai nebepadėdavo amonitams. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/1_Chronicles/18">Pirmoji Kronikų knyga - Skyrius 18</a></td>
        <td><a href="/lt/Bible/1_Chronicles/Index">Indeksas</a></td>
        <td><a href="/lt/Bible/1_Chronicles/20">Pirmoji Kronikų knyga - Skyrius 20</a></td>
      </tr>
    </tbody>
  </table>
</figure>
