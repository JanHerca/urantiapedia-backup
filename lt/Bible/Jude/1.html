<!--
title: Judo laiškas - Skyrius 1
description: 
published: true
date: 2022-10-7T19:22:50Z
tags: bible, bible—jude
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td> </td>
        <td><a href="/lt/Bible/Jude/Index">Indeksas</a></td>
        <td> </td>
      </tr>
    </tbody>
  </table>
</figure>
<p id="v1"><sup><small>1</small></sup>  Judas, Jėzaus Kristaus tarnas, Jokūbo brolis, Dievo Tėvo pašventintiems ir Jėzuje Kristuje išsaugotiems pašauktiesiems: </p>
<p id="v2"><sup><small>2</small></sup>  tepadaugėja jums gailestingumas, ramybė ir meilė! </p>
<p id="v3"><sup><small>3</small></sup>  Mylimieji, labai norėjau parašyti jums apie bendrąjį mūsų išgelbėjimą ir jaučiu reikalą rašyti jums raginimą, kad narsiai kovotumėte už tikėjimą, vieną kartą visiems laikams duotą šventiesiems. <sup id="cite1"><a href="#fn1">[1]</a></sup></p>
<p id="v4"><sup><small>4</small></sup>  Mat vogčiomis įsiskverbė žmonių, kuriems nuo seno surašytas toks pasmerkimas: jie bedieviai, iškreipia mūsų Dievo malonę į palaidumą ir neigia mūsų vienintelį Valdovą Dievą ir Viešpatį Jėzų Kristų. <sup id="cite2"><a href="#fn2">[2]</a></sup></p>
<p id="v5"><sup><small>5</small></sup>  Aš noriu jums priminti, nors jūs tai jau žinote, kad Viešpats, pirmiau išgelbėjęs tautą iš Egipto žemės, paskui pražudė tuos, kurie netikėjo. </p>
<p id="v6"><sup><small>6</small></sup>  Taip pat ir tuos angelus, kurie neišlaikė savo prakilnumo, bet paliko savo buveinę, Jis laiko sukaustytus amžinais pančiais tamsybėje didžiosios dienos teismui. <sup id="cite3"><a href="#fn3">[3]</a></sup></p>
<p id="v7"><sup><small>7</small></sup>  Taip pat Sodoma ir Gomora bei aplinkiniai miestai, kurie panašiai ištvirkavo ir nusekė paskui ne tokį kūną, lieka pavyzdžiu, kentėdami amžinos ugnies bausmę. </p>
<p id="v8"><sup><small>8</small></sup>  Taip ir šitie sapnuotojai suteršia kūną, niekina viešpatystę, piktžodžiauja šlovingiesiems. </p>
<p id="v9"><sup><small>9</small></sup>  Kai arkangelas Mykolas, besiginčydamas su velniu, varžėsi dėl Mozės kūno, jis neišdrįso mesti piktžodiško kaltinimo, bet pasakė: “Tesudraudžia tave Viešpats!” <sup id="cite4"><a href="#fn4">[4]</a></sup></p>
<p id="v10"><sup><small>10</small></sup>  Šitie šmeižia, ko neišmano, ir pažindami tik gyvuliškus instinktus, juose genda. </p>
<p id="v11"><sup><small>11</small></sup>  Vargas jiems! Jie pasuko Kaino keliu, godžiai pasidavė Balaamo paklydimui dėl pelno, pražudė save Korės maištu. </p>
<p id="v12"><sup><small>12</small></sup>  Jie kaip dėmės jūsų meilės pokyliuose, kai vaišinasi su jumis ir nesidrovėdami tunka. Jie­lyg bevandeniai debesys, vaikomi vėjų, tarytum bevaisiai medžiai rudenį, du kartus mirę ir išrauti. </p>
<p id="v13"><sup><small>13</small></sup>  Jie lyg šėlstančios jūros bangos, kurios spjaudo savo begėdystę, lyg žvaigždės klajoklės, kurioms per amžius skirta juodžiausia tamsybė. </p>
<p id="v14"><sup><small>14</small></sup>  Apie juos pranašavo ir septintasis nuo Adomo, Henochas: “Štai atėjo Viešpats su miriadais savo šventųjų </p>
<p id="v15"><sup><small>15</small></sup>  įvykdyti teismo visiems ir apkaltinti visų bedievių dėl visų bedieviškų darbų, kuriuos jie bedieviškai vykdė, ir dėl visų piktų žodžių, kuriuos prieš Jį kalbėjo bedieviai nusidėjėliai”. </p>
<p id="v16"><sup><small>16</small></sup>  Jie visada murma, nepatenkinti savo dalia, gyvena geismais; jų lūpos kalba išpūstus žodžius, jie pataikauja žmonėms dėl savo naudos. </p>
<p id="v17"><sup><small>17</small></sup>  O jūs, mylimieji, prisiminkite žodžius, kurie anksčiau buvo paskelbti mūsų Viešpaties Jėzaus Kristaus apaštalų. </p>
<p id="v18"><sup><small>18</small></sup>  Jie sakė jums, kad paskutiniais laikais atsiras šaipūnų, kurie gyvens savo bedieviškais geismais. </p>
<p id="v19"><sup><small>19</small></sup>  Tai tie, kurie įneša susiskaldymą, sieliniai, neturintys Dvasios žmonės. </p>
<p id="v20"><sup><small>20</small></sup>  Bet jūs, mylimieji, statydami save ant savo švenčiausiojo tikėjimo, melsdamiesi Šventojoje Dvasioje, </p>
<p id="v21"><sup><small>21</small></sup>  išsilaikykite Dievo meilėje, laukdami mūsų Viešpaties Jėzaus Kristaus gailestingumo amžinajam gyvenimui. <sup id="cite5"><a href="#fn5">[5]</a></sup></p>
<p id="v22"><sup><small>22</small></sup>  Vieniems, kurie abejoja, būkite gailestingi, </p>
<p id="v23"><sup><small>23</small></sup>  kitus bijodami gelbėkite, traukdami iš ugnies, bodėdamiesi net jų kūnu suteršto drabužio. </p>
<p id="v24"><sup><small>24</small></sup>  Tam, kuris gali išlaikyti jus nenupuolusius ir savo šlovės akivaizdon pastatyti nepriekaištingus su didžiausiu džiaugsmu, <sup id="cite6"><a href="#fn6">[6]</a></sup></p>
<p id="v25"><sup><small>25</small></sup>  vieninteliam išmintingajam Dievui, mūsų Gelbėtojui, per mūsų Viešpatį Jėzų Kristų tebūna šlovė, didybė, galybė ir valdžia dabar ir per amžius! Amen. </p>
<br/>
<figure class="table chapter-navigator">
  <table>
    <tbody>
      <tr>
        <td> </td>
        <td><a href="/lt/Bible/Jude/Index">Indeksas</a></td>
        <td> </td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 1:3 <i>Tikėjimas kartą perduotas šventiesiems</i>: <a href="/lt/The_Urantia_Book/92#p3_4">UK 92:3.4</a>. </li>
  <li id="fn2"><a href="#cite2">↑</a> 1:4 <i>Liuciferio manifestas</i>: <a href="/lt/The_Urantia_Book/53#p3_1">UK 53:3.1</a>. </li>
  <li id="fn3"><a href="#cite3">↑</a> 1:6 <i>Angelai paliko buvusį valdą</i>: <a href="/lt/The_Urantia_Book/53#p1_6">UK 53:1.6</a>. </li>
  <li id="fn4"><a href="#cite4">↑</a> 1:9 <i>Teisėjas jus priekaištauja</i>: <a href="/lt/The_Urantia_Book/53#p1_2">UK 53:1.2</a>.  <i>Velnias</i>: <a href="/lt/The_Urantia_Book/53#p1_4">UK 53:1.4</a>.  <i>Mozės prisikėlimas</i>: <a href="/lt/The_Urantia_Book/52#p5_5">UK 52:5.5</a>.  <i>Mykolo arkangelas</i>: <a href="/lt/The_Urantia_Book/37#p3_6">UK 37:3.6</a>. </li>
  <li id="fn5"><a href="#cite5">↑</a> 1:21 <i>Amžinojo gyvenimo davėjas</i>: <a href="/lt/The_Urantia_Book/128#p1_10">UK 128:1.10</a>.  <i>Tikėjimo sūnūs niekada nemiršta</i>: <a href="/lt/The_Urantia_Book/193#p1_2">UK 193:1.2</a>.  <i>Tikintieji gyvena amžinai</i>: <a href="/lt/The_Urantia_Book/190#p5_4">UK 190:5.4</a>.  <i>Amžinasis / amžinasis gyvenimas</i>: <a href="/lt/The_Urantia_Book/170#p2_20">UK 170:2.20</a>.  <i>Tikėk tiesa, turėk amžinąjį gyvenimą</i>: <a href="/lt/The_Urantia_Book/157#p6_10">UK 157:6.10</a>.  <i>Amžinasis gyvenimas</i>: <a href="/lt/The_Urantia_Book/101#p6_8">UK 101:6.8</a>.  <i>Kas tiki, niekada nemiršta</i>: <a href="/lt/The_Urantia_Book/168#p0_7">UK 168:0.7</a>.  <i>Tikintieji turi amžinąjį gyvenimą</i>: <a href="/lt/The_Urantia_Book/153#p2_11">UK 153:2.11</a>.  <i>Amžinasis gyvenimas</i>: <a href="/lt/The_Urantia_Book/162#p2_7">UK 162:2.7</a>.  <i>Gyvenimas po mirties</i>: <a href="/lt/The_Urantia_Book/121#p5_11">UK 121:5.11</a>.  <i>Amžinojo gyvenimo viltis</i>: <a href="/lt/The_Urantia_Book/170#p2_2">UK 170:2.2</a>.  <i>Amžinasis gyvenimas</i>: <a href="/lt/The_Urantia_Book/146#p3_7">UK 146:3.7</a>.  <i>Amžinasis / amžinasis gyvenimas</i>: <a href="/lt/The_Urantia_Book/181#p2_11">UK 181:2.11</a>.  <i>Amžinasis gyvenimas</i>: <a href="/lt/The_Urantia_Book/2#p2_1">UK 2:2.1</a>.  <i>Gyvenk amžinai</i>: <a href="/lt/The_Urantia_Book/27#p1_5">UK 27:1.5</a>.  <i>Amžinas gyvenimas</i>: <a href="/lt/The_Urantia_Book/3#p0_1">UK 3:0.1</a>.  <i>Tikintieji niekada nemiršta</i>: <a href="/lt/The_Urantia_Book/162#p7_5">UK 162:7.5</a>. </li>
  <li id="fn6"><a href="#cite6">↑</a> 1:24 <i>Ko bijoti</i>: <a href="/lt/The_Urantia_Book/165#p3_3">UK 165:3.3</a>.  <i>Galiu jus išlaikyti ir pristatyti</i>: <a href="/lt/The_Urantia_Book/8#p5_4">UK 8:5.4</a>. </li>
</ol>
</div>
