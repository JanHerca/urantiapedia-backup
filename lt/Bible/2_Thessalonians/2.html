<!--
title: Antrasis laiškas tesalonikiečiams - Skyrius 2
description: 
published: true
date: 2022-9-13T21:36:44Z
tags: 
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/2_Thessalonians/1">Antrasis laiškas tesalonikiečiams - Skyrius 1</a></td>
        <td><a href="/lt/Bible/2_Thessalonians/Index">Indeksas</a></td>
        <td><a href="/lt/Bible/2_Thessalonians/3">Antrasis laiškas tesalonikiečiams - Skyrius 3</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Mes prašome jus, broliai, dėl mūsų Viešpaties Jėzaus Kristaus atėjimo ir dėl mūsų surinkimo pas Jį: </p>
<p id="v2"><sup><small>2</small></sup>  nesiduokite taip greitai nukreipiami nuo sveiko proto ir įbauginami ar dvasia, ar žodžiu, ar neva mūsų parašytu laišku, esą Kristaus diena jau atėjo. </p>
<p id="v3"><sup><small>3</small></sup>  Tegul niekas jūsų neapgauna kuriuo nors būdu! Pirmiau turi ateiti atkritimas ir būti apreikštas nuodėmės žmogus, pražūties sūnus, </p>
<p id="v4"><sup><small>4</small></sup>  prieštarautojas, kuris išaukština save prieš visa, kas vadinama Dievu ar garbinama, ir pats sėdasi kaip Dievas Dievo šventykloje, rodydamas save esant Dievu. </p>
<p id="v5"><sup><small>5</small></sup>  Ar neprisimenate, jog aš tai sakiau jums, tebebūdamas tarp jūsų? </p>
<p id="v6"><sup><small>6</small></sup>  Jūs gi žinote, kas dabar jį sulaiko, kad jis būtų apreikštas savo metu. </p>
<p id="v7"><sup><small>7</small></sup>  Nedorybės paslaptis jau veikia, kol bus patrauktas tas, kas jį sulaiko. </p>
<p id="v8"><sup><small>8</small></sup>  Tada pasirodys nedorėlis, kurį Viešpats sunaikins savo burnos kvėpimu ir sutriuškins savo atėjimo spindesiu. </p>
<p id="v9"><sup><small>9</small></sup>  Ano nedorėlio atėjimą, šėtonui veikiant, lydės visokios jėgos, ženklai ir netikri stebuklai </p>
<p id="v10"><sup><small>10</small></sup>  ir visokia neteisumo apgaulė žūstantiems už tai, kad atsisakė mylėti tiesą savo išgelbėjimui. </p>
<p id="v11"><sup><small>11</small></sup>  Todėl Dievas jiems pasiųs stiprų paklydimą, kad jie tikėtų melu </p>
<p id="v12"><sup><small>12</small></sup>  ir būtų nuteisti visi, kurie netikėjo tiesa, bet pamėgo neteisumą. </p>
<p id="v13"><sup><small>13</small></sup>  Mes jaučiame pareigą visada dėkoti Dievui už jus, Viešpaties numylėti broliai, kad Dievas jus nuo pradžios išsirinko išgelbėjimui per Dvasios pašventinimą ir tiesos tikėjimą, </p>
<p id="v14"><sup><small>14</small></sup>  kuriam Jis pašaukė jus per mūsų Evangeliją, kad įgytumėte mūsų Viešpaties Jėzaus Kristaus šlovę. </p>
<p id="v15"><sup><small>15</small></sup>  Todėl, broliai, tvirtai stovėkite ir laikykitės nurodymų, kurių išmokote iš mūsų žodžių ar laiško. </p>
<p id="v16"><sup><small>16</small></sup>  O pats mūsų Viešpats Jėzus Kristus ir Dievas, mūsų Tėvas, kuris pamilo mus ir iš malonės suteikė mums amžiną paguodą ir gerą viltį, </p>
<p id="v17"><sup><small>17</small></sup>  tepaguodžia jūsų širdis ir tesustiprina kiekviename gerame žodyje ir darbe. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/2_Thessalonians/1">Antrasis laiškas tesalonikiečiams - Skyrius 1</a></td>
        <td><a href="/lt/Bible/2_Thessalonians/Index">Indeksas</a></td>
        <td><a href="/lt/Bible/2_Thessalonians/3">Antrasis laiškas tesalonikiečiams - Skyrius 3</a></td>
      </tr>
    </tbody>
  </table>
</figure>
