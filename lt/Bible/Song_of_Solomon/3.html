<!--
title: Giesmių giesmės knyga - Skyrius 3
description: 
published: true
date: 2023-11-8T21:52:7Z
tags: bible, bible—song of solomon
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/lt/Bible/Song_of_Solomon/2">
          <span class="mdi mdi-arrow-left-drop-circle"></span><span class="pl-2">Giesmių giesmės knyga - Skyrius 2</span>
        </a>
        </td>
        <td>
        <a href="/lt/Bible/Song_of_Solomon/Index">
          <span class="mdi mdi-book-open-variant"></span><span class="pl-2">Indeksas</span>
        </a>
        </td>
        <td>
        <a href="/lt/Bible/Song_of_Solomon/4">
          <span class="pr-2">Giesmių giesmės knyga - Skyrius 4</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Naktį savo guolyje ieškojau to, kurį myliu; aš ieškojau jo, bet neradau. </p>
<p id="v2"><sup><small>2</small></sup>  Aš kelsiuos, eisiu į miestą, vaikštinėsiu miesto gatvėmis ir aikštėmis, ieškosiu savo mylimojo. Aš ieškojau jo, bet neradau. </p>
<p id="v3"><sup><small>3</small></sup>  Mane sutiko miesto sargybiniai, vaikščiodami miesto gatvėmis. Aš paklausiau, ar jie nematė mano mylimojo. </p>
<p id="v4"><sup><small>4</small></sup>  Praėjusi pro juos, radau tą, kurį myliu. Pagavau jį ir nepaleidau, kol neįsivedžiau į savo motinos namus, į kambarį savo gimdytojos. </p>
<p id="v5"><sup><small>5</small></sup>  Saikdinu jus, Jeruzalės dukros, laukų stirnomis ir elnėmis, nežadinkite ir nekelkite mano mylimosios, kol ji pati nenorės. </p>
<p id="v6"><sup><small>6</small></sup>  Kas ten lyg dūmų stulpas ateina iš dykumos; iškvėpintas mira, kvepalais ir visokiais pirklių milteliais. </p>
<p id="v7"><sup><small>7</small></sup>  Tai Saliamono neštuvai! Šešiasdešimt karių, Izraelio karžygių, jį lydi. </p>
<p id="v8"><sup><small>8</small></sup>  Jie visi ginkluoti kardais, įgudę kovotojai; kiekvieno kardas prie juosmens, paruoštas nakties pavojui. </p>
<p id="v9"><sup><small>9</small></sup>  Karaliaus Saliamono neštuvai padaryti iš Libano medžių. </p>
<p id="v10"><sup><small>10</small></sup>  Neštuvų atramos sidabrinės, atlošas auksinis, sėdynė purpuru aptraukta, o vidus su meile papuoštas Jeruzalės dukterų. </p>
<p id="v11"><sup><small>11</small></sup>  Siono dukros, išeikite pamatyti karalių Saliamoną su karūna, kuria jo motina karūnavo jį vestuvių dieną, jo linksmybių dieną. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/lt/Bible/Song_of_Solomon/2">
          <span class="mdi mdi-arrow-left-drop-circle"></span><span class="pl-2">Giesmių giesmės knyga - Skyrius 2</span>
        </a>
        </td>
        <td>
        <a href="/lt/Bible/Song_of_Solomon/Index">
          <span class="mdi mdi-book-open-variant"></span><span class="pl-2">Indeksas</span>
        </a>
        </td>
        <td>
        <a href="/lt/Bible/Song_of_Solomon/4">
          <span class="pr-2">Giesmių giesmės knyga - Skyrius 4</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
