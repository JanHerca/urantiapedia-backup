<!--
title: Giesmių giesmės knyga - Skyrius 4
description: 
published: true
date: 2022-10-7T19:22:48Z
tags: bible, bible—song of solomon
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Song_of_Solomon/3">Giesmių giesmės knyga - Skyrius 3</a></td>
        <td><a href="/lt/Bible/Song_of_Solomon/Index">Indeksas</a></td>
        <td><a href="/lt/Bible/Song_of_Solomon/5">Giesmių giesmės knyga - Skyrius 5</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Tu graži, mano mylimoji, tu graži. Tavo akys kaip balandėlės spindi iš po garbanų. Tavo plaukai kaip ožkų kaimenė, besileidžianti nuo Gileado kalnų. </p>
<p id="v2"><sup><small>2</small></sup>  Tavo dantys kaip banda nukirptų avių, išeinančių iš maudyklės; jos visos turi dvynukus, nė vienos nėra bergždžios. </p>
<p id="v3"><sup><small>3</small></sup>  Tavo lūpos kaip raudonos juostelės, o kalba meili. Tavo skruostai kaip granato vaisiaus šonai po tavo garbanomis. </p>
<p id="v4"><sup><small>4</small></sup>  Tavo kaklas kaip Dovydo bokštas, pastatytas ginklams, ant kurio kabo tūkstantis karžygių skydų. </p>
<p id="v5"><sup><small>5</small></sup>  Tavo dvi krūtys kaip stirnos dvynukai, besiganantys tarp lelijų. </p>
<p id="v6"><sup><small>6</small></sup>  Kol diena aušta ir šešėliai pabėga, aš eisiu prie miros kalno ir smilkalų kalvos. </p>
<p id="v7"><sup><small>7</small></sup>  Tu graži, mano mylimoji, ir nėra tavyje dėmės. </p>
<p id="v8"><sup><small>8</small></sup>  Ateik nuo Libano, mano sužadėtine, ateik pas mane! Nusileisk nuo Amanos, Senyro ir Hermono kalnų viršūnių; išeik iš liūtų guolių, nuo leopardų kalnų. </p>
<p id="v9"><sup><small>9</small></sup>  Tu pagrobei mano širdį, mano sesuo, mano sužadėtine! Tu pagrobei mano širdį vienu savo akių žvilgsniu, vienu savo karolių perlu. </p>
<p id="v10"><sup><small>10</small></sup>  Kaip maloni yra tavo meilė, mano sesuo, mano sužadėtine! Tavo meilė yra malonesnė už vyną, o tavo tepalų kvapas­už visus brangiausius kvepalus. </p>
<p id="v11"><sup><small>11</small></sup>  Mano sužadėtine, tavo lūpos varva kaip korys. Po tavo liežuviu yra medus ir pienas. Tavo rūbų kvapas kaip kvapas smilkalų iš Libano. </p>
<p id="v12"><sup><small>12</small></sup>  Mano sesuo, mano sužadėtine, tu esi užrakintas sodas, užantspauduotas šaltinis. </p>
<p id="v13"><sup><small>13</small></sup>  Tavo sode auga granatai ir rinktiniai vaismedžiai, kamparas ir nardas; </p>
<p id="v14"><sup><small>14</small></sup>  nardas ir šafranas, kvepiančios nendrės ir cinamonas bei įvairūs smilkalų medžiai; mira ir alavijas su geriausiais aromatais; </p>
<p id="v15"><sup><small>15</small></sup>  sodo šaltinis­gyvybės vanduo ir tekantys upeliai nuo Libano. </p>
<p id="v16"><sup><small>16</small></sup>  Pakilk šiaury, pūsk, pietų vėjau, į mano sodą, kad jo kvapas sklistų toli! Tegul mano mylimasis ateina į savo sodą ir valgo jo skanių vaisių. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Song_of_Solomon/3">Giesmių giesmės knyga - Skyrius 3</a></td>
        <td><a href="/lt/Bible/Song_of_Solomon/Index">Indeksas</a></td>
        <td><a href="/lt/Bible/Song_of_Solomon/5">Giesmių giesmės knyga - Skyrius 5</a></td>
      </tr>
    </tbody>
  </table>
</figure>
