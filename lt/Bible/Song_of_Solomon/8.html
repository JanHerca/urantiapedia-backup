<!--
title: Giesmių giesmės knyga - Skyrius 8
description: 
published: true
date: 2022-10-7T19:22:48Z
tags: bible, bible—song of solomon
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Song_of_Solomon/7">Giesmių giesmės knyga - Skyrius 7</a></td>
        <td><a href="/lt/Bible/Song_of_Solomon/Index">Indeksas</a></td>
        <td> </td>
      </tr>
    </tbody>
  </table>
</figure>
<p id="v1"><sup><small>1</small></sup>  O kad tu būtum mano brolis, kurį maitino mano motina! Tada, sutikus tave lauke, galėčiau bučiuoti, niekas manęs neniekintų. </p>
<p id="v2"><sup><small>2</small></sup>  Aš paimčiau ir vesčiau tave į savo motinos namus, į kambarius, kur gimiau. Aš duočiau tau gerti kvepiančio vyno ir granato sulčių. </p>
<p id="v3"><sup><small>3</small></sup>  Jo kairė ranka po mano galva, o dešinė apkabina mane. </p>
<p id="v4"><sup><small>4</small></sup>  Saikdinu jus, Jeruzalės dukros, nežadinkite ir nekelkite mano mylimosios, kol ji pati nenorės. </p>
<p id="v5"><sup><small>5</small></sup>  Kas yra ta, kuri ateina iš dykumos, pasiremdama į savo mylimąjį? Po obelim aš pažadinau tave, kur motina tave pagimdė. </p>
<p id="v6"><sup><small>6</small></sup>  Laikyk mane kaip antspaudą prie savo širdies, kaip apyrankę ant rankos. Meilė yra stipri kaip mirtis, pavydas žiaurus kaip mirusiųjų buveinė. Jos karštis yra ugnies karštis, stipriausia liepsna. </p>
<p id="v7"><sup><small>7</small></sup>  Daugybė vandenų neužgesins meilės ir srovės nepaskandins jos. Jei žmogus duotų už meilę visus savo turtus, būtų visiškai paniekintas. </p>
<p id="v8"><sup><small>8</small></sup>  Mes turime mažą seserį, ji neturi krūtų. Ką darysime su ja, kai ateis jai laikas ištekėti? </p>
<p id="v9"><sup><small>9</small></sup>  Jei ji būtų mūras, pastatytume ant jos sidabrinių bokštų, jei ji būtų durys, apkaltume ją kedro lentomis. </p>
<p id="v10"><sup><small>10</small></sup>  Aš esu mūras, ir mano krūtys kaip bokštai. Aš atradau palankumą jo akyse. </p>
<p id="v11"><sup><small>11</small></sup>  Saliamonas turėjo vynuogyną Baal Hamone, kurį išnuomojo. Kiekvienas už vaisius privalėjo jam mokėti tūkstantį šekelių sidabro. </p>
<p id="v12"><sup><small>12</small></sup>  Mano vynuogynas priklauso tik man. Tau, Saliamonai, duodu tūkstantį, o jo prižiūrėtojams už vaisius­du šimtus. </p>
<p id="v13"><sup><small>13</small></sup>  Tu, kuri gyveni soduose, draugai tavęs klausosi. Leisk man išgirsti tavo balsą. </p>
<p id="v14"><sup><small>14</small></sup>  Skubėk, mano mylimasai, būk kaip stirna ar jaunas briedis, bėgąs kvepiančiais kalnais. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Song_of_Solomon/7">Giesmių giesmės knyga - Skyrius 7</a></td>
        <td><a href="/lt/Bible/Song_of_Solomon/Index">Indeksas</a></td>
        <td> </td>
      </tr>
    </tbody>
  </table>
</figure>
