<!--
title: Giesmių giesmės knyga - Skyrius 1
description: 
published: true
date: 2022-10-7T19:22:48Z
tags: bible, bible—song of solomon
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td> </td>
        <td><a href="/lt/Bible/Song_of_Solomon/Index">Indeksas</a></td>
        <td><a href="/lt/Bible/Song_of_Solomon/2">Giesmių giesmės knyga - Skyrius 2</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Giesmių giesmė, Saliamono sukurta. </p>
<p id="v2"><sup><small>2</small></sup>  Tepabučiuoja jis mane savo burnos pabučiavimu, nes tavo meilė yra geriau už vyną. </p>
<p id="v3"><sup><small>3</small></sup>  Kvapas tavo tepalų yra malonus. Kaip išlietas brangus aliejus yra tavo vardas, todėl mergaitės myli tave. </p>
<p id="v4"><sup><small>4</small></sup>  Nusivesk mane! Mes bėgsime paskui tave. Karalius parsivedė mane į savo kambarius! Mes džiaugsimės ir linksminsimės dėl tavęs, mes prisiminsime tavo meilę labiau negu vyną. Jos tikrai tave myli. </p>
<p id="v5"><sup><small>5</small></sup>  Jeruzalės dukros, aš esu tamsi, bet graži kaip Kedaro palapinės, kaip Saliamono užuolaidos. </p>
<p id="v6"><sup><small>6</small></sup>  Nežiūrėkite į mane, kad aš tamsi, nes saulė nudegino mane. Mano broliai pyko ant manęs ir liepė man saugoti vynuogynus, bet savo vynuogyno aš nesaugojau. </p>
<p id="v7"><sup><small>7</small></sup>  Pasakyk man tu, kurį mano siela myli, kur tu ganai, kur tavo banda pietų metu ilsisi. Kodėl aš turėčiau klaidžioti prie tavo draugų bandų? </p>
<p id="v8"><sup><small>8</small></sup>  Jei tu nežinai, o gražiausioji, sek bandos pėdomis ir ganyk savo ožiukus šalia piemenų palapinių. </p>
<p id="v9"><sup><small>9</small></sup>  Mano mylimoji, aš tave lyginu su faraono kovos vežimų žirgais. </p>
<p id="v10"><sup><small>10</small></sup>  Tavo skruostai gražūs tarp papuošalų, tavo kaklas papuoštas karoliais. </p>
<p id="v11"><sup><small>11</small></sup>  Mes padarysime tau auksinę grandinėlę su sidabro gėlytėmis. </p>
<p id="v12"><sup><small>12</small></sup>  Karaliui sėdint prie stalo, mano nardas skleidė savo kvapą. </p>
<p id="v13"><sup><small>13</small></sup>  Mano mylimasis yra man kaip miros ryšulėlis, kabąs man ant krūtinės. </p>
<p id="v14"><sup><small>14</small></sup>  Mano mylimasis yra man kaip kamparo žiedai En Gedžio vynuogyne. </p>
<p id="v15"><sup><small>15</small></sup>  Tu graži, mano mylimoji, tu graži. Tavo akys kaip balandėlės. </p>
<p id="v16"><sup><small>16</small></sup>  Tu graži, mano mylimoji, tikrai maloni! Mūsų guolis­žalumynuose, </p>
<p id="v17"><sup><small>17</small></sup>  mūsų namų rąstai­kedrai, o lubos­kiparisai. </p>
<br/>
<figure class="table chapter-navigator">
  <table>
    <tbody>
      <tr>
        <td> </td>
        <td><a href="/lt/Bible/Song_of_Solomon/Index">Indeksas</a></td>
        <td><a href="/lt/Bible/Song_of_Solomon/2">Giesmių giesmės knyga - Skyrius 2</a></td>
      </tr>
    </tbody>
  </table>
</figure>
