<!--
title: Jobo knyga - Skyrius 41
description: 
published: true
date: 2022-10-7T19:22:48Z
tags: bible, bible—job
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Job/40">Jobo knyga - Skyrius 40</a></td>
        <td><a href="/lt/Bible/Job/Index">Indeksas</a></td>
        <td><a href="/lt/Bible/Job/42">Jobo knyga - Skyrius 42</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  “Ar gali pagauti leviataną kabliu ir užnerti virvę jam ant liežuvio? </p>
<p id="v2"><sup><small>2</small></sup>  Ar gali perverti kabliu jo šnerves ir akstinu perdurti jo žiaunas? </p>
<p id="v3"><sup><small>3</small></sup>  Ar jis maldaus tave, ar kalbės švelniais žodžiais? </p>
<p id="v4"><sup><small>4</small></sup>  Ar jis sudarys sutartį su tavimi ir tarnaus tau amžinai? </p>
<p id="v5"><sup><small>5</small></sup>  Ar gali žaisti su juo kaip su paukščiu ir jį pririšti savo mergaitėms? </p>
<p id="v6"><sup><small>6</small></sup>  Ar dėl jo tarsis žvejai ir pasidalins jį pirkliai? </p>
<p id="v7"><sup><small>7</small></sup>  Ar gali prismaigstyti strėlių į jo odą ir žeberklu persmeigti jo galvą? </p>
<p id="v8"><sup><small>8</small></sup>  Jei paliesi jį ranka, atsiminsi ir daugiau to nebedarysi. </p>
<p id="v9"><sup><small>9</small></sup>  Tuščia viltis jį nugalėti, nes vien į jį pažvelgus, baimė ima. </p>
<p id="v10"><sup><small>10</small></sup>  Niekas nedrįstų jo erzinti. Kas tad galėtų atsilaikyti prieš mane? </p>
<p id="v11"><sup><small>11</small></sup>  Kas davė man pirmas, kad jam atlyginčiau? Viskas po dangumi priklauso man. </p>
<p id="v12"><sup><small>12</small></sup>  Neslėpsiu jo didybės, galios ir tobulos sandaros. </p>
<p id="v13"><sup><small>13</small></sup>  Kas atidengs jo drabužio kraštą? Kas sieks tarp jo dantų? </p>
<p id="v14"><sup><small>14</small></sup>  Kas jį pražiodys? Jo dantys baisūs. </p>
<p id="v15"><sup><small>15</small></sup>  Jis didžiuojasi savo žvynais, kurie sutvirtinti lyg antspaudu. </p>
<p id="v16"><sup><small>16</small></sup>  Jie taip arti vienas kito, kad nė oras nepatenka į jų tarpą. </p>
<p id="v17"><sup><small>17</small></sup>  Jie vienas su kitu neatskiriamai sujungti. </p>
<p id="v18"><sup><small>18</small></sup>  Nuo jo čiaudėjimo blykčioja žaibai, jo akys spindi lyg aušra. </p>
<p id="v19"><sup><small>19</small></sup>  Iš jo nasrų eina ugnis, skraido ugnies kibirkštys. </p>
<p id="v20"><sup><small>20</small></sup>  Iš jo šnervių kyla garai kaip iš verdančio katilo. </p>
<p id="v21"><sup><small>21</small></sup>  Jo kvapas uždega anglis, liepsna veržiasi iš jo nasrų. </p>
<p id="v22"><sup><small>22</small></sup>  Jo jėga sprande; jo išvaizda baugina. </p>
<p id="v23"><sup><small>23</small></sup>  Jo kūno dalys tvirtai sujungtos, jos nepajudinamos. </p>
<p id="v24"><sup><small>24</small></sup>  Širdis jo kieta kaip akmuo, tvirta kaip apatinė girnų pusė. </p>
<p id="v25"><sup><small>25</small></sup>  Prieš jį dreba galiūnai, išgąsdinti pasitraukia. </p>
<p id="v26"><sup><small>26</small></sup>  Nei kardu, nei strėle ar ietimi jo nesužeisi. </p>
<p id="v27"><sup><small>27</small></sup>  Geležis jam kaip šiaudai, varis kaip supuvęs medis. </p>
<p id="v28"><sup><small>28</small></sup>  Strėlės jo negąsdina, mėtyklės akmenys jam tik pelai. </p>
<p id="v29"><sup><small>29</small></sup>  Lazdos jam kaip ražienos, jis juokiasi iš švilpiančių iečių. </p>
<p id="v30"><sup><small>30</small></sup>  Po juo aštrūs akmenys, ant aštrių šukių jis guli kaip ant dumblo. </p>
<p id="v31"><sup><small>31</small></sup>  Jis užvirina gelmę kaip puodą, jūrą padaro kaip tepalų puodą. </p>
<p id="v32"><sup><small>32</small></sup>  Jam nuplaukus, lieka šviesus takas, gelmė atrodo pražilusi. </p>
<p id="v33"><sup><small>33</small></sup>  Žemėje nėra jam lygaus; jis nepažįsta baimės. <sup id="cite1"><a href="#fn1">[1]</a></sup></p>
<p id="v34"><sup><small>34</small></sup>  Jis žiūri į viską iš aukšto; jis karalius visų išdidumo vaikų”. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Job/40">Jobo knyga - Skyrius 40</a></td>
        <td><a href="/lt/Bible/Job/Index">Indeksas</a></td>
        <td><a href="/lt/Bible/Job/42">Jobo knyga - Skyrius 42</a></td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 41:33 <i>Dievas neturi baimės</i>: <a href="/lt/The_Urantia_Book/2#p1_2">UK 2:1.2</a>. </li>
</ol>
</div>
