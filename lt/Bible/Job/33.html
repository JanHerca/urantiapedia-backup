<!--
title: Jobo knyga - Skyrius 33
description: 
published: true
date: 2022-9-13T21:36:44Z
tags: 
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Job/32">Jobo knyga - Skyrius 32</a></td>
        <td><a href="/lt/Bible/Job/Index">Indeksas</a></td>
        <td><a href="/lt/Bible/Job/34">Jobo knyga - Skyrius 34</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  “Jobai, klausyk mano žodžių ir juos įsidėmėk. </p>
<p id="v2"><sup><small>2</small></sup>  Atvėriau burną, ir mano liežuvis prabilo. </p>
<p id="v3"><sup><small>3</small></sup>  Mano žodžiai eis iš neklastingos širdies; mano lūpos kalbės tyrą pažinimą. </p>
<p id="v4"><sup><small>4</small></sup>  Dievo Dvasia mane sukūrė, Visagalis įkvėpė man gyvybę. <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  Atsakyk man, jei gali, parink tinkamus žodžius ir ginkis. </p>
<p id="v6"><sup><small>6</small></sup>  Štai pagal tavo norą aš esu vietoje Dievo; padarytas iš molio, kaip ir tu. </p>
<p id="v7"><sup><small>7</small></sup>  Aš tavęs negaliu išgąsdinti ir mano ranka neprislėgs tavęs. </p>
<p id="v8"><sup><small>8</small></sup>  Ką tu sakei, aš girdėjau, klausiausi tavo žodžių: </p>
<p id="v9"><sup><small>9</small></sup>  ‘Aš esu tyras, be nuodėmės, esu nenusikaltęs ir nėra manyje neteisybės. </p>
<p id="v10"><sup><small>10</small></sup>  Jis kaltina mane, laiko mane savo priešu. </p>
<p id="v11"><sup><small>11</small></sup>  Jis įtvėrė mano kojas į šiekštą, seka visus mano žingsnius’. </p>
<p id="v12"><sup><small>12</small></sup>  Štai čia tu klysti, nes Dievas yra didesnis už žmogų. </p>
<p id="v13"><sup><small>13</small></sup>  Kodėl tu ginčijiesi su Juo? Jis neatsiskaito už jokius savo darbus. </p>
<p id="v14"><sup><small>14</small></sup>  Dievas kalba vienu ar kitu būdu, bet žmogus to nesupranta. </p>
<p id="v15"><sup><small>15</small></sup>  Sapne, nakties regėjime, kai žmonės giliai įmigę ar snaudžia ant lovos, </p>
<p id="v16"><sup><small>16</small></sup>  Jis atidaro žmonių ausis savo įspėjimams, </p>
<p id="v17"><sup><small>17</small></sup>  norėdamas atitraukti žmogų nuo jo poelgių ir puikybės. </p>
<p id="v18"><sup><small>18</small></sup>  Jis saugo jo sielą nuo pražūties ir gyvybę nuo mirties. </p>
<p id="v19"><sup><small>19</small></sup>  Žmogus baudžiamas skausmais savo lovoje, visi jo kaulai apimti stipraus skausmo. </p>
<p id="v20"><sup><small>20</small></sup>  Mėgstamiausio maisto jis nebegali valgyti, </p>
<p id="v21"><sup><small>21</small></sup>  jo kūnas sunyksta, kad negali jo atpažinti, lieka tik vieni kaulai. </p>
<p id="v22"><sup><small>22</small></sup>  Jo siela artėja prie kapo, gyvybė­prie mirties. </p>
<p id="v23"><sup><small>23</small></sup>  Jei pas jį ateitų pasiuntinys kaip tarpininkas, vienas iš tūkstančio, ir parodytų žmogui Jo teisingumą, </p>
<p id="v24"><sup><small>24</small></sup>  Jis būtų maloningas jam ir sakytų: ‘Išlaisvink jį, kad nenueitų į duobę; Aš suradau išpirką’. <sup id="cite2"><a href="#fn2">[2]</a></sup></p>
<p id="v25"><sup><small>25</small></sup>  Jo kūnas atsinaujins ir jis grįš į jaunystės dienas. </p>
<p id="v26"><sup><small>26</small></sup>  Jis melsis Dievui, ir Tas bus maloningas jam. Su džiaugsmu jis regės Jo veidą, nes Jis sugrąžins žmogui savo teisumą. <sup id="cite3"><a href="#fn3">[3]</a></sup></p>
<p id="v27"><sup><small>27</small></sup>  Jis žiūrės į žmones ir sakys: ‘Buvau nusidėjęs ir nukrypęs nuo tiesos, bet man už tai neatlygino’. <sup id="cite4"><a href="#fn4">[4]</a></sup></p>
<p id="v28"><sup><small>28</small></sup>  Jis išgelbės jo sielą iš duobės ir jis gyvendamas matys šviesą. </p>
<p id="v29"><sup><small>29</small></sup>  Dievas visa tai kartoja žmogui du ar tris kartus, </p>
<p id="v30"><sup><small>30</small></sup>  norėdamas išgelbėti jo sielą, kad jis matytų šviesą ir gyventų. </p>
<p id="v31"><sup><small>31</small></sup>  Jobai, tylėk, klausyk ir įsidėmėk, ką aš sakysiu. </p>
<p id="v32"><sup><small>32</small></sup>  Jei turi ką pasakyti, kalbėk, nes aš trokštu tave pateisinti. </p>
<p id="v33"><sup><small>33</small></sup>  Jei ne, paklausyk manęs, ir aš pamokysiu tave išminties”. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Job/32">Jobo knyga - Skyrius 32</a></td>
        <td><a href="/lt/Bible/Job/Index">Indeksas</a></td>
        <td><a href="/lt/Bible/Job/34">Jobo knyga - Skyrius 34</a></td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 33:4 <i>Dvasia žmoguje (Šventoji Dvasia)</i>: <a href="/lt/The_Urantia_Book/103#p1_6">UK 103:1.6</a>.  <i>Gyvybės kvėpavimas</i>: <a href="/lt/The_Urantia_Book/86#p4_3">UK 86:4.3</a>.  <i>Dievo Dvasia (Šventoji Dvasia)</i>: <a href="/lt/The_Urantia_Book/8#p5_3">UK 8:5.3</a>.  <i>Dievo Dvasia (Šventoji Dvasia)</i>: <a href="/lt/The_Urantia_Book/8#p5_5">UK 8:5.5</a>.  <i>Dvasia suteikia gyvybę</i>: <a href="/lt/The_Urantia_Book/34#p6_5">UK 34:6.5</a>.  <i>Šventoji Dvasia</i>: <a href="/lt/The_Urantia_Book/34#p4_1">UK 34:4.1</a>. </li>
  <li id="fn2"><a href="#cite2">↑</a> 33:24 <i>1 dalis: maloninga atgailaujančiam</i>: <a href="/lt/The_Urantia_Book/96#p7_7">UK 96:7.7</a>. </li>
  <li id="fn3"><a href="#cite3">↑</a> 33:26 <i>Jis melsis Dievą</i>: <a href="/lt/The_Urantia_Book/96#p7_7">UK 96:7.7</a>. </li>
  <li id="fn4"><a href="#cite4">↑</a> 33:27-28 <i>Jis žiūri iš aukšto į vyrus</i>: <a href="/lt/The_Urantia_Book/130#p8_2">UK 130:8.2</a>.  <i>2 dalis: Jei kas sako, kad nusidėjau</i>: <a href="/lt/The_Urantia_Book/96#p7_7">UK 96:7.7</a>. </li>
</ol>
</div>
