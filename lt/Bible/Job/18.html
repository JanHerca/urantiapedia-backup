<!--
title: Jobo knyga - Skyrius 18
description: 
published: true
date: 2022-9-13T21:36:44Z
tags: 
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Job/17">Jobo knyga - Skyrius 17</a></td>
        <td><a href="/lt/Bible/Job/Index">Indeksas</a></td>
        <td><a href="/lt/Bible/Job/19">Jobo knyga - Skyrius 19</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Šuachas Bildadas atsakydamas tarė: <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  “Ar ilgai jūs dar taip kalbėsite? Nutilkite ir leiskite mums kalbėti. </p>
<p id="v3"><sup><small>3</small></sup>  Kodėl mes laikomi gyvuliais ir neišmanėliais? </p>
<p id="v4"><sup><small>4</small></sup>  Tu plėšai save pykčiu. Ar dėl tavęs žemė taps tuščia ir uolos pajudės iš savo vietos? <sup id="cite2"><a href="#fn2">[2]</a></sup></p>
<p id="v5"><sup><small>5</small></sup>  Nedorėlio šviesa užges ir jo liepsnos kibirkštis nebešvies. </p>
<p id="v6"><sup><small>6</small></sup>  Jo palapinėje bus tamsu ir jo žiburys užges su juo. </p>
<p id="v7"><sup><small>7</small></sup>  Jo buvę tvirti žingsniai sutrumpės, jo paties sumanymas jį parblokš. </p>
<p id="v8"><sup><small>8</small></sup>  Jo kojos įkliuvusios į tinklą, jis eina uždengta duobe. </p>
<p id="v9"><sup><small>9</small></sup>  Jo kulnis pateks į spąstus, ir jis paklius plėšikui. </p>
<p id="v10"><sup><small>10</small></sup>  Kilpa padėta jam ant žemės, spąstai ant tako. </p>
<p id="v11"><sup><small>11</small></sup>  Pavojai gąsdins jį iš visų pusių ir nuvarys jį nuo kojų. </p>
<p id="v12"><sup><small>12</small></sup>  Jo jėgos išseks nuo bado, žlugimas pasiruošęs prie jo šono. </p>
<p id="v13"><sup><small>13</small></sup>  Jo odą suės ligos, mirties pirmagimis prarys jo jėgą. </p>
<p id="v14"><sup><small>14</small></sup>  Jo pasitikėjimas bus išrautas iš jo palapinės ir nuves jį pas siaubų karalių. </p>
<p id="v15"><sup><small>15</small></sup>  Tai gyvens jo palapinėje, nes ji nebepriklauso jam, jo buveinė bus apibarstyta siera. </p>
<p id="v16"><sup><small>16</small></sup>  Jo šaknys nudžius žemėje, o šakos bus nukirstos viršuje. </p>
<p id="v17"><sup><small>17</small></sup>  Jo atsiminimas dings krašte ir jo vardas nebus minimas gatvėje. </p>
<p id="v18"><sup><small>18</small></sup>  Jis bus išvytas iš šviesos į tamsą ir išvarytas iš pasaulio. </p>
<p id="v19"><sup><small>19</small></sup>  Palikuonių jis nepaliks tautoje ir niekas nepasiliks jo buveinėje. </p>
<p id="v20"><sup><small>20</small></sup>  Po jo atėję stebėsis jo diena ir prieš jį buvę bus išgąsdinti. </p>
<p id="v21"><sup><small>21</small></sup>  Tikrai tokia yra nedorėlio buveinė ir vieta to, kuris nepažįsta Dievo”. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Job/17">Jobo knyga - Skyrius 17</a></td>
        <td><a href="/lt/Bible/Job/Index">Indeksas</a></td>
        <td><a href="/lt/Bible/Job/19">Jobo knyga - Skyrius 19</a></td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 18:1-21 <i>Bildadas pasipiktinęs</i>: <a href="/lt/The_Urantia_Book/148#p6_9">UK 148:6.9</a>. </li>
  <li id="fn2"><a href="#cite2">↑</a> 18:4 <i>Žmogus ašaroja save iš pykčio</i>: <a href="/lt/The_Urantia_Book/149#p4_2">UK 149:4.2</a>. </li>
</ol>
</div>
