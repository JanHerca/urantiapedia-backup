<!--
title: Jobo knyga - Skyrius 23
description: 
published: true
date: 2022-10-7T19:22:48Z
tags: bible, bible—job
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Job/22">Jobo knyga - Skyrius 22</a></td>
        <td><a href="/lt/Bible/Job/Index">Indeksas</a></td>
        <td><a href="/lt/Bible/Job/24">Jobo knyga - Skyrius 24</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Jobas atsakydamas tarė: <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  “Mano skundas dar ir šiandien kartus; mano kentėjimai didesni už mano vaitojimą. </p>
<p id="v3"><sup><small>3</small></sup>  O kad žinočiau, kur Jį rasti, ir galėčiau ateiti prie Jo sosto! <sup id="cite2"><a href="#fn2">[2]</a></sup></p>
<p id="v4"><sup><small>4</small></sup>  Jam pateikčiau savo bylą ir savo burną pripildyčiau įrodymų. </p>
<p id="v5"><sup><small>5</small></sup>  Tada išgirsčiau, ką Jis man atsakytų, ir suprasčiau, ką man kalbėtų. </p>
<p id="v6"><sup><small>6</small></sup>  Ar Jis priešintųsi man savo galinga jėga? Ne! Jis pažvelgtų į mane. </p>
<p id="v7"><sup><small>7</small></sup>  Teisusis galėtų aiškintis su Juo, taip aš būčiau išlaisvintas amžiams nuo savo teisėjo. </p>
<p id="v8"><sup><small>8</small></sup>  Jei einu pirmyn, ten Jo nėra, o jei atgal, Jo nerandu. </p>
<p id="v9"><sup><small>9</small></sup>  Jei Jis yra kairėje, aš Jo nematau, o jei pasislėpęs dešinėje, Jo nepastebiu. </p>
<p id="v10"><sup><small>10</small></sup>  Bet Jis žino mano kelią; jei Jis mane ištirtų, būčiau kaip auksas. <sup id="cite3"><a href="#fn3">[3]</a></sup></p>
<p id="v11"><sup><small>11</small></sup>  Ėjau Jo pėdomis, iš Jo kelio neiškrypau. </p>
<p id="v12"><sup><small>12</small></sup>  Nuo Jo įsakymų nepasitraukiau, Jo burnos žodžius vertinau labiau negu būtiną maistą. </p>
<p id="v13"><sup><small>13</small></sup>  Jis vienintelis, kas gali Jį pakeisti? Ko Jo siela geidžia, tą Jis padaro. </p>
<p id="v14"><sup><small>14</small></sup>  Jis įvykdys, kas man skirta; daug panašių dalykų Jis turi. </p>
<p id="v15"><sup><small>15</small></sup>  Todėl man baugu Jo akivaizdoje; apie tai galvodamas, bijau Jo. </p>
<p id="v16"><sup><small>16</small></sup>  Dievas susilpnina mano širdį; Visagalis gąsdina mane. </p>
<p id="v17"><sup><small>17</small></sup>  Aš nepražuvau prieš tamsą, Jis nepaslėpė tamsybės nuo mano veido”. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Job/22">Jobo knyga - Skyrius 22</a></td>
        <td><a href="/lt/Bible/Job/Index">Indeksas</a></td>
        <td><a href="/lt/Bible/Job/24">Jobo knyga - Skyrius 24</a></td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 23:1--24:25 <i>Kreipimasis į teisingą Dievą</i>: <a href="/lt/The_Urantia_Book/148#p6_9">UK 148:6.9</a>. </li>
  <li id="fn2"><a href="#cite2">↑</a> 23:3 <i>Dievo ieškantis</i>: <a href="/lt/The_Urantia_Book/1#p2_3">UK 1:2.3</a>. </li>
  <li id="fn3"><a href="#cite3">↑</a> 23:10 <i>Jis žino, kaip aš elgiuosi</i>: <a href="/lt/The_Urantia_Book/3#p3_2">UK 3:3.2</a>. </li>
</ol>
</div>
