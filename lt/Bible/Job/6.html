<!--
title: Jobo knyga - Skyrius 6
description: 
published: true
date: 2022-10-7T19:22:48Z
tags: bible, bible—job
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Job/5">Jobo knyga - Skyrius 5</a></td>
        <td><a href="/lt/Bible/Job/Index">Indeksas</a></td>
        <td><a href="/lt/Bible/Job/7">Jobo knyga - Skyrius 7</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Jobas atsakydamas tarė: </p>
<p id="v2"><sup><small>2</small></sup>  “O kad pasvertų mano vargą ir ant svarstyklių uždėtų mano kentėjimus! </p>
<p id="v3"><sup><small>3</small></sup>  Visa tai svertų daugiau už jūros smėlį. Todėl aš nuryju savo žodžius. </p>
<p id="v4"><sup><small>4</small></sup>  Visagalio strėlės įsmeigtos į mane, jų nuodus turi gerti mano dvasia. Dievo baisenybės išsirikiavę prieš mane. <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  Ar žvengia laukinis asilas, turėdamas žolės? Ar baubia jautis prie savo pašaro? </p>
<p id="v6"><sup><small>6</small></sup>  Ar galima valgyti beskonį dalyką be druskos? Ar kiaušinio baltymas turi skonį? </p>
<p id="v7"><sup><small>7</small></sup>  Tai, kuo bjaurėdavosi mano siela, yra mano suspaudimo maistas. </p>
<p id="v8"><sup><small>8</small></sup>  O kad įvyktų, ko prašau, ir Dievas suteiktų man, ko ilgiuosi. </p>
<p id="v9"><sup><small>9</small></sup>  Kad patiktų Dievui sunaikinti mane, rankos pakėlimu pribaigti mane. </p>
<p id="v10"><sup><small>10</small></sup>  Tai būtų man paguoda ir aš džiaugčiausi kentėdamas. Tenesigaili Jis manęs, nes aš neišsigyniau Šventojo žodžių. <sup id="cite2"><a href="#fn2">[2]</a></sup></p>
<p id="v11"><sup><small>11</small></sup>  Iš kur man jėgos, kad turėčiau viltį? Koks galas, kad aš toliau gyvenčiau? </p>
<p id="v12"><sup><small>12</small></sup>  Ar mano jėga yra akmens jėga? Ar mano kūnas iš vario? </p>
<p id="v13"><sup><small>13</small></sup>  Manyje nėra pagalbos ir išmintis pasitraukė nuo manęs. </p>
<p id="v14"><sup><small>14</small></sup>  Kenčiantis turėtų susilaukti gailestingumo iš savo draugo, tačiau jis atsisako Visagalio baimės. </p>
<p id="v15"><sup><small>15</small></sup>  Mano broliai yra klastingi kaip upelis, kaip vandens srovės, tekančios pro šalį. </p>
<p id="v16"><sup><small>16</small></sup>  Jie yra lyg tamsus ledas, padengtas sniegu. </p>
<p id="v17"><sup><small>17</small></sup>  Saulei kaitinant, jie pradingsta, karščiui užėjus­išnyksta. </p>
<p id="v18"><sup><small>18</small></sup>  Jų kelias pasuka į šalį, jie teka į tuštumą ir pranyksta. </p>
<p id="v19"><sup><small>19</small></sup>  Temos ir Šebos karavanai tyrinėjo juos ir pasitikėjo jais. </p>
<p id="v20"><sup><small>20</small></sup>  Tačiau jų viltis apvylė juos, jie atėjo ir buvo sugėdinti. </p>
<p id="v21"><sup><small>21</small></sup>  Jūs esate niekas, nes pamatę mano pažeminimą, išsigandote. </p>
<p id="v22"><sup><small>22</small></sup>  Argi ar prašiau: ‘Duokite man dovanų iš savo turto?’ </p>
<p id="v23"><sup><small>23</small></sup>  Arba: ‘Išgelbėkite mane iš priešo rankų. Išpirkite mane iš prispaudėjų’. </p>
<p id="v24"><sup><small>24</small></sup>  Pamokykite mane, ir aš nutilsiu; duokite man suprasti mano klaidas. </p>
<p id="v25"><sup><small>25</small></sup>  Kokie stiprūs yra tiesos žodžiai, o jūsų kalbos nieko neįrodo. </p>
<p id="v26"><sup><small>26</small></sup>  Jūs savo žodžiais man tik prikaišiojate; jie nuliūdusiam praeina lyg vėjas. </p>
<p id="v27"><sup><small>27</small></sup>  Jūs puolate našlaitį ir savo draugui kasate duobę. </p>
<p id="v28"><sup><small>28</small></sup>  Dabar pažvelkite į mane ir matysite, ar aš meluoju. </p>
<p id="v29"><sup><small>29</small></sup>  Atsakykite, kad nebūtų netiesos. Atsakykite, ar aš ne teisus? </p>
<p id="v30"><sup><small>30</small></sup>  Spręskite, ar aš netiesą kalbu? Ar aš neatskiriu tiesos nuo melo?” </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Job/5">Jobo knyga - Skyrius 5</a></td>
        <td><a href="/lt/Bible/Job/Index">Indeksas</a></td>
        <td><a href="/lt/Bible/Job/7">Jobo knyga - Skyrius 7</a></td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 6:4 <i>Visagalio strėlės</i>: <a href="/lt/The_Urantia_Book/90#p3_8">UK 90:3.8</a>. </li>
  <li id="fn2"><a href="#cite2">↑</a> 6:10 <i>Šventasis</i>: <a href="/lt/The_Urantia_Book/96#p1_9">UK 96:1.9</a>. </li>
</ol>
</div>
