<!--
title: Jobo knyga - Skyrius 24
description: 
published: true
date: 2022-9-13T21:36:44Z
tags: 
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Job/23">Jobo knyga - Skyrius 23</a></td>
        <td><a href="/lt/Bible/Job/Index">Indeksas</a></td>
        <td><a href="/lt/Bible/Job/25">Jobo knyga - Skyrius 25</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  “Visagalis žino laikus, tai kodėl tie, kurie Jį pažįsta, nesulaukia Jo dienos? </p>
<p id="v2"><sup><small>2</small></sup>  Vieni perkelia ribas, smurtu pagrobia bandas ir jas gano. </p>
<p id="v3"><sup><small>3</small></sup>  Našlaičių asilą jie nusivaro, našlės jautį paima kaip užstatą. </p>
<p id="v4"><sup><small>4</small></sup>  Vargšus jie nustumia nuo kelio, krašto beturčiai slepiasi nuo jų. </p>
<p id="v5"><sup><small>5</small></sup>  Jie eina į savo darbą kaip laukiniai asilai dykumoje, anksti keliasi ieškoti grobio, nes tyruose jie randa maisto sau ir savo vaikams. </p>
<p id="v6"><sup><small>6</small></sup>  Jie renka varpas ne savo lauke ir nedorėlio vynuogyne pasiskina vynuogių. </p>
<p id="v7"><sup><small>7</small></sup>  Jie miega neapsikloję ir neturi kuo apsidengti šaltyje. </p>
<p id="v8"><sup><small>8</small></sup>  Jie šlapi nuo kalnų lietaus ir glaudžiasi prie uolos, ieškodami slėptuvės. </p>
<p id="v9"><sup><small>9</small></sup>  Anie atplėšia našlaitį nuo krūtinės ir ima užstatą iš vargšo, </p>
<p id="v10"><sup><small>10</small></sup>  kuris vaikščioja nuogas, neturėdamas drabužių; atima varpas iš alkstančių, </p>
<p id="v11"><sup><small>11</small></sup>  kurie gamina aliejų šeimininkui, mina vyno spaustuvus, tačiau kenčia troškulį. </p>
<p id="v12"><sup><small>12</small></sup>  Žmonės dejuoja mieste ir sužeistųjų sielos šaukiasi pagalbos, tačiau Dievas neapkaltina jų. </p>
<p id="v13"><sup><small>13</small></sup>  Jie sukyla prieš šviesą, nepažįsta jos kelių, neina jos takais. </p>
<p id="v14"><sup><small>14</small></sup>  Anksti rytą keliasi žudikas ir žudo beturtį ir vargšą; naktį jis slankioja kaip vagis. </p>
<p id="v15"><sup><small>15</small></sup>  Svetimautojas laukia sutemų, tikėdamas, kad niekas jo nematys, jis užsidengia savo veidą. </p>
<p id="v16"><sup><small>16</small></sup>  Tamsoje jie plėšia namus, kuriuos numatė dieną; šviesos jie nežino. </p>
<p id="v17"><sup><small>17</small></sup>  Nes rytas jiems kaip mirties šešėlis, jei kas pažins juos, tai juos gąsdina kaip mirtis. </p>
<p id="v18"><sup><small>18</small></sup>  Jis greitas kaip vanduo; jo dalis prakeikta žemėje. Jis neina keliu į vynuogyną. </p>
<p id="v19"><sup><small>19</small></sup>  Kaip sausra ir kaitra praryja sniego vandenis, taip pragaras praryja nusidėjėlį. </p>
<p id="v20"><sup><small>20</small></sup>  Įsčios pamirš jį, kirmėlės skaniai maitinsis juo, jo niekas nebeprisimins. Piktadarys kaip nukirstas medis, </p>
<p id="v21"><sup><small>21</small></sup>  nes išnaudojo nevaisingąją ir našlei nepadėjo. </p>
<p id="v22"><sup><small>22</small></sup>  Dievas pašalina galiūnus savo jėga; Jis pakyla, ir joks žmogus nėra tikras dėl savo gyvybės. </p>
<p id="v23"><sup><small>23</small></sup>  Jis teikia jiems saugumą ir poilsį, bet Jo akys stebi jų kelius. </p>
<p id="v24"><sup><small>24</small></sup>  Jie išaukštinami trumpam laikui, bet pranyksta ir tampa nieku. Jie pašalinami iš kelio ir sudžiūsta kaip javų varpos. </p>
<p id="v25"><sup><small>25</small></sup>  Argi taip nėra? Kas įrodys, kad aš netiesą kalbu ir esu melagis?” </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Job/23">Jobo knyga - Skyrius 23</a></td>
        <td><a href="/lt/Bible/Job/Index">Indeksas</a></td>
        <td><a href="/lt/Bible/Job/25">Jobo knyga - Skyrius 25</a></td>
      </tr>
    </tbody>
  </table>
</figure>
