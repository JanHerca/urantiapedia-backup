<!--
title: Jobo knyga - Skyrius 7
description: 
published: true
date: 2022-10-7T19:22:48Z
tags: bible, bible—job
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Job/6">Jobo knyga - Skyrius 6</a></td>
        <td><a href="/lt/Bible/Job/Index">Indeksas</a></td>
        <td><a href="/lt/Bible/Job/8">Jobo knyga - Skyrius 8</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  “Ar nėra žmogui skirto laiko žemėje? Ar jo dienos nėra kaip samdinio dienos? </p>
<p id="v2"><sup><small>2</small></sup>  Kaip vergas trokšta pavėsio ir samdinys laukia algos, </p>
<p id="v3"><sup><small>3</small></sup>  taip aš gavau tuštybės mėnesius ir vargo naktys skirtos man. </p>
<p id="v4"><sup><small>4</small></sup>  Kai atsigulu, galvoju: ‘Kada pasibaigs naktis ir aš atsikelsiu?’ Taip aš vargstu ir kenčiu iki aušros. </p>
<p id="v5"><sup><small>5</small></sup>  Mano kūnas aplipęs kirmėlėmis ir purvais, mano oda sutrūkinėjusi ir susitraukusi. </p>
<p id="v6"><sup><small>6</small></sup>  Mano dienos greitesnės už audėjo šaudyklę ir baigiasi neviltimi. </p>
<p id="v7"><sup><small>7</small></sup>  Atsimink, kad mano gyvenimas tėra vėjas; mano akys neberegės gero. </p>
<p id="v8"><sup><small>8</small></sup>  Akys to, kuris mane matė, nebematys manęs; Tu žiūrėsi, bet manęs nebebus. </p>
<p id="v9"><sup><small>9</small></sup>  Kaip debesis nueina ir dingsta, taip nuėjęs į kapą nebesugrįžta. </p>
<p id="v10"><sup><small>10</small></sup>  Jis nebegrįš į savo namus, jo vieta nebepažins jo. </p>
<p id="v11"><sup><small>11</small></sup>  Aš neužversiu savo burnos, kalbėsiu dvasios skausme, skųsiuos savo sielos kartume. </p>
<p id="v12"><sup><small>12</small></sup>  Ar aš esu jūra, ar banginis, kad statai man sargybą? </p>
<p id="v13"><sup><small>13</small></sup>  Kai sakau: ‘Mano lova paguos mane, mano guolis palengvins mano skundą’, </p>
<p id="v14"><sup><small>14</small></sup>  Tu baugini mane sapnais ir gąsdini regėjimais. </p>
<p id="v15"><sup><small>15</small></sup>  Todėl mano siela pasirinktų būti pasmaugta, ir mirtis man geriau už gyvenimą. </p>
<p id="v16"><sup><small>16</small></sup>  Aš bjauriuosi juo ir nebenoriu gyventi. Palik mane, mano dienos­tuštybė. </p>
<p id="v17"><sup><small>17</small></sup>  Kas yra žmogus, kad jį laikai pagarboje ir kreipi į jį savo dėmesį? </p>
<p id="v18"><sup><small>18</small></sup>  Aplankai jį kas rytą, kas akimirką jį mėgini. </p>
<p id="v19"><sup><small>19</small></sup>  Kada paliksi mane ir leisi ramiai nuryti seilę? </p>
<p id="v20"><sup><small>20</small></sup>  Jei nusidėjau, ką Tau padarysiu, žmonių sarge? Kodėl mane pasirinkai taikiniu, kad būčiau sau našta? </p>
<p id="v21"><sup><small>21</small></sup>  Kodėl neatleidi mano kaltės ir nepanaikini mano nusikaltimo? Aš gulėsiu dulkėse; Tu ieškosi manęs rytą, tačiau manęs nebebus”. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Job/6">Jobo knyga - Skyrius 6</a></td>
        <td><a href="/lt/Bible/Job/Index">Indeksas</a></td>
        <td><a href="/lt/Bible/Job/8">Jobo knyga - Skyrius 8</a></td>
      </tr>
    </tbody>
  </table>
</figure>
