<!--
title: Jobo knyga - Skyrius 39
description: 
published: true
date: 2022-10-7T19:22:48Z
tags: bible, bible—job
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Job/38">Jobo knyga - Skyrius 38</a></td>
        <td><a href="/lt/Bible/Job/Index">Indeksas</a></td>
        <td><a href="/lt/Bible/Job/40">Jobo knyga - Skyrius 40</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  “Ar žinai kalnų ožių atsivedimo laiką? Ar stebėjai stirnų gimimą? </p>
<p id="v2"><sup><small>2</small></sup>  Ar gali suskaičiuoti jų nėštumo mėnesius ir ar žinai laiką, kada jos atsives? </p>
<p id="v3"><sup><small>3</small></sup>  Jos susiriečia, dejuoja ir atsiveda vaikų. </p>
<p id="v4"><sup><small>4</small></sup>  Jų jaunikliai, sustiprėję ir užaugę atvirame lauke, atsiskiria ir nebesugrįžta. </p>
<p id="v5"><sup><small>5</small></sup>  Kas leido laukiniam asilui laisvai bėgioti ir kas atrišo jo pančius? </p>
<p id="v6"><sup><small>6</small></sup>  Aš paskyriau jam namais tyrus, nederlingoje žemėje jį apgyvendinau. </p>
<p id="v7"><sup><small>7</small></sup>  Jis juokiasi iš miesto spūsties, vežiko šauksmų negirdi. </p>
<p id="v8"><sup><small>8</small></sup>  Aukštai kalnuose jis randa sau ganyklą, ieško žaliuojančių plotų. </p>
<p id="v9"><sup><small>9</small></sup>  Ar stumbras tau tarnaus, ar jis stovės naktį prie tavo ėdžių? </p>
<p id="v10"><sup><small>10</small></sup>  Ar gali jį pakinkyti ir ar jis ars slėnį paskui tave? </p>
<p id="v11"><sup><small>11</small></sup>  Ar pasitikėsi juo ir jo didele jėga? Ar paliksi jam savo darbą? </p>
<p id="v12"><sup><small>12</small></sup>  Ar tiki, kad jis suveš tavo pasėlius į klojimą? </p>
<p id="v13"><sup><small>13</small></sup>  Ar tu davei povui gražius sparnus ir plunksnas bei sparnus stručiui? </p>
<p id="v14"><sup><small>14</small></sup>  Jis pakasa žemėje savo kiaušinius ir smėlyje leidžia jiems šilti. </p>
<p id="v15"><sup><small>15</small></sup>  Jis nesupranta, kad koja gali juos sutraiškyti ir laukinis žvėris sumindyti. </p>
<p id="v16"><sup><small>16</small></sup>  Jis šiurkščiai elgiasi su savo vaikais, tarsi jie būtų svetimi; jis nebijo, kad darbuojasi veltui, </p>
<p id="v17"><sup><small>17</small></sup>  nes Dievas neapdovanojo jo išmintimi ir nedavė jam supratimo. </p>
<p id="v18"><sup><small>18</small></sup>  Jei jis pasikelia bėgti, pasijuokia iš žirgo ir raitelio. </p>
<p id="v19"><sup><small>19</small></sup>  Ar tu suteikei žirgui stiprybės? Ar papuošei jo sprandą karčiais? </p>
<p id="v20"><sup><small>20</small></sup>  Ar gali jį išgąsdinti kaip žiogą? Jo šnervių prunkštimas baisus. </p>
<p id="v21"><sup><small>21</small></sup>  Jis kasa žemę ir džiaugiasi savo jėga, bėga prieš ginkluotų žmonių būrį. </p>
<p id="v22"><sup><small>22</small></sup>  Jis nepažįsta baimės ir nenusigąsta, jis nesitraukia nuo kardo. </p>
<p id="v23"><sup><small>23</small></sup>  Jei žvanga strėlinės, žiba ietys ir skydai, </p>
<p id="v24"><sup><small>24</small></sup>  jis trypia ir kasa žemę, nerimsta gaudžiant trimitui. </p>
<p id="v25"><sup><small>25</small></sup>  Trimitams pasigirdus, jis žvengia: Y-ha-ha! Jis iš tolo nujaučia kovą, girdi vado įsakymus ir kovos šauksmą. </p>
<p id="v26"><sup><small>26</small></sup>  Ar tavo išmintimi pakyla sakalas, išskleidžia savo sparnus ir skrenda link pietų? </p>
<p id="v27"><sup><small>27</small></sup>  Ar tavo įsakymu sklando erelis ir krauna savo lizdą aukštumose? </p>
<p id="v28"><sup><small>28</small></sup>  Jis gyvena ant aukščiausios uolos neprieinamoje vietoje. </p>
<p id="v29"><sup><small>29</small></sup>  Iš ten jis dairosi grobio, jo akys pamato jį iš tolo. </p>
<p id="v30"><sup><small>30</small></sup>  Jo jaunikliai geria kraują; kur yra žuvusių, ten ir jis”. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Job/38">Jobo knyga - Skyrius 38</a></td>
        <td><a href="/lt/Bible/Job/Index">Indeksas</a></td>
        <td><a href="/lt/Bible/Job/40">Jobo knyga - Skyrius 40</a></td>
      </tr>
    </tbody>
  </table>
</figure>
