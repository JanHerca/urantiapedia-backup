<!--
title: Jobo knyga - Skyrius 37
description: 
published: true
date: 2022-9-13T21:36:44Z
tags: 
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Job/36">Jobo knyga - Skyrius 36</a></td>
        <td><a href="/lt/Bible/Job/Index">Indeksas</a></td>
        <td><a href="/lt/Bible/Job/38">Jobo knyga - Skyrius 38</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  “Dėl to mano širdis dreba ir pasitraukė iš savo vietos. </p>
<p id="v2"><sup><small>2</small></sup>  Klausykite Jo balso, griaudėjimo, kuris sklinda iš Jo burnos. </p>
<p id="v3"><sup><small>3</small></sup>  Jis siunčia jį po visą padangę, Jo žaibai iki žemės pakraščių. </p>
<p id="v4"><sup><small>4</small></sup>  Po to aidi balsas. Jis sugriaudžia savo didybės balsu ir nieko nepasilieka, kai Jo balsas pasigirsta. </p>
<p id="v5"><sup><small>5</small></sup>  Dievas didingai griaudėja savo balsu, Jis daro mums nesuvokiamų dalykų. </p>
<p id="v6"><sup><small>6</small></sup>  Sniegui Jis įsako snigti, silpnas ir stiprus lietus priklauso nuo Jo. </p>
<p id="v7"><sup><small>7</small></sup>  Kad žmonės pažintų Jo darbą, Jis užantspauduoja žmonių rankas. </p>
<p id="v8"><sup><small>8</small></sup>  Tuomet ir žvėrys slepiasi savo lindynėse. </p>
<p id="v9"><sup><small>9</small></sup>  Iš pietų ateina audra, iš šiaurės­šaltis. </p>
<p id="v10"><sup><small>10</small></sup>  Dievo kvapu padaromas ledas, ir platūs vandenys sustingsta. </p>
<p id="v11"><sup><small>11</small></sup>  Jis pripildo debesis drėgmės, iš jų sklinda žaibai. </p>
<p id="v12"><sup><small>12</small></sup>  Jie plaukia, kur Jis nukreipia, ir vykdo, ką Jis įsako, visuose žemės kraštuose. </p>
<p id="v13"><sup><small>13</small></sup>  Jis tai daro norėdamas sudrausti, palaiminti arba pasigailėti. </p>
<p id="v14"><sup><small>14</small></sup>  Jobai, stebėk ir apsvarstyk Dievo nuostabius darbus. </p>
<p id="v15"><sup><small>15</small></sup>  Ar žinai, kaip Dievas juos suvaldo ir parodo savo debesies šviesą? </p>
<p id="v16"><sup><small>16</small></sup>  Ar žinai, kaip debesys laikosi, šitie nuostabūs darbai To, kuris turi tobulą pažinimą? <sup id="cite1"><a href="#fn1">[1]</a></sup></p>
<p id="v17"><sup><small>17</small></sup>  Ar žinai, kodėl drabužiai įkaista, kai Jis ramina žemę pietų vėju? </p>
<p id="v18"><sup><small>18</small></sup>  Ar tu su Juo ištiesei dangaus skliautą tvirtą kaip veidrodį, iš vario nulietą? </p>
<p id="v19"><sup><small>19</small></sup>  Pamokyk mus, ką turime Jam sakyti, nes mes nesusigaudome tamsoje. </p>
<p id="v20"><sup><small>20</small></sup>  Ar bus Jam pranešta, ką kalbu? Jei žmogus kalbėtų, jis būtų prarytas. </p>
<p id="v21"><sup><small>21</small></sup>  Kai debesys uždengia saulę, šviesos nematyti, bet, vėjui papūtus, dangus nuskaidrėja. </p>
<p id="v22"><sup><small>22</small></sup>  Iš šiaurės ateina giedra, o Dievas yra bauginančiai didingas. </p>
<p id="v23"><sup><small>23</small></sup>  Visagalis mums nepasiekiamas; Jis galingas jėga, tiesa ir teisingumu, Jis neišnaudoja. <sup id="cite2"><a href="#fn2">[2]</a></sup></p>
<p id="v24"><sup><small>24</small></sup>  Todėl žmonės Jo bijo. Jis nepaiso tų, kurie dedasi išmintingi”. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Job/36">Jobo knyga - Skyrius 36</a></td>
        <td><a href="/lt/Bible/Job/Index">Indeksas</a></td>
        <td><a href="/lt/Bible/Job/38">Jobo knyga - Skyrius 38</a></td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 37:16 <i># 1 Tobulos žinios</i>: <a href="/lt/The_Urantia_Book/3#p3_1">UK 3:3.1</a>.  <i>Tas, kuris subalansuoja debesis</i>: <a href="/lt/The_Urantia_Book/3#p3_1">UK 3:3.1</a>. </li>
  <li id="fn2"><a href="#cite2">↑</a> 37:23 <i>1 dalis: Begalybės prisilietimas</i>: <a href="/lt/The_Urantia_Book/2#p1_1">UK 2:1.1</a>.  <i>Dievo galia</i>: <a href="/lt/The_Urantia_Book/1#p1_4">UK 1:1.4</a>.  <i>3 dalis: Prisilietimas prie Visagalio</i>: <a href="/lt/The_Urantia_Book/96#p6_4">UK 96:6.4</a>.  <i>Galia</i>: <a href="/lt/The_Urantia_Book/131#p10_6">UK 131:10.6</a>.  <i>Visagalis</i>: <a href="/lt/The_Urantia_Book/142#p3_7">UK 142:3.7</a>.  <i>Jėgos, teismo Dievas,</i>: <a href="/lt/The_Urantia_Book/96#p6_3">UK 96:6.3</a>.  <i>Dievas yra visagalis</i>: <a href="/lt/The_Urantia_Book/131#p10_3">UK 131:10.3</a>. </li>
</ol>
</div>
