<!--
title: Jobo knyga - Skyrius 20
description: 
published: true
date: 2022-10-7T19:22:48Z
tags: bible, bible—job
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Job/19">Jobo knyga - Skyrius 19</a></td>
        <td><a href="/lt/Bible/Job/Index">Indeksas</a></td>
        <td><a href="/lt/Bible/Job/21">Jobo knyga - Skyrius 21</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Naamatietis Cofaras atsakydamas tarė: <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  “Mano mintys verčia mane atsiliepti, ir dėl to aš skubu kalbėti. </p>
<p id="v3"><sup><small>3</small></sup>  Aš girdėjau priekaištus man ir mano supratimo dvasia verčia mane atsakyti. </p>
<p id="v4"><sup><small>4</small></sup>  Ar nežinai, kad nuo seno, kai žmogus buvo įkurdintas žemėje, </p>
<p id="v5"><sup><small>5</small></sup>  nedorėlių džiaugsmas trumpas ir veidmainių džiaugsmas tik akimirka? </p>
<p id="v6"><sup><small>6</small></sup>  Nors jo puikybė pasiektų dangus ir jo galva liestų debesis, </p>
<p id="v7"><sup><small>7</small></sup>  jis pražus kaip jo paties išmatos. Kas jį matė, klaus: ‘Kur jis?’ </p>
<p id="v8"><sup><small>8</small></sup>  Kaip sapnas jis dings, pranyks kaip nakties regėjimas. </p>
<p id="v9"><sup><small>9</small></sup>  Akis, kuri jį matė, nebematys jo daugiau ir jo vieta jo neberegės. </p>
<p id="v10"><sup><small>10</small></sup>  Jo vaikai ieškos beturčių palankumo, jo rankos sugrąžins jo turtus. </p>
<p id="v11"><sup><small>11</small></sup>  Jo kaulai pilni jaunystės nuodėmių, kurios gulės dulkėse kartu su juo. </p>
<p id="v12"><sup><small>12</small></sup>  Nors nedorybė saldi jo burnoje, nors jis slepia ją po savo liežuviu, </p>
<p id="v13"><sup><small>13</small></sup>  saugo ją ir nepaleidžia, paslėpęs savo burnoje, </p>
<p id="v14"><sup><small>14</small></sup>  tačiau maistas jo viduriuose virs gyvačių tulžimi. </p>
<p id="v15"><sup><small>15</small></sup>  Prarytus turtus jis išvems; Dievas iš jo pilvo ištrauks juos. </p>
<p id="v16"><sup><small>16</small></sup>  Gyvačių nuodus jis čiulps, jį nužudys angies liežuvis. </p>
<p id="v17"><sup><small>17</small></sup>  Jis nematys upių ir upelių, tekančių medumi ir pienu. </p>
<p id="v18"><sup><small>18</small></sup>  Ką jis uždirbo, turės atiduoti ir neprarys to. Jis atlygins savo turtais ir nepasidžiaugs jais. </p>
<p id="v19"><sup><small>19</small></sup>  Nes jis nuskriaudė ir apleido vargšą, pasisavino namus, kurių nestatė. </p>
<p id="v20"><sup><small>20</small></sup>  Jo godumui nebuvo ribų, bet jis nieko neišgelbės. </p>
<p id="v21"><sup><small>21</small></sup>  Neliks jo valgio ir niekas nežiūrės į jo gėrybes. </p>
<p id="v22"><sup><small>22</small></sup>  Kai jis bus apsirūpinęs, jam bus ankšta, nelaimės rankos apims jį. </p>
<p id="v23"><sup><small>23</small></sup>  Kai jis norės prikimšti savo pilvą, Dievas pasiųs savo rūstybę ant jo, išlies ją, jam bevalgant. </p>
<p id="v24"><sup><small>24</small></sup>  Jis bėgs nuo geležinio ginklo, bet jį pervers varinis lankas. </p>
<p id="v25"><sup><small>25</small></sup>  Strėlė bus ištraukta iš jo kūno, žibantis antgalis bus išliejęs jo tulžį; siaubai apniks jį. </p>
<p id="v26"><sup><small>26</small></sup>  Tamsa paslėpta jo viduje; prarys jį ugnis, kurios niekas neužkūrė. Bus varginami tie, kas liks jo palapinėje. </p>
<p id="v27"><sup><small>27</small></sup>  Dangus atskleis jo kaltę ir žemė sukils prieš jį. </p>
<p id="v28"><sup><small>28</small></sup>  Visas jo turtas bus sunaikintas ir nuneštas Jo rūstybės dieną. </p>
<p id="v29"><sup><small>29</small></sup>  Tokia dalis yra nuo Dievo nedorėliui ir toks palikimas yra Dievo jam skirtas”. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Job/19">Jobo knyga - Skyrius 19</a></td>
        <td><a href="/lt/Bible/Job/Index">Indeksas</a></td>
        <td><a href="/lt/Bible/Job/21">Jobo knyga - Skyrius 21</a></td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 20:1-29 <i>Zofaras kartoja patarimus</i>: <a href="/lt/The_Urantia_Book/148#p6_9">UK 148:6.9</a>. </li>
</ol>
</div>
