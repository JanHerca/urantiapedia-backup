<!--
title: Jobo knyga - Skyrius 36
description: 
published: true
date: 2022-9-13T21:36:44Z
tags: 
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Job/35">Jobo knyga - Skyrius 35</a></td>
        <td><a href="/lt/Bible/Job/Index">Indeksas</a></td>
        <td><a href="/lt/Bible/Job/37">Jobo knyga - Skyrius 37</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Elihuvas kalbėjo toliau: </p>
<p id="v2"><sup><small>2</small></sup>  “Turėk kantrybės dar valandėlę, kad aš kalbėčiau už Dievą. </p>
<p id="v3"><sup><small>3</small></sup>  Aš remsiuosi praeitimi ir įrodysiu, kad mano Kūrėjas yra teisus. </p>
<p id="v4"><sup><small>4</small></sup>  Mano žodžiai teisingi, turintis tobulą pažinimą yra priešais tave. <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  Dievas yra galingas ir stiprus, tačiau neniekina nieko. </p>
<p id="v6"><sup><small>6</small></sup>  Jis nepalieka nedorėlio gyvo, bet apgina nuskriaustojo teises. </p>
<p id="v7"><sup><small>7</small></sup>  Jis neatitraukia nuo teisiųjų savo akių, bet su karaliais pasodina soste, įtvirtina ir išaukština juos. </p>
<p id="v8"><sup><small>8</small></sup>  Jei jie sukaustomi grandinėmis ir priespaudos metu surišami virvėmis, </p>
<p id="v9"><sup><small>9</small></sup>  tai Jis parodo jiems jų darbus ir nusikaltimus. </p>
<p id="v10"><sup><small>10</small></sup>  Dievas atveria jų ausis pamokymui ir įsako atsisakyti nusikaltimų. </p>
<p id="v11"><sup><small>11</small></sup>  Jei jie paklauso ir tarnauja Jam, praleis savo dienas klestėdami ir metus besidžiaugdami. </p>
<p id="v12"><sup><small>12</small></sup>  Bet jei jie nepaklūsta, pražus nuo kardo, mirs, neįgavę išminties. </p>
<p id="v13"><sup><small>13</small></sup>  Veidmainiai kaupia širdyje rūstybę, jie nesišaukia Jo, net būdami surišti. </p>
<p id="v14"><sup><small>14</small></sup>  Tokie miršta jaunystėje, jų gyvenimas tarp netyrųjų. </p>
<p id="v15"><sup><small>15</small></sup>  Jis išgelbsti vargšą iš jo vargo ir atveria jam ausis priespaudos metu. </p>
<p id="v16"><sup><small>16</small></sup>  Jis ir tave išlaisvintų ir padengtų tau stalą gėrybėmis. </p>
<p id="v17"><sup><small>17</small></sup>  Tu susilaukei nedorėlio bausmės, teismas ir teisingumas pasiekė tave. </p>
<p id="v18"><sup><small>18</small></sup>  Būk atsargus, kad Jis nepašalintų tavęs savo rūstybėje, nes tada ir didelė išpirka neišgelbės tavęs. </p>
<p id="v19"><sup><small>19</small></sup>  Ar Jis atsižvelgs į tavo turtus? Ne! Nei į auksą, nei į tavo galybę. </p>
<p id="v20"><sup><small>20</small></sup>  Nelauk nakties, kai tautos bus pašalintos ir sunaikintos. </p>
<p id="v21"><sup><small>21</small></sup>  Saugokis, nepalink į neteisybę, kurią tu pasirinktum vietoje kentėjimų. </p>
<p id="v22"><sup><small>22</small></sup>  Dievas išaukštintas savo galybe, kas gali pamokyti kaip Jis? <sup id="cite2"><a href="#fn2">[2]</a></sup></p>
<p id="v23"><sup><small>23</small></sup>  Kas Jam nurodė Jo kelius ir kas Jam pasakytų: ‘Tu klysti’? </p>
<p id="v24"><sup><small>24</small></sup>  Atsimink, kad galėtum išaukštinti Jo darbus, kuriuos žmonės matė. </p>
<p id="v25"><sup><small>25</small></sup>  Visi žmonės gali juos matyti ir pastebėti iš tolo. </p>
<p id="v26"><sup><small>26</small></sup>  Dievas yra didis, ne mums Jį suprasti; Jo metų tu negali suskaičiuoti. <sup id="cite3"><a href="#fn3">[3]</a></sup></p>
<p id="v27"><sup><small>27</small></sup>  Jis padaro iš vandens lašus, iš rūko lietų, </p>
<p id="v28"><sup><small>28</small></sup>  kurį debesys lieja gausiai ant žmonių. </p>
<p id="v29"><sup><small>29</small></sup>  Kas supras debesų išsidėstymą ir Jo palapinės garsus? </p>
<p id="v30"><sup><small>30</small></sup>  Jis paskleidžia savo šviesą ir apdengia jūros gelmes. </p>
<p id="v31"><sup><small>31</small></sup>  Jis teisia žmones ir teikia jiems maisto apsčiai. </p>
<p id="v32"><sup><small>32</small></sup>  Jis pažaboja žaibus ir įsako jiems smogti į tikslą. </p>
<p id="v33"><sup><small>33</small></sup>  Griaustinis praneša apie tai, ir gyvuliai jaučia, kas vyksta”. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Job/35">Jobo knyga - Skyrius 35</a></td>
        <td><a href="/lt/Bible/Job/Index">Indeksas</a></td>
        <td><a href="/lt/Bible/Job/37">Jobo knyga - Skyrius 37</a></td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 36:4 <i># 1 Tobulos žinios</i>: <a href="/lt/The_Urantia_Book/3#p3_1">UK 3:3.1</a>. </li>
  <li id="fn2"><a href="#cite2">↑</a> 36:22 <i>Visagalis</i>: <a href="/lt/The_Urantia_Book/142#p3_7">UK 142:3.7</a>.  <i>Dievas yra visagalis</i>: <a href="/lt/The_Urantia_Book/131#p10_3">UK 131:10.3</a>.  <i>Dievo galia</i>: <a href="/lt/The_Urantia_Book/1#p1_4">UK 1:1.4</a>.  <i>Galia</i>: <a href="/lt/The_Urantia_Book/131#p10_6">UK 131:10.6</a>. </li>
  <li id="fn3"><a href="#cite3">↑</a> 36:26 <i>Dievas didis</i>: <a href="/lt/The_Urantia_Book/28#p6_21">UK 28:6.21</a>.  <i>Dievas didis</i>: <a href="/lt/The_Urantia_Book/2#p1_1">UK 2:1.1</a>.  <i>2 dalis: Štai Dievas yra didis</i>: <a href="/lt/The_Urantia_Book/96#p6_4">UK 96:6.4</a>. </li>
</ol>
</div>
