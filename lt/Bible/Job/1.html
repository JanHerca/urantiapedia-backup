<!--
title: Jobo knyga - Skyrius 1
description: 
published: true
date: 2022-9-13T21:36:44Z
tags: 
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td> </td>
        <td><a href="/lt/Bible/Job/Index">Indeksas</a></td>
        <td><a href="/lt/Bible/Job/2">Jobo knyga - Skyrius 2</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Uco krašte gyveno vyras, vardu Jobas. Jis buvo tobulas ir teisus vyras, bijojo Dievo ir vengė pikto. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup> <sup id="cite5"><a href="#fn5">[5]</a></sup></p>
<p id="v2"><sup><small>2</small></sup>  Jis turėjo septynis sūnus ir tris dukteris, </p>
<p id="v3"><sup><small>3</small></sup>  septynis tūkstančius avių, tris tūkstančius kupranugarių, penkis šimtus jungų jaučių, penkis šimtus asilių ir labai didelę šeimyną. Tas vyras buvo žymiausias Rytuose. </p>
<p id="v4"><sup><small>4</small></sup>  Jo sūnūs keldavo vaišes kiekvienas savo namuose savo dieną, pasikvietę tris seseris kartu su jais valgyti ir gerti. </p>
<p id="v5"><sup><small>5</small></sup>  Vaišių dienoms pasibaigus, Jobas juos šventindavo. Atsikėlęs anksti rytą, jis aukodavo deginamąsias aukas pagal jų skaičių, galvodamas: “Gal mano sūnūs nusidėjo ir keikė Dievą savo širdyse”. Taip Jobas visuomet darydavo. </p>
<p id="v6"><sup><small>6</small></sup>  Vieną dieną Dievo sūnūs susirinko pas Viešpatį; atėjo ir šėtonas. <sup id="cite3"><a href="#fn3">[3]</a></sup> <sup id="cite4"><a href="#fn4">[4]</a></sup></p>
<p id="v7"><sup><small>7</small></sup>  Viešpats klausė šėtoną: “Iš kur ateini?” Šėtonas atsakė Viešpačiui: “Aš vaikštinėjau po visą žemę”. </p>
<p id="v8"><sup><small>8</small></sup>  Viešpats vėl klausė šėtoną: “Ar atkreipei dėmesį į mano tarną Jobą? Juk žemėje nėra nė vieno jam lygaus. Jis yra tobulas ir teisus, bijo Dievo ir vengia pikto”. </p>
<p id="v9"><sup><small>9</small></sup>  Šėtonas atsakė Viešpačiui: “Ne veltui Jobas bijo Dievo. </p>
<p id="v10"><sup><small>10</small></sup>  Juk Tu saugoji jį, jo namus ir viską, ką jis turi! Jo darbus Tu laimini ir jo turtas didėja. </p>
<p id="v11"><sup><small>11</small></sup>  Bet ištiesk savo ranką ir paliesk tai, ką jis turi, ir jis keiks Tave į akis”. </p>
<p id="v12"><sup><small>12</small></sup>  Viešpats tarė šėtonui: “Visa, ką jis turi, atiduodu tavo valdžion, bet prieš jį neištiesk rankos”. Šėtonas pasišalino iš Viešpaties akivaizdos. </p>
<p id="v13"><sup><small>13</small></sup>  Tą dieną Jobo sūnūs ir dukterys valgė ir gėrė vyną vyriausiojo brolio namuose. </p>
<p id="v14"><sup><small>14</small></sup>  Pasiuntinys, atėjęs pas Jobą, pranešė: “Jaučiai arė ir asilai ganėsi šalia jų. </p>
<p id="v15"><sup><small>15</small></sup>  Šebiečiai užpuolė ir juos pagrobė, o tarnus užmušė kardu; tik aš vienas ištrūkau, kad tau tai praneščiau”. </p>
<p id="v16"><sup><small>16</small></sup>  Jam tebekalbant, atėjo kitas ir pranešė: “Dievo ugnis krito iš dangaus ir sudegino avis ir tarnus, ir juos prarijo; tik aš vienas ištrūkau, kad tau praneščiau”. </p>
<p id="v17"><sup><small>17</small></sup>  Jam tebekalbant, atėjo kitas ir pranešė: “Chaldėjai, pasiskirstę trimis grupėmis, puolė kupranugarius ir juos pagrobė, o tarnus nužudė kardu; tik aš vienas ištrūkau, kad tau praneščiau”. </p>
<p id="v18"><sup><small>18</small></sup>  Jam tebekalbant, atėjo kitas ir pranešė: “Tavo sūnūs ir dukterys valgė ir gėrė vyną vyriausiojo brolio namuose. </p>
<p id="v19"><sup><small>19</small></sup>  Pakilęs smarkus vėjas iš dykumos sugriovė namą ir užmušė visus jaunuolius; tik aš vienas ištrūkau, kad tau praneščiau”. </p>
<p id="v20"><sup><small>20</small></sup>  Jobas atsikėlė, perplėšė savo apsiaustą, nusiskuto plaukus ir, puolęs ant žemės, pagarbino, </p>
<p id="v21"><sup><small>21</small></sup>  tardamas: “Nuogas gimiau, nuogas ir mirsiu. Viešpats davė, Viešpats ir atėmė; tebūna palaimintas Viešpaties vardas”. </p>
<p id="v22"><sup><small>22</small></sup>  Visu tuo Jobas nenusidėjo ir nekalbėjo kvailai prieš Dievą. </p>
<br/>
<figure class="table chapter-navigator">
  <table>
    <tbody>
      <tr>
        <td> </td>
        <td><a href="/lt/Bible/Job/Index">Indeksas</a></td>
        <td><a href="/lt/Bible/Job/2">Jobo knyga - Skyrius 2</a></td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 1:1 <i>Dievas yra didelė baimė</i>: <a href="/lt/The_Urantia_Book/92#p1_5">UK 92:1.5</a>. </li>
  <li id="fn2"><a href="#cite2">↑</a> 1:1-3 <i>Darbas: geras, turtingas ir sveikas</i>: <a href="/lt/The_Urantia_Book/148#p6_2">UK 148:6.2</a>. </li>
  <li id="fn3"><a href="#cite3">↑</a> 1:6 <i>Angelai ne „Dievo sūnūs“</i>: <a href="/lt/The_Urantia_Book/167#p7_2">UK 167:7.2</a>.  <i>Kai Dievo Sūnūs susitinka</i>: <a href="/lt/The_Urantia_Book/45#p2_4">UK 45:2.4</a>.  <i>Kai susirinko Sons of God</i>: <a href="/lt/The_Urantia_Book/53#p8_2">UK 53:8.2</a>.  <i>Diena, kai atėjo Dievo sūnūs</i>: <a href="/lt/The_Urantia_Book/43#p4_8">UK 43:4.8</a>. </li>
  <li id="fn4"><a href="#cite4">↑</a> 1:6-12 <i>Šėtonas</i>: <a href="/lt/The_Urantia_Book/53#p1_4">UK 53:1.4</a>. </li>
  <li id="fn5"><a href="#cite5">↑</a> 1:1ss <i>Jobo knyga</i>: <a href="/lt/The_Urantia_Book/148#p6_2">UK 148:6.2</a>.  <i>Jobo knyga</i>: <a href="/lt/The_Urantia_Book/95#p1_10">UK 95:1.10</a>. </li>
</ol>
</div>
