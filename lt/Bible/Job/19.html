<!--
title: Jobo knyga - Skyrius 19
description: 
published: true
date: 2022-9-13T21:36:44Z
tags: 
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Job/18">Jobo knyga - Skyrius 18</a></td>
        <td><a href="/lt/Bible/Job/Index">Indeksas</a></td>
        <td><a href="/lt/Bible/Job/20">Jobo knyga - Skyrius 20</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Jobas atsakydamas tarė: </p>
<p id="v2"><sup><small>2</small></sup>  “Kaip ilgai varginsite mano sielą ir kankinsite mane tuščiais žodžiais? </p>
<p id="v3"><sup><small>3</small></sup>  Jau dešimt kartų mane plūdote ir nesigėdite mane kankinti. </p>
<p id="v4"><sup><small>4</small></sup>  O jei iš tikrųjų nusikaltau, tai mano klaida yra su manimi. </p>
<p id="v5"><sup><small>5</small></sup>  Ar iš tikrųjų norite didžiuotis prieš mane ir įrodyti mano nusikaltimą? </p>
<p id="v6"><sup><small>6</small></sup>  Žinokite, kad Dievas mane pargriovė ir savo tinklu mane pagavo. </p>
<p id="v7"><sup><small>7</small></sup>  Aš šaukiu apie priespaudą, bet niekas neatsiliepia, šaukiu garsiai, bet nėra teisybės. </p>
<p id="v8"><sup><small>8</small></sup>  Jis užtvėrė man kelią, kad negaliu praeiti; mano takus Jis apsupo tamsa. </p>
<p id="v9"><sup><small>9</small></sup>  Jis nuplėšė mano garbę ir nuėmė karūną man nuo galvos. </p>
<p id="v10"><sup><small>10</small></sup>  Iš visų pusių Jo naikinamas krintu, mano viltis lyg nukirstas medis. </p>
<p id="v11"><sup><small>11</small></sup>  Jo rūstybė užsidegė prieš mane, Jis laiko mane savo priešu. </p>
<p id="v12"><sup><small>12</small></sup>  Jo būriai traukia kartu prieš mane ir apgula mano palapinę. </p>
<p id="v13"><sup><small>13</small></sup>  Jis patraukė mano brolius nuo manęs ir pažįstami šalinasi manęs. <sup id="cite1"><a href="#fn1">[1]</a></sup></p>
<p id="v14"><sup><small>14</small></sup>  Mano artimieji paliko mane, mano draugai mane užmiršo. </p>
<p id="v15"><sup><small>15</small></sup>  Tie, kurie gyvena mano namuose, net mano tarnaitės, laiko mane svetimu, nepažįstamas tapau jų akyse. </p>
<p id="v16"><sup><small>16</small></sup>  Aš šaukiu savo tarną, bet jis neatsiliepia, aš turiu jį maldauti savo burna. </p>
<p id="v17"><sup><small>17</small></sup>  Mano kvapas bjaurus mano žmonai ir mano kūno vaikai atmetė mane. </p>
<p id="v18"><sup><small>18</small></sup>  Maži vaikai niekina mane. Kai noriu atsikelti, jie šaiposi iš manęs. </p>
<p id="v19"><sup><small>19</small></sup>  Manimi bjaurisi mano artimiausi draugai; tie, kuriuos mylėjau, tapo mano priešais. </p>
<p id="v20"><sup><small>20</small></sup>  Iš manęs liko tik oda ir kaulai, prie dantų liko tik lūpos. </p>
<p id="v21"><sup><small>21</small></sup>  Draugai, pasigailėkite, pasigailėkite manęs, nes Dievo ranka palietė mane. <sup id="cite2"><a href="#fn2">[2]</a></sup></p>
<p id="v22"><sup><small>22</small></sup>  Kodėl mane persekiojate kaip Dievas ir nepasisotinate mano kūnu? </p>
<p id="v23"><sup><small>23</small></sup>  O kad mano žodžiai būtų įrašyti į knygą, </p>
<p id="v24"><sup><small>24</small></sup>  įrėžti geležiniu rašikliu bei švinu amžiams į uolą. </p>
<p id="v25"><sup><small>25</small></sup>  Nes aš žinau, kad mano Atpirkėjas gyvas ir kad Jis atsistos galiausiai ant žemės. <sup id="cite3"><a href="#fn3">[3]</a></sup></p>
<p id="v26"><sup><small>26</small></sup>  Ir kai mano oda sunyks, aš savo kūne regėsiu Dievą. </p>
<p id="v27"><sup><small>27</small></sup>  Aš pats Jį matysiu, savo akimis žiūrėsiu į Jį, o ne svetimomis. Mano širdis krūtinėje ilgisi Jo. </p>
<p id="v28"><sup><small>28</small></sup>  Jūs turėtumėte sakyti: ‘Kodėl mes jį persekiojame?’, tarsi priežastis būtų manyje. </p>
<p id="v29"><sup><small>29</small></sup>  Bijokite kardo, nes pyktis baudžiamas kardu, kad žinotumėte, jog yra teismas”. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Job/18">Jobo knyga - Skyrius 18</a></td>
        <td><a href="/lt/Bible/Job/Index">Indeksas</a></td>
        <td><a href="/lt/Bible/Job/20">Jobo knyga - Skyrius 20</a></td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 19:13-19 <i>Pagalba tik iš Dievo</i>: <a href="/lt/The_Urantia_Book/148#p6_9">UK 148:6.9</a>. </li>
  <li id="fn2"><a href="#cite2">↑</a> 19:21-26 <i>Kova tarp tikėjimo ir abejonių</i>: <a href="/lt/The_Urantia_Book/148#p6_9">UK 148:6.9</a>. </li>
  <li id="fn3"><a href="#cite3">↑</a> 19:25 <i>Mano gynėjas gyvena</i>: <a href="/lt/The_Urantia_Book/148#p6_9">UK 148:6.9</a>. </li>
</ol>
</div>
