<!--
title: Jobo knyga - Skyrius 28
description: 
published: true
date: 2022-9-13T21:36:44Z
tags: 
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Job/27">Jobo knyga - Skyrius 27</a></td>
        <td><a href="/lt/Bible/Job/Index">Indeksas</a></td>
        <td><a href="/lt/Bible/Job/29">Jobo knyga - Skyrius 29</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  “Yra sidabro gyslų ir vietų, kur gryninamas auksas. </p>
<p id="v2"><sup><small>2</small></sup>  Geležis kasama iš žemės. Iš akmens išlydomas varis. </p>
<p id="v3"><sup><small>3</small></sup>  Žmogus nustato ribą tamsai ir ieško visose įdubose rūdos­tamsos ir mirties šešėlio akmens. </p>
<p id="v4"><sup><small>4</small></sup>  Jis įrengia kasyklas vietose, kur nėra žengusi koja, leidžiasi į gelmes toli nuo žmonių. </p>
<p id="v5"><sup><small>5</small></sup>  Žemės paviršiuje užauga duona, o gelmėje žemė išrausiama kaip po gaisro. </p>
<p id="v6"><sup><small>6</small></sup>  Safyrą randa jos uolienose, aukso dulkės yra joje. </p>
<p id="v7"><sup><small>7</small></sup>  Kelio tenai nežino plėšrus paukštis, nematė jo nė vanago akis. <sup id="cite1"><a href="#fn1">[1]</a></sup></p>
<p id="v8"><sup><small>8</small></sup>  Liūto jaunikliai jų nemindo, ir liūtas tais takais nevaikštinėja. </p>
<p id="v9"><sup><small>9</small></sup>  Jis ištiesia ranką į kietas uolas ir kalnų pamatus kasinėja. </p>
<p id="v10"><sup><small>10</small></sup>  Jis iškerta upes uolose, jo akis pamato kiekvieną brangų daiktą. </p>
<p id="v11"><sup><small>11</small></sup>  Jis užtvenkia upes ir tai, kas jose paslėpta, iškelia į šviesą. </p>
<p id="v12"><sup><small>12</small></sup>  Bet kur randama išmintis, kur yra supratimo šaltinis? </p>
<p id="v13"><sup><small>13</small></sup>  Joks žmogus nežino jos kainos, jos nėra gyvųjų krašte. </p>
<p id="v14"><sup><small>14</small></sup>  Gelmė sako: ‘Ji ne pas mane’, jūra sako: ‘Jos nėra manyje’. </p>
<p id="v15"><sup><small>15</small></sup>  Jos negali pirkti už auksą nė įsigyti už sidabrą. </p>
<p id="v16"><sup><small>16</small></sup>  Negalima jos palyginti su Ofyro auksu nė su oniksu ar safyru. </p>
<p id="v17"><sup><small>17</small></sup>  Neprilygsta jai auksas ir krištolas ir negalima jos gauti už brangius aukso dirbinius. </p>
<p id="v18"><sup><small>18</small></sup>  Koralai ir perlai neverti minėti, nes išmintis brangesnė už rubinus. </p>
<p id="v19"><sup><small>19</small></sup>  Jai neprilygsta Etiopijos topazas, už gryną auksą jos nenupirksi. </p>
<p id="v20"><sup><small>20</small></sup>  Iš kur tad ateina išmintis ir kur supratimo šaltinis? </p>
<p id="v21"><sup><small>21</small></sup>  Ji yra paslėpta gyvųjų akims, net padangių paukščiai jos nesuranda. </p>
<p id="v22"><sup><small>22</small></sup>  Mirtis ir prapultis sako: ‘Mes girdėjome apie jos garsą’. </p>
<p id="v23"><sup><small>23</small></sup>  Dievas žino jos kelią ir vietą, kur ji yra. </p>
<p id="v24"><sup><small>24</small></sup>  Jis stebi visus žemės kraštus ir mato po visu dangumi. </p>
<p id="v25"><sup><small>25</small></sup>  Jis pasveria vėją ir išmatuoja vandenis. </p>
<p id="v26"><sup><small>26</small></sup>  Jis nustatė lietui laiką ir nurodė žaibui kelią. <sup id="cite2"><a href="#fn2">[2]</a></sup></p>
<p id="v27"><sup><small>27</small></sup>  Tada Jis matė ją ir paskelbė ją, paruošė ją ir ją išmėgino. </p>
<p id="v28"><sup><small>28</small></sup>  Žmogui Jis pasakė: ‘Viešpaties baimė yra išmintis ir šalintis nuo pikta yra supratimas’ ”. <sup id="cite3"><a href="#fn3">[3]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Job/27">Jobo knyga - Skyrius 27</a></td>
        <td><a href="/lt/Bible/Job/Index">Indeksas</a></td>
        <td><a href="/lt/Bible/Job/29">Jobo knyga - Skyrius 29</a></td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 28:7 <i>Akis nematė, ausis girdėjo ir pan.</i>: <a href="/lt/The_Urantia_Book/181#p2_20">UK 181:2.20</a>. </li>
  <li id="fn2"><a href="#cite2">↑</a> 28:26 <i>Žaibo būdas</i>: <a href="/lt/The_Urantia_Book/3#p2_4">UK 3:2.4</a>. </li>
  <li id="fn3"><a href="#cite3">↑</a> 28:28 <i>Dievo baimė prasideda išmintimi</i>: <a href="/lt/The_Urantia_Book/68#p3_3">UK 68:3.3</a>.  <i>Viešpaties baimė, išmintis</i>: <a href="/lt/The_Urantia_Book/131#p2_6">UK 131:2.6</a>. </li>
</ol>
</div>
