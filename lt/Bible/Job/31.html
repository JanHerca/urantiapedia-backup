<!--
title: Jobo knyga - Skyrius 31
description: 
published: true
date: 2022-10-7T19:22:48Z
tags: bible, bible—job
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Job/30">Jobo knyga - Skyrius 30</a></td>
        <td><a href="/lt/Bible/Job/Index">Indeksas</a></td>
        <td><a href="/lt/Bible/Job/32">Jobo knyga - Skyrius 32</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  “Pasižadėjau niekada geisdamas nežiūrėti į mergaitę. </p>
<p id="v2"><sup><small>2</small></sup>  Kokia yra man Dievo skirta dalia? Ką paveldėsiu iš aukštybių nuo Visagalio? </p>
<p id="v3"><sup><small>3</small></sup>  Ar žlugimas neskirtas nedorėliui ir pasmerkimas piktadariui? </p>
<p id="v4"><sup><small>4</small></sup>  Jis juk mato visus mano kelius ir skaičiuoja mano žingsnius. </p>
<p id="v5"><sup><small>5</small></sup>  Ar aš kada vaikščiojau tuštybėje ir ar mano koja skubėjo į apgaulę? </p>
<p id="v6"><sup><small>6</small></sup>  Tegul pasveria mane teisingomis svarstyklėmis ir Dievas žinos mano nekaltumą. </p>
<p id="v7"><sup><small>7</small></sup>  Jei mano žingsnis nukrypo nuo kelio, jei mano širdis sekė paskui akis, jei mano rankos nešvarios, </p>
<p id="v8"><sup><small>8</small></sup>  tada, ką pasėsiu, tegul naudoja kiti ir mano palikuonys tebūna išrauti su šaknimis. </p>
<p id="v9"><sup><small>9</small></sup>  Jei mano širdis geidė moters ir jei tykojau prie savo artimo durų, </p>
<p id="v10"><sup><small>10</small></sup>  tai mano žmona tegul mala kitam ir kitas tegul pasilenkia virš jos. </p>
<p id="v11"><sup><small>11</small></sup>  Tai begėdiškas nusikaltimas, kuris turi būti baudžiamas teismo; </p>
<p id="v12"><sup><small>12</small></sup>  tai ugnis, naikinanti viską, kuri išrautų visas mano gėrybes. </p>
<p id="v13"><sup><small>13</small></sup>  Jei aš nepaisiau savo tarno ar tarnaitės teisių, kai jie ginčijosi su manimi, </p>
<p id="v14"><sup><small>14</small></sup>  tai ką darysiu, kai Dievas pakils? Ką Jam atsakysiu, kai Jis aplankys mane? </p>
<p id="v15"><sup><small>15</small></sup>  Ar ne Tas, kuris padarė mane įsčiose, padarė ir juos? Ar ne vienas sutvėrė mus įsčiose? </p>
<p id="v16"><sup><small>16</small></sup>  Ar aš neišpildžiau beturčio noro ir našlės prašymo? </p>
<p id="v17"><sup><small>17</small></sup>  Ar aš vienas valgiau ir nedaviau našlaičiui? </p>
<p id="v18"><sup><small>18</small></sup>  Nuo savo jaunystės aš auginau jį ir nuo savo gimimo padėdavau našlėms. </p>
<p id="v19"><sup><small>19</small></sup>  Ar aš elgetai nedaviau drabužio ir beturčiui kuo apsikloti? </p>
<p id="v20"><sup><small>20</small></sup>  Ar jis nelinkėjo man laimės, susišildęs mano avių vilnomis? </p>
<p id="v21"><sup><small>21</small></sup>  Jei pakėliau ranką prieš našlaitį, matydamas vartuose man pritariančius, </p>
<p id="v22"><sup><small>22</small></sup>  tai tegul mano petys išnyra ir ranka tebūna sulaužyta. </p>
<p id="v23"><sup><small>23</small></sup>  Dievo bausmės aš bijojau ir Jo didybės akivaizdoje negalėčiau pakelti. </p>
<p id="v24"><sup><small>24</small></sup>  Ar pasitikėjau auksu ir sakiau grynam auksui: ‘Tu mano viltis’? </p>
<p id="v25"><sup><small>25</small></sup>  Ar džiaugiausi dideliais turtais, mano rankų sukauptais? </p>
<p id="v26"><sup><small>26</small></sup>  Ar man žvelgiant į šviečiančią saulę ir į keliaujantį mėnulį, </p>
<p id="v27"><sup><small>27</small></sup>  mano širdis buvo slapta suvedžiota, ar aš bučiavau savo ranką? </p>
<p id="v28"><sup><small>28</small></sup>  Tai būtų nusikaltimas, už kurį reikėtų bausti teisme, nes būčiau išsigynęs Dievo, kuris yra aukštybėse. </p>
<p id="v29"><sup><small>29</small></sup>  Ar aš džiaugiausi manęs nekenčiančio nelaime ir nesėkme? </p>
<p id="v30"><sup><small>30</small></sup>  Aš neleidau savo lūpoms nusidėti, nelinkėjau prakeikimo jo sielai. </p>
<p id="v31"><sup><small>31</small></sup>  Mano palapinės vyrai sakė: ‘Ar yra tokių, kurie būtų nepasisotinę jo maistu?’ </p>
<p id="v32"><sup><small>32</small></sup>  Gatvėje nenakvojo joks ateivis; keleiviui aš atidarydavau duris. </p>
<p id="v33"><sup><small>33</small></sup>  Aš nedangsčiau savo nuodėmių kaip Adomas ir neslėpiau savo kalčių; </p>
<p id="v34"><sup><small>34</small></sup>  nebijojau minios, artimųjų panieka nebaugino manęs, nesėdėjau savo namuose ir netylėjau. </p>
<p id="v35"><sup><small>35</small></sup>  O kad nors kas išklausytų mane! Štai mano parašas. Visagalis teatsako man, mano priešas teparašo knygą. </p>
<p id="v36"><sup><small>36</small></sup>  Tikrai ją ant pečių užsidėčiau arba kaip karūną ant savo galvos. </p>
<p id="v37"><sup><small>37</small></sup>  Aš skelbčiau Jam apie kiekvieną savo žingsnį, kaip kunigaikštis prie Jo ateičiau. </p>
<p id="v38"><sup><small>38</small></sup>  Jei mano žemė šaukia prieš mane ir jos vagos skundžiasi, </p>
<p id="v39"><sup><small>39</small></sup>  jei valgiau jos derlių neapmokėjęs ir jos darbininkams apsunkinau gyvenimą, </p>
<p id="v40"><sup><small>40</small></sup>  tai kviečių vietoje tegul auga erškėčiai, o miežių vietoje­piktžolės”. Taip Jobas baigė savo kalbą. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Job/30">Jobo knyga - Skyrius 30</a></td>
        <td><a href="/lt/Bible/Job/Index">Indeksas</a></td>
        <td><a href="/lt/Bible/Job/32">Jobo knyga - Skyrius 32</a></td>
      </tr>
    </tbody>
  </table>
</figure>
