<!--
title: Jobo knyga - Skyrius 38
description: 
published: true
date: 2022-9-13T21:36:44Z
tags: 
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Job/37">Jobo knyga - Skyrius 37</a></td>
        <td><a href="/lt/Bible/Job/Index">Indeksas</a></td>
        <td><a href="/lt/Bible/Job/39">Jobo knyga - Skyrius 39</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Viešpats atsiliepė Jobui iš audros ir tarė: <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v2"><sup><small>2</small></sup>  “Kas aptemdo patarimą neprotingais žodžiais? </p>
<p id="v3"><sup><small>3</small></sup>  Susijuosk dabar kaip vyras; Aš klausiu tave, o tu atsakyk man. </p>
<p id="v4"><sup><small>4</small></sup>  Kur buvai, kai Aš dėjau žemės pamatus? Atsakyk, jei supranti. </p>
<p id="v5"><sup><small>5</small></sup>  Ar žinai, kas nustatė jos dydį, kas ją išmatavo? </p>
<p id="v6"><sup><small>6</small></sup>  Ant ko pritvirtintas jos pamatas arba kas padėjo jos kertinį akmenį, </p>
<p id="v7"><sup><small>7</small></sup>  kai kartu giedojo ryto žvaigždės ir šaukė iš džiaugsmo visi Dievo sūnūs? <sup id="cite3"><a href="#fn3">[3]</a></sup></p>
<p id="v8"><sup><small>8</small></sup>  Kas uždarė jūros duris, kai ji veržėsi, tarsi išeidama iš įsčių? </p>
<p id="v9"><sup><small>9</small></sup>  Aš aprengiau ją debesimis lyg drabužiu ir apsupau tamsa lyg vystyklais, <sup id="cite4"><a href="#fn4">[4]</a></sup></p>
<p id="v10"><sup><small>10</small></sup>  kai jai paskyriau ribas, įdėjau skląstį bei duris </p>
<p id="v11"><sup><small>11</small></sup>  ir pasakiau: ‘Iki čia ateisi, ne toliau; čia sustos tavo puikiosios bangos’. </p>
<p id="v12"><sup><small>12</small></sup>  Ar kada nors savo gyvenime įsakei rytui ir nurodei aušrai jos vietą, </p>
<p id="v13"><sup><small>13</small></sup>  kad ji, pasiekus žemės pakraščius, nukratytų nedorėlius nuo jos? </p>
<p id="v14"><sup><small>14</small></sup>  Žemė keičiasi kaip molis po antspaudu, susiklosto kaip drabužis. </p>
<p id="v15"><sup><small>15</small></sup>  Nedorėliams saulė nebešviečia, jų pakelta ranka sulaužoma. </p>
<p id="v16"><sup><small>16</small></sup>  Ar kada pasiekei jūros šaltinius ir vaikštinėjai tyrinėdamas gelmes? </p>
<p id="v17"><sup><small>17</small></sup>  Ar mirties vartai tau buvo atverti, ar matei mirties šešėlio duris? </p>
<p id="v18"><sup><small>18</small></sup>  Ar išmatavai žemės platybes? Atsakyk, jei visa tai žinai. </p>
<p id="v19"><sup><small>19</small></sup>  Kur yra kelias į šviesą, kur gyvena tamsa? </p>
<p id="v20"><sup><small>20</small></sup>  Ar gali pasiekti jų ribas ir surasti taką į jų namus? </p>
<p id="v21"><sup><small>21</small></sup>  Aišku, tu žinai, nes tada jau buvai gimęs ir gyveni nuo amžių! </p>
<p id="v22"><sup><small>22</small></sup>  Ar buvai nuėjęs į sniego sandėlius ir sandėlius krušos, </p>
<p id="v23"><sup><small>23</small></sup>  kurią laikau sielvarto metui, karo ir kovos dienai? </p>
<p id="v24"><sup><small>24</small></sup>  Kur yra kelias, kuriuo ateina šviesa ir iš kur pakyla žemėje rytys? </p>
<p id="v25"><sup><small>25</small></sup>  Kas nustatė lietui ir žaibui kryptį, <sup id="cite5"><a href="#fn5">[5]</a></sup></p>
<p id="v26"><sup><small>26</small></sup>  kad lytų negyvenamose vietose, dykumose, kur nėra žmonių, </p>
<p id="v27"><sup><small>27</small></sup>  drėkintų tuščią ir apleistą žemę, kad želtų žolė? </p>
<p id="v28"><sup><small>28</small></sup>  Ar lietus turi tėvą? Kas pagimdė rasos lašus? </p>
<p id="v29"><sup><small>29</small></sup>  Kur gimė ledas? Kas pagimdė šerkšną po dangumi? </p>
<p id="v30"><sup><small>30</small></sup>  Kodėl vanduo sukietėja į akmenį ir gelmių paviršius užšąla? </p>
<p id="v31"><sup><small>31</small></sup>  Ar gali surišti Sietyno raiščius ir atrišti Oriono? <sup id="cite6"><a href="#fn6">[6]</a></sup></p>
<p id="v32"><sup><small>32</small></sup>  Ar gali liepti užtekėti Zodiakui ir Grįžulo ratams jų laiku? </p>
<p id="v33"><sup><small>33</small></sup>  Ar pažįsti dangaus nuostatus ir gali juos pritaikyti žemei? </p>
<p id="v34"><sup><small>34</small></sup>  Ar gali įsakyti debesiui, kad jo srovės išsilietų ant tavęs? </p>
<p id="v35"><sup><small>35</small></sup>  Ar gali pasiųsti žaibus, kad jie išeitų, sakydami: ‘Štai mes čia’? </p>
<p id="v36"><sup><small>36</small></sup>  Kas įdėjo išmintį į širdį ir davė supratimą protui? </p>
<p id="v37"><sup><small>37</small></sup>  Kas gali suskaičiuoti debesis? Kas gali uždaryti dangaus indus, </p>
<p id="v38"><sup><small>38</small></sup>  kai dulkės tampa purvu ir grumstai sulimpa? </p>
<p id="v39"><sup><small>39</small></sup>  Ar gali sumedžioti liūtei grobį ir pasotinti jos jauniklius, </p>
<p id="v40"><sup><small>40</small></sup>  gulinčius olose ir lindynėse? </p>
<p id="v41"><sup><small>41</small></sup>  Kas paruošia varnui peną, kai jo jaunikliai šaukiasi Dievo, klaidžiodami be maisto?” </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Job/37">Jobo knyga - Skyrius 37</a></td>
        <td><a href="/lt/Bible/Job/Index">Indeksas</a></td>
        <td><a href="/lt/Bible/Job/39">Jobo knyga - Skyrius 39</a></td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 38:1 <i>Kalba iš viesulo</i>: <a href="/lt/The_Urantia_Book/148#p6_10">UK 148:6.10</a>. </li>
  <li id="fn2"><a href="#cite2">↑</a> 38:1-39:30 <i>Dievas kaip kontrolierius</i>: <a href="/lt/The_Urantia_Book/0#p2_9">UK 0:2.9</a>. </li>
  <li id="fn3"><a href="#cite3">↑</a> 38:7 <i>Sūnūs skelbė džiaugsmą</i>: <a href="/lt/The_Urantia_Book/7#p6_1">UK 7:6.1</a>.  <i>Angelai ne „Dievo sūnūs“</i>: <a href="/lt/The_Urantia_Book/167#p7_2">UK 167:7.2</a>. </li>
  <li id="fn4"><a href="#cite4">↑</a> 38:9-11 <i>Tamsūs gravitacijos kūnai</i>: <a href="/lt/The_Urantia_Book/14#p1_7">UK 14:1.7</a>. </li>
  <li id="fn5"><a href="#cite5">↑</a> 38:25 <i>Žaibo būdas</i>: <a href="/lt/The_Urantia_Book/3#p2_4">UK 3:2.4</a>. </li>
  <li id="fn6"><a href="#cite6">↑</a> 38:31-33 <i>Mūsų žvaigždės partneriai</i>: <a href="/lt/The_Urantia_Book/41#p3_1">UK 41:3.1</a>. </li>
</ol>
</div>
