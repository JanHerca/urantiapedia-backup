<!--
title: Jobo knyga - Skyrius 14
description: 
published: true
date: 2022-9-13T21:36:44Z
tags: 
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Job/13">Jobo knyga - Skyrius 13</a></td>
        <td><a href="/lt/Bible/Job/Index">Indeksas</a></td>
        <td><a href="/lt/Bible/Job/15">Jobo knyga - Skyrius 15</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  “Žmogus, gimęs iš moters, gyvena trumpai, bet daug vargsta. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Jis kaip gėlė auga ir nuvysta. Jis dingsta kaip šešėlis ir nepasilieka. </p>
<p id="v3"><sup><small>3</small></sup>  Ar Tu atversi savo akis į tokį ir nusivesi mane į teismą su savimi? </p>
<p id="v4"><sup><small>4</small></sup>  Kas gali iš netyro padaryti tyrą? Niekas! </p>
<p id="v5"><sup><small>5</small></sup>  Jo dienos yra tiksliai nustatytos ir mėnesiai suskaičiuoti. Tu nustatai jam ribą, ir jis jos neperžengs. </p>
<p id="v6"><sup><small>6</small></sup>  Atsitrauk nuo jo, kad jis pailsėtų, kol kaip samdinys sulauks savo dienos. </p>
<p id="v7"><sup><small>7</small></sup>  Medžiui yra viltis, kad ir nukirstas atžels ir iš kelmo išaugs atžalos. </p>
<p id="v8"><sup><small>8</small></sup>  Nors žemėje jo šaknys pasensta ir jo kelmas apmiršta dulkėse, </p>
<p id="v9"><sup><small>9</small></sup>  bet, gavęs vandens, jis atželia, krauna pumpurus ir išleidžia šakeles kaip jaunas augalas. </p>
<p id="v10"><sup><small>10</small></sup>  O žmogus miršta, ir nebėra jo; atiduoda žmogus savo dvasią, kur jis yra? </p>
<p id="v11"><sup><small>11</small></sup>  Kaip vanduo išgaruoja iš jūrų, upės nusenka ir išdžiūsta, </p>
<p id="v12"><sup><small>12</small></sup>  taip žmogus atsigula ir nebeatsikelia. Kol dangūs pasibaigs, jis neatsibus; niekas jo nepažadins iš miego. </p>
<p id="v13"><sup><small>13</small></sup>  O kad paslėptum mane kape ir laikytum paslėpęs, kol praeis Tavo rūstybė; nustatytam laikui praėjus, vėl mane atsimintum. </p>
<p id="v14"><sup><small>14</small></sup>  Ar miręs žmogus prisikels? Per visas man skirtas dienas aš lauksiu permainos. </p>
<p id="v15"><sup><small>15</small></sup>  Tu šauksi, ir aš atsiliepsiu; Tu ilgėsiesi savo rankų kūrinio. </p>
<p id="v16"><sup><small>16</small></sup>  Tu skaičiuoji mano žingsnius, bet neįskaityk mano nuodėmės. </p>
<p id="v17"><sup><small>17</small></sup>  Mano nusikaltimas paslėptas maišelyje ir mano kaltė užrišta. </p>
<p id="v18"><sup><small>18</small></sup>  Kaip kalnas krisdamas subyra ir uola pajuda iš savo vietos, </p>
<p id="v19"><sup><small>19</small></sup>  kaip vanduo nuneša akmenis ir liūtys nuplauna dirvožemį, taip Tu sunaikini žmogaus viltį. </p>
<p id="v20"><sup><small>20</small></sup>  Tu nugali jį nuolat, ir jo nebelieka, Tu pakeiti jo veidą ir pavarai jį. </p>
<p id="v21"><sup><small>21</small></sup>  Jei jo sūnūs gerbiami, jis nežino; jei jie niekinami, jis nepastebi. </p>
<p id="v22"><sup><small>22</small></sup>  Jis jaučia savo kūno skausmus, ir jo siela kenčia”. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Job/13">Jobo knyga - Skyrius 13</a></td>
        <td><a href="/lt/Bible/Job/Index">Indeksas</a></td>
        <td><a href="/lt/Bible/Job/15">Jobo knyga - Skyrius 15</a></td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 14:1 <i>Kelios dienos ir pilna vargo</i>: <a href="/lt/The_Urantia_Book/148#p6_8">UK 148:6.8</a>. </li>
</ol>
</div>
