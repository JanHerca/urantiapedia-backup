<!--
title: Jobo knyga - Skyrius 30
description: 
published: true
date: 2023-11-8T21:52:7Z
tags: bible, bible—job
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/lt/Bible/Job/29">
          <span class="mdi mdi-arrow-left-drop-circle"></span><span class="pl-2">Jobo knyga - Skyrius 29</span>
        </a>
        </td>
        <td>
        <a href="/lt/Bible/Job/Index">
          <span class="mdi mdi-book-open-variant"></span><span class="pl-2">Indeksas</span>
        </a>
        </td>
        <td>
        <a href="/lt/Bible/Job/31">
          <span class="pr-2">Jobo knyga - Skyrius 31</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  “Dabar juokiasi iš manęs jaunesni už mane, kurių tėvų nebūčiau laikęs prie savo avių bandos šunų. </p>
<p id="v2"><sup><small>2</small></sup>  Kurių rankų stiprumas neturėjo vertės man, jie nesulaukė senatvės. </p>
<p id="v3"><sup><small>3</small></sup>  Dėl neturto ir bado visai nusilpę, jie bėgdavo į dykumą, tuščią ir apleistą. </p>
<p id="v4"><sup><small>4</small></sup>  Jie raudavo dilgėles iš pakrūmių ir kadagių šaknys buvo jų maistas. </p>
<p id="v5"><sup><small>5</small></sup>  Jie būdavo varomi iš bendruomenės su triukšmu kaip vagys. </p>
<p id="v6"><sup><small>6</small></sup>  Jie gyveno kalnų pašlaitėse, žemės olose ir ant uolų, </p>
<p id="v7"><sup><small>7</small></sup>  rinkdavosi tarp erškėčių ir šūkaudavo krūmuose. </p>
<p id="v8"><sup><small>8</small></sup>  Kvailių ir netikėlių vaikai, kuriuos iš krašto išveja. </p>
<p id="v9"><sup><small>9</small></sup>  O dabar tapau priežodis jų dainose, </p>
<p id="v10"><sup><small>10</small></sup>  jie bjaurisi manimi, traukiasi nuo manęs ir nesidrovi spjauti man į veidą. </p>
<p id="v11"><sup><small>11</small></sup>  Kadangi Jis atleido savo templę ir ištiko mane, jie taip pat nebesivaržo mano akivaizdoje. </p>
<p id="v12"><sup><small>12</small></sup>  Man iš dešinės pakyla gauja, stumia mane nuo kelio ir siekia mane sunaikinti. </p>
<p id="v13"><sup><small>13</small></sup>  Jie išardo mano taką, apsunkina mano nelaimę, jie neturi pagalbininko. </p>
<p id="v14"><sup><small>14</small></sup>  Lyg pro plačią spragą įsiveržę, jie neša man pražūtį. </p>
<p id="v15"><sup><small>15</small></sup>  Mane apėmė baimė; jie persekiojo mano sielą kaip vėjas, ir mano laimė praeina kaip debesis. </p>
<p id="v16"><sup><small>16</small></sup>  Dabar mano siela suvargusi ir mano dienos gausios kančių. </p>
<p id="v17"><sup><small>17</small></sup>  Naktį man kaulus gelia ir skausmai nesiliauja. </p>
<p id="v18"><sup><small>18</small></sup>  Daug jėgų reikia man, kad pasikeisčiau drabužį, jis varžo mane kaip rūbo apykaklė. </p>
<p id="v19"><sup><small>19</small></sup>  Jis įmetė mane į purvą, tapau kaip dulkės ir pelenai. </p>
<p id="v20"><sup><small>20</small></sup>  Aš šaukiuosi Tavęs, bet Tu man neatsakai; stoviu, bet Tu nekreipi dėmesio į mane. </p>
<p id="v21"><sup><small>21</small></sup>  Tu tapai man žiaurus, savo stipria ranka mane prislėgei. </p>
<p id="v22"><sup><small>22</small></sup>  Tu pakeli mane vėju ir blaškai, Tu išplėši mano nuosavybę. </p>
<p id="v23"><sup><small>23</small></sup>  Aš žinau, kad nuvesi mane į mirtį, į namus, skirtus visiems gyviesiems. </p>
<p id="v24"><sup><small>24</small></sup>  Tačiau Jis neištiesia rankos į kapą, nors jie šaukia pražūdami. </p>
<p id="v25"><sup><small>25</small></sup>  Ar aš neverkiau dėl kenčiančio, nesisielojau dėl vargšo? </p>
<p id="v26"><sup><small>26</small></sup>  Aš ieškojau gero­gavau pikta; laukiau šviesos­atėjo tamsa. </p>
<p id="v27"><sup><small>27</small></sup>  Mano viduriai virė ir neturėjo poilsio, pasitiko mane vargo dienos. </p>
<p id="v28"><sup><small>28</small></sup>  Aš vaikštinėju gedėdamas, nematydamas saulės; stoviu susirinkime ir šaukiu. </p>
<p id="v29"><sup><small>29</small></sup>  Aš tapau broliu šakalams ir draugu stručiams. </p>
<p id="v30"><sup><small>30</small></sup>  Mano oda pajuodusi, mano kaulai dega nuo karščio. </p>
<p id="v31"><sup><small>31</small></sup>  Mano arfa virto rauda, o mano fleita­verkiančiojo balsu”. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/lt/Bible/Job/29">
          <span class="mdi mdi-arrow-left-drop-circle"></span><span class="pl-2">Jobo knyga - Skyrius 29</span>
        </a>
        </td>
        <td>
        <a href="/lt/Bible/Job/Index">
          <span class="mdi mdi-book-open-variant"></span><span class="pl-2">Indeksas</span>
        </a>
        </td>
        <td>
        <a href="/lt/Bible/Job/31">
          <span class="pr-2">Jobo knyga - Skyrius 31</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
