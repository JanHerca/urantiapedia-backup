<!--
title: Jobo knyga - Skyrius 21
description: 
published: true
date: 2022-9-13T21:36:44Z
tags: 
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Job/20">Jobo knyga - Skyrius 20</a></td>
        <td><a href="/lt/Bible/Job/Index">Indeksas</a></td>
        <td><a href="/lt/Bible/Job/22">Jobo knyga - Skyrius 22</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Jobas atsakydamas tarė: </p>
<p id="v2"><sup><small>2</small></sup>  “Klausykite atidžiai mano žodžių, ir tokia bus jūsų paguoda. </p>
<p id="v3"><sup><small>3</small></sup>  Kantriai išklausykite mano kalbą; kai baigsiu, galite toliau tyčiotis. </p>
<p id="v4"><sup><small>4</small></sup>  Argi mano skundas žmogui? Jei taip būtų, mano dvasia nesijaudintų. </p>
<p id="v5"><sup><small>5</small></sup>  Pažvelkite į mane ir nusigąskite, uždenkite ranka savo burnas. </p>
<p id="v6"><sup><small>6</small></sup>  Tai prisiminęs, pats nusigąstu, drebėjimas apima mano kūną. </p>
<p id="v7"><sup><small>7</small></sup>  Kodėl nedorėliai gyvena iki senatvės ir yra kupini jėgos? </p>
<p id="v8"><sup><small>8</small></sup>  Jų palikuonys įsikuria jų aplinkoje, jų vaikaičiai gyvena su jais. </p>
<p id="v9"><sup><small>9</small></sup>  Jų namai saugūs, jie nieko nebijo, ir Dievo lazda jų neplaka. <sup id="cite1"><a href="#fn1">[1]</a></sup></p>
<p id="v10"><sup><small>10</small></sup>  Jų galvijai veisiasi, karvės apsiveršiuoja ir neišsimeta. </p>
<p id="v11"><sup><small>11</small></sup>  Jų vaikai šokinėja kaip ėriukai ir žaidžia. </p>
<p id="v12"><sup><small>12</small></sup>  Jie paima būgnelius ir arfas ir džiaugiasi, skambant fleitai. </p>
<p id="v13"><sup><small>13</small></sup>  Jie gyvena pasiturinčiai ir per akimirksnį nueina į kapus, </p>
<p id="v14"><sup><small>14</small></sup>  nors jie sako Dievui: ‘Atsitrauk nuo mūsų. Mes nenorime pažinti Tavo kelių. </p>
<p id="v15"><sup><small>15</small></sup>  Kas yra Visagalis, kad Jam turėtume tarnauti? Kokią naudą turėsime, jei melsimės Jam?’ </p>
<p id="v16"><sup><small>16</small></sup>  Bet jų gerovė nėra jų pačių rankose; todėl nedorėlių patarimas yra toli nuo manęs. <sup id="cite2"><a href="#fn2">[2]</a></sup></p>
<p id="v17"><sup><small>17</small></sup>  Juk dažnai užgęsta nedorėlių žibintas ir juos prislegia nelaimės! Dievas užsirūstinęs siunčia jiems vargų. </p>
<p id="v18"><sup><small>18</small></sup>  Jie yra kaip šiaudai prieš vėją, kaip audros nunešami pelai. </p>
<p id="v19"><sup><small>19</small></sup>  Jūs sakote, kad Dievas kaupia nedorybes jo vaikams! Tegul Jis atlygina jam pačiam, kad jis tai žinotų. </p>
<p id="v20"><sup><small>20</small></sup>  Jo akys tepamato savo pražūtį ir jis tegeria Visagalio rūstybę. </p>
<p id="v21"><sup><small>21</small></sup>  Kam jam rūpintis savo namais po savęs, kai jo mėnesių skaičius bus nutrauktas? </p>
<p id="v22"><sup><small>22</small></sup>  Argi galima pamokyti išminties Dievą, kuris teisia valdovus? </p>
<p id="v23"><sup><small>23</small></sup>  Vienas miršta kupinas jėgų, laisvas nuo rūpesčių ir ramus, </p>
<p id="v24"><sup><small>24</small></sup>  jo viduriai pilni taukų ir jo kaulai prisigėrę smegenų. </p>
<p id="v25"><sup><small>25</small></sup>  Kitas miršta su apkartusia siela, nieko gero neragavęs. </p>
<p id="v26"><sup><small>26</small></sup>  Abu paguldomi į dulkes, ir kirmėlės juos apdengia. </p>
<p id="v27"><sup><small>27</small></sup>  Aš žinau jūsų mintis ir jūsų nedoras užmačias prieš mane. </p>
<p id="v28"><sup><small>28</small></sup>  Jūs sakote: ‘Kur kunigaikščių namai ir kur nedorėlių buveinės?’ </p>
<p id="v29"><sup><small>29</small></sup>  Pasiklausykite keliautojų ir pasimokykite iš jų pasakojimų, </p>
<p id="v30"><sup><small>30</small></sup>  kad nedorėlis palaikomas žlugimo dienai ir bus atvestas į rūstybės dieną. </p>
<p id="v31"><sup><small>31</small></sup>  Kas pasakys jam į akis apie jo kelius? Kas atlygins jam už tai, ką jis padarė? </p>
<p id="v32"><sup><small>32</small></sup>  Jis bus nuvežtas į kapines ir pasiliks kape. </p>
<p id="v33"><sup><small>33</small></sup>  Slėnio grumstai bus jam mieli; kiekvienas žmogus nueis paskui jį ir prieš jį buvo nesuskaitoma daugybė. </p>
<p id="v34"><sup><small>34</small></sup>  Kaip tad jūs mane tuščiai guodžiate, nes jūsų atsakymai yra tik apgaulė”. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Job/20">Jobo knyga - Skyrius 20</a></td>
        <td><a href="/lt/Bible/Job/Index">Indeksas</a></td>
        <td><a href="/lt/Bible/Job/22">Jobo knyga - Skyrius 22</a></td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 21:9 <i>Išsigelbėjo nuo baimės</i>: <a href="/lt/The_Urantia_Book/95#p4_3">UK 95:4.3</a>. </li>
  <li id="fn2"><a href="#cite2">↑</a> 21:16-21 <i>Jobas kreipiasi į Dievą</i>: <a href="/lt/The_Urantia_Book/148#p6_9">UK 148:6.9</a>. </li>
</ol>
</div>
