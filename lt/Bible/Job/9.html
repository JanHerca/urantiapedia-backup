<!--
title: Jobo knyga - Skyrius 9
description: 
published: true
date: 2023-11-8T21:52:7Z
tags: bible, bible—job
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/lt/Bible/Job/8">
          <span class="mdi mdi-arrow-left-drop-circle"></span><span class="pl-2">Jobo knyga - Skyrius 8</span>
        </a>
        </td>
        <td>
        <a href="/lt/Bible/Job/Index">
          <span class="mdi mdi-book-open-variant"></span><span class="pl-2">Indeksas</span>
        </a>
        </td>
        <td>
        <a href="/lt/Bible/Job/10">
          <span class="pr-2">Jobo knyga - Skyrius 10</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Jobas atsakydamas tarė: <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  “Tikrai žinau, kad taip yra. Bet kaip žmogus gali būti teisus prieš Dievą? </p>
<p id="v3"><sup><small>3</small></sup>  Jei jis ginčytųsi su Juo, negalėtų Jam atsakyti nė į vieną iš tūkstančio. </p>
<p id="v4"><sup><small>4</small></sup>  Jis išmintingas širdyje ir galingas jėga. Kas, užsikietinęs prieš Jį, turėjo sėkmę? <sup id="cite2"><a href="#fn2">[2]</a></sup></p>
<p id="v5"><sup><small>5</small></sup>  Jis perkelia kalnus nepastebimai, rūstaudamas juos sunaikina. </p>
<p id="v6"><sup><small>6</small></sup>  Jis sudrebina žemę ir supurto jos stulpus. </p>
<p id="v7"><sup><small>7</small></sup>  Jis įsako saulei, ir ji nepateka, ir žvaigždes užantspauduoja. </p>
<p id="v8"><sup><small>8</small></sup>  Jis vienas ištiesė dangus ir žingsniuoja jūros bangomis. </p>
<p id="v9"><sup><small>9</small></sup>  Jis padarė Grįžulo ratus, Orioną ir Sietyną bei Pietų skliauto žvaigždynus. <sup id="cite3"><a href="#fn3">[3]</a></sup></p>
<p id="v10"><sup><small>10</small></sup>  Jis padaro didelių, mums nesuvokiamų dalykų ir nesuskaičiuojamų stebuklų. <sup id="cite4"><a href="#fn4">[4]</a></sup></p>
<p id="v11"><sup><small>11</small></sup>  Štai Jis praeina pro mane, bet aš Jo nepastebiu; Jis eina tolyn, o aš Jo nematau. <sup id="cite5"><a href="#fn5">[5]</a></sup></p>
<p id="v12"><sup><small>12</small></sup>  Jei Jis atims, kas sutrukdys Jam ir paklaus: ‘Ką Tu darai?’ </p>
<p id="v13"><sup><small>13</small></sup>  Jei Dievas nesulaikys savo rūstybės, išdidūs padėjėjai nusilenks prieš Jį. <sup id="cite6"><a href="#fn6">[6]</a></sup></p>
<p id="v14"><sup><small>14</small></sup>  Kaip tad aš galėčiau Jam pasiteisinti ir parinkti tinkamus žodžius? </p>
<p id="v15"><sup><small>15</small></sup>  Jei aš ir būčiau teisus, negalėčiau atsakyti Jam, bet turėčiau maldauti savo Teisėją. </p>
<p id="v16"><sup><small>16</small></sup>  Jei aš šaukčiausi ir Jis atsakytų man, nepatikėčiau, kad Jis manęs klauso. </p>
<p id="v17"><sup><small>17</small></sup>  Jis viesulu palaužia mane ir daugina mano žaizdas be priežasties; </p>
<p id="v18"><sup><small>18</small></sup>  Jis neleidžia man atsikvėpti, bet pripildo mane kartybių. </p>
<p id="v19"><sup><small>19</small></sup>  Jei kalbėčiau apie jėgą, Jis stiprus! O jei apie teismą, kas paskirs man laiką bylinėtis? </p>
<p id="v20"><sup><small>20</small></sup>  Jei teisinčiau save, mano paties žodžiai pasmerktų mane; jei būčiau nekaltas, jie mane kaltintų. </p>
<p id="v21"><sup><small>21</small></sup>  Aš esu nekaltas. Bet nebenoriu pažinti savo sielos ir niekinu savo gyvybę. </p>
<p id="v22"><sup><small>22</small></sup>  Nėra jokio skirtumo. Todėl sakau: ‘Jis sunaikina kaltą ir nekaltą’. </p>
<p id="v23"><sup><small>23</small></sup>  Jei netikėta nelaimė pražudo, Jis juokiasi iš nekaltųjų išmėginimų. </p>
<p id="v24"><sup><small>24</small></sup>  Žemė atiduota nedorėliams, Jis uždengia teisėjų veidus. Kas gi visa tai daro, ar ne Jis? </p>
<p id="v25"><sup><small>25</small></sup>  Mano dienos greitesnės už pasiuntinį; jos nubėgo, nematę nieko gero. </p>
<p id="v26"><sup><small>26</small></sup>  Jos pralėkė kaip greiti laivai, kaip erelis, puoląs grobį. </p>
<p id="v27"><sup><small>27</small></sup>  Jei sakyčiau: ‘Aš pamiršiu savo skundą, paliksiu savo sunkumą ir paguosiu save’, </p>
<p id="v28"><sup><small>28</small></sup>  tai bijausi visų savo kančių, žinodamas, kad Tu manęs nelaikysi nekaltu. </p>
<p id="v29"><sup><small>29</small></sup>  Jei aš esu nedorėlis, tai kam veltui stengtis? </p>
<p id="v30"><sup><small>30</small></sup>  Jei nusiprausčiau sniego vandeniu ir kaip niekada švariai nusiplaučiau rankas, </p>
<p id="v31"><sup><small>31</small></sup>  Tu vis tiek įstumtum mane į purvą, ir mano rūbai baisėtųsi manimi. </p>
<p id="v32"><sup><small>32</small></sup>  Jis nėra žmogus kaip aš, kad Jam galėčiau atsakyti ir abu galėtumėme stoti į teismą. </p>
<p id="v33"><sup><small>33</small></sup>  Tarp mūsų nėra tarpininko, kuris galėtų uždėti ant mūsų rankas. </p>
<p id="v34"><sup><small>34</small></sup>  O kad Jis patrauktų nuo manęs savo lazdą ir manęs nebegąsdintų. </p>
<p id="v35"><sup><small>35</small></sup>  Tada kalbėčiau nebijodamas Jo, bet dabar taip nėra”. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/lt/Bible/Job/8">
          <span class="mdi mdi-arrow-left-drop-circle"></span><span class="pl-2">Jobo knyga - Skyrius 8</span>
        </a>
        </td>
        <td>
        <a href="/lt/Bible/Job/Index">
          <span class="mdi mdi-book-open-variant"></span><span class="pl-2">Indeksas</span>
        </a>
        </td>
        <td>
        <a href="/lt/Bible/Job/10">
          <span class="pr-2">Jobo knyga - Skyrius 10</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 9:1--10:22 <i>Jobo beviltiškumas</i>: <a href="/lt/The_Urantia_Book/148#p6_6">UK 148:6.6</a>. </li>
  <li id="fn2"><a href="#cite2">↑</a> 9:4-10 <i>Fizinė kūryba</i>: <a href="/lt/The_Urantia_Book/29#p0_1">UK 29:0.1</a>. </li>
  <li id="fn3"><a href="#cite3">↑</a> 9:9 <i>Mūsų žvaigždės partneriai</i>: <a href="/lt/The_Urantia_Book/41#p3_1">UK 41:3.1</a>. </li>
  <li id="fn4"><a href="#cite4">↑</a> 9:10 <i>Negaliu rasti Dievo pagal žinojimą</i>: <a href="/lt/The_Urantia_Book/131#p10_3">UK 131:10.3</a>.  <i>Stebuklai be numerio</i>: <a href="/lt/The_Urantia_Book/2#p1_1">UK 2:1.1</a>. </li>
  <li id="fn5"><a href="#cite5">↑</a> 9:11 <i>Aš nematau Jo...</i>: <a href="/lt/The_Urantia_Book/1#p3_2">UK 1:3.2</a>. </li>
  <li id="fn6"><a href="#cite6">↑</a> 9:13 <i>Dievas sakė pykti</i>: <a href="/lt/The_Urantia_Book/4#p3_2">UK 4:3.2</a>. </li>
</ol>
</div>
