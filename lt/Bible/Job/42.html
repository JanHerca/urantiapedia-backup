<!--
title: Jobo knyga - Skyrius 42
description: 
published: true
date: 2022-10-7T19:22:48Z
tags: bible, bible—job
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Job/41">Jobo knyga - Skyrius 41</a></td>
        <td><a href="/lt/Bible/Job/Index">Indeksas</a></td>
        <td> </td>
      </tr>
    </tbody>
  </table>
</figure>
<p id="v1"><sup><small>1</small></sup>  Jobas atsakė Viešpačiui, tardamas: </p>
<p id="v2"><sup><small>2</small></sup>  “Žinau, kad Tu esi Visagalis; niekas nesutrukdys Tau padaryti, ką sumanei. </p>
<p id="v3"><sup><small>3</small></sup>  Kas paniekina patarimą, neturėdamas supratimo? Aš kalbėjau tai, ko nesuprantu, kas man per daug nuostabu ir nežinoma. </p>
<p id="v4"><sup><small>4</small></sup>  Paklausyk, ir aš kalbėsiu, aš klausiu, o Tu man atsakyk. </p>
<p id="v5"><sup><small>5</small></sup>  Anksčiau savo ausimis girdėjau apie Tave, o dabar mano akys mato Tave. </p>
<p id="v6"><sup><small>6</small></sup>  Todėl aš baisiuosi savimi ir atgailauju dulkėse ir pelenuose”. <sup id="cite1"><a href="#fn1">[1]</a></sup></p>
<p id="v7"><sup><small>7</small></sup>  Po pasikalbėjimo su Jobu Viešpats tarė temaniui Elifazui: “Mano rūstybė užsidegė prieš tave ir abu tavo draugus, nes jūs nekalbėjote teisingai apie mane kaip mano tarnas Jobas. </p>
<p id="v8"><sup><small>8</small></sup>  Dabar imkite septynis jaučius bei septynis avinus, eikite pas mano tarną Jobą ir juos aukokite kaip deginamąją auką už save, o mano tarnas Jobas melsis už jus. Aš išklausysiu jo maldas ir nebausiu jūsų, kaip esate nusipelnę, nes jūs nekalbėjote apie mane teisingai kaip mano tarnas Jobas”. </p>
<p id="v9"><sup><small>9</small></sup>  Tuomet temanas Elifazas, šuachas Bildadas ir naamatietis Cofaras padarė, ką Viešpats buvo jiems įsakęs, o Viešpats išklausė Jobą. </p>
<p id="v10"><sup><small>10</small></sup>  Kai jis meldėsi už savo draugus, Viešpats išvadavo Jobą ir davė jam visko dvigubai, negu jis anksčiau turėjo. </p>
<p id="v11"><sup><small>11</small></sup>  Pas jį atėjo jo broliai, seserys ir visi jo pirmiau buvę pažįstami; jie valgė duoną su juo jo namuose, užjautė jį ir guodė nelaimėje, kurią Viešpats jam buvo siuntęs; kiekvienas dovanojo jam pinigų ir auksinį auskarą. </p>
<p id="v12"><sup><small>12</small></sup>  Viešpats laimino Jobo senatvę labiau negu jaunystę. Jis turėjo keturiolika tūkstančių avių, šešis tūkstančius kupranugarių, tūkstantį jungų jaučių ir tūkstantį asilių. </p>
<p id="v13"><sup><small>13</small></sup>  Be to, jis turėjo septynis sūnus ir tris dukteris. </p>
<p id="v14"><sup><small>14</small></sup>  Pirmosios vardas buvo Jamima, antrosios­Kecija ir trečiosios­ Keren Hapucha. </p>
<p id="v15"><sup><small>15</small></sup>  Visoje šalyje nebuvo gražesnių moterų už Jobo dukteris. Jų tėvas davė joms paveldėjimą tarp jų brolių. </p>
<p id="v16"><sup><small>16</small></sup>  Jobas po to dar gyveno šimtą keturiasdešimt metų; jis matė savo vaikus ir vaikaičius iki ketvirtos kartos. </p>
<p id="v17"><sup><small>17</small></sup>  Jobas mirė senatvėje, pasisotinęs gyvenimo dienomis. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Job/41">Jobo knyga - Skyrius 41</a></td>
        <td><a href="/lt/Bible/Job/Index">Indeksas</a></td>
        <td> </td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 42:6 <i>Ašutinė ir pelenai</i>: <a href="/lt/The_Urantia_Book/163#p6_5">UK 163:6.5</a>.  <i>bjauriuosi savimi</i>: <a href="/lt/The_Urantia_Book/148#p6_3">UK 148:6.3</a>. </li>
</ol>
</div>
