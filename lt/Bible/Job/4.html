<!--
title: Jobo knyga - Skyrius 4
description: 
published: true
date: 2022-10-7T19:22:48Z
tags: bible, bible—job
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Job/3">Jobo knyga - Skyrius 3</a></td>
        <td><a href="/lt/Bible/Job/Index">Indeksas</a></td>
        <td><a href="/lt/Bible/Job/5">Jobo knyga - Skyrius 5</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Temanas Elifazas atsakydamas tarė: <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  “Jei kalbėsime tau, gal tau ir nepatiks, tačiau kas gali susilaikyti nekalbėjęs? </p>
<p id="v3"><sup><small>3</small></sup>  Tu daugelį pamokei ir sustiprinai jų pailsusias rankas. </p>
<p id="v4"><sup><small>4</small></sup>  Klumpantį tavo žodžiai palaikė, linkstančius jo kelius tu sutvirtinai. </p>
<p id="v5"><sup><small>5</small></sup>  Dabar tai užgriuvo tave, ir tu nusilpai; tai palietė tave, ir tu sunerimęs. </p>
<p id="v6"><sup><small>6</small></sup>  Ar tai tavo baimė, pasitikėjimas, viltis ir tiesumas tavo kelių? </p>
<p id="v7"><sup><small>7</small></sup>  Pagalvok, kas, būdamas nekaltas, pražuvo? Ar teisusis buvo sunaikintas? </p>
<p id="v8"><sup><small>8</small></sup>  Kiek esu matęs, kas aparė blogį ir pasėjo piktadarystes, tai ir nupjovė. <sup id="cite2"><a href="#fn2">[2]</a></sup></p>
<p id="v9"><sup><small>9</small></sup>  Nuo Dievo pūstelėjimo jie žuvo; Jo rūstybės kvapas juos sunaikino. </p>
<p id="v10"><sup><small>10</small></sup>  Liūto riaumojimas ir piktos liūtės balsas nutildomi, jaunų liūtų dantys išdaužomi. </p>
<p id="v11"><sup><small>11</small></sup>  Senas liūtas žūva, neradęs grobio, ir liūtės jaunikliai išsisklaido. </p>
<p id="v12"><sup><small>12</small></sup>  Paslaptis mane aplankė ir mano ausis ją nugirdo. </p>
<p id="v13"><sup><small>13</small></sup>  Mąstant apie nakties regėjimus, kai gilus miegas buvo apėmęs žmones, </p>
<p id="v14"><sup><small>14</small></sup>  mane apėmė išgąstis ir drebėjimas, ir visi mano kaulai tirtėjo. </p>
<p id="v15"><sup><small>15</small></sup>  Dvasia praėjo pro mano veidą, ir mano plaukai pasišiaušė. </p>
<p id="v16"><sup><small>16</small></sup>  Ji stovėjo, tačiau jos neatpažinau. Pavidalas buvo prieš mano akis; buvo tylu, ir aš išgirdau balsą: </p>
<p id="v17"><sup><small>17</small></sup>  ‘Ar mirtingas žmogus gali būti teisesnis už Dievą? Ar jis gali būti tyresnis už savo Kūrėją? <sup id="cite3"><a href="#fn3">[3]</a></sup></p>
<p id="v18"><sup><small>18</small></sup>  Savo tarnais Jis nepasitiki ir mato angelų klaidas. </p>
<p id="v19"><sup><small>19</small></sup>  Juo labiau tie, kurie gyvena molio namuose, kurių pamatai­dulkės. Jie sunyks kandžių suėsti. </p>
<p id="v20"><sup><small>20</small></sup>  Jie naikinami nuo ryto iki vakaro ir pražūna niekieno nepastebimi. </p>
<p id="v21"><sup><small>21</small></sup>  Argi jų didybė nepranyksta? Jie miršta tiesos nesuvokdami’ ”. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Job/3">Jobo knyga - Skyrius 3</a></td>
        <td><a href="/lt/Bible/Job/Index">Indeksas</a></td>
        <td><a href="/lt/Bible/Job/5">Jobo knyga - Skyrius 5</a></td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 4:1--5:27 <i>Elifazas, pirmasis draugas</i>: <a href="/lt/The_Urantia_Book/148#p6_4">UK 148:6.4</a>. </li>
  <li id="fn2"><a href="#cite2">↑</a> 4:8 <i>Vyrai pjauna blogį, kurį sėja</i>: <a href="/lt/The_Urantia_Book/131#p2_8">UK 131:2.8</a>.  <i>Ką sėja, tą pjaus</i>: <a href="/lt/The_Urantia_Book/2#p3_2">UK 2:3.2</a>.  <i>Ką pasėsi, pjausi</i>: <a href="/lt/The_Urantia_Book/131#p2_9">UK 131:2.9</a>.  <i>Vyrai pjaus ką sėja</i>: <a href="/lt/The_Urantia_Book/148#p6_3">UK 148:6.3</a>. </li>
  <li id="fn3"><a href="#cite3">↑</a> 4:17 <i>Ar žmogus teisingesnis už Dievą</i>: <a href="/lt/The_Urantia_Book/96#p6_4">UK 96:6.4</a>. </li>
</ol>
</div>
