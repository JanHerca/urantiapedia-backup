<!--
title: Kunigų knyga - Skyrius 4
description: 
published: true
date: 2022-10-7T19:22:47Z
tags: bible, bible—leviticus
editor: ckeditor
dateCreated: 2022-9-10T13:44:15Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Leviticus/3">Kunigų knyga - Skyrius 3</a></td>
        <td><a href="/lt/Bible/Leviticus/Index">Indeksas</a></td>
        <td><a href="/lt/Bible/Leviticus/5">Kunigų knyga - Skyrius 5</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Viešpats kalbėjo Mozei: </p>
<p id="v2"><sup><small>2</small></sup>  “Sakyk izraelitams: ‘Jei kas dėl nežinojimo sulaužytų Dievo įsakymą ir nusikalstų, padarydamas, kas uždrausta, </p>
<p id="v3"><sup><small>3</small></sup>  tai, jei taip nusidėtų pateptasis kunigas ir užtrauktų kaltę tautai, jis aukos už savo nuodėmę Viešpačiui sveiką veršį. </p>
<p id="v4"><sup><small>4</small></sup>  Jis atves jį prie Susitikimo palapinės durų Viešpaties akivaizdon, uždės ranką ant galvos ir jį papjaus. </p>
<p id="v5"><sup><small>5</small></sup>  Pateptasis kunigas, pasiėmęs veršio kraują, įneš Susitikimo palapinėn. </p>
<p id="v6"><sup><small>6</small></sup>  Padažęs pirštą kraujyje, juo pašlakstys septynis kartus Viešpaties akivaizdoje uždangą prieš Švenčiausiąją </p>
<p id="v7"><sup><small>7</small></sup>  ir tuo pačiu krauju pateps ragus Viešpaties smilkalų aukuro, kuris yra Susitikimo palapinėje; visą likusį kraują išlies deginamųjų aukų aukuro papėdėje prie palapinės. </p>
<p id="v8"><sup><small>8</small></sup>  Už nuodėmę jis aukos veršio vidurių taukus, </p>
<p id="v9"><sup><small>9</small></sup>  abu inkstus, ant jų ir prie paslėpsnių esančius taukus ir kepenų tinklelį. </p>
<p id="v10"><sup><small>10</small></sup>  Visa tai kunigas sudegins ant deginamųjų aukų aukuro. </p>
<p id="v11"><sup><small>11</small></sup>  Odą, visą mėsą su galva ir kojomis, vidurius ir mėšlą </p>
<p id="v12"><sup><small>12</small></sup>  išgabens už stovyklos į nesuteptą vietą, kur paprastai išpilami aukų pelenai, padės ant malkų krūvos ir sudegins toje vietoje, kur išpilami pelenai. </p>
<p id="v13"><sup><small>13</small></sup>  Jei Izraelio tauta dėl nežinojimo nusikalstų Dievui ir nesąmoningai sulaužytų Viešpaties įsakymą, darydama tai, ko neturėtų daryti, <sup id="cite1"><a href="#fn1">[1]</a></sup></p>
<p id="v14"><sup><small>14</small></sup>  bet vėliau suprastų savo kaltę, aukos už savo nusidėjimą veršį. Jį atves prie Susitikimo palapinės įėjimo. </p>
<p id="v15"><sup><small>15</small></sup>  Tautos vyresnieji uždės rankas ant veršio galvos Viešpaties akivaizdoje ir papjaus veršį Viešpaties akivaizdoje. </p>
<p id="v16"><sup><small>16</small></sup>  Pateptasis kunigas įneš jo kraują Susitikimo palapinėn </p>
<p id="v17"><sup><small>17</small></sup>  ir, padažęs pirštą, septynis kartus šlakstys Viešpaties akivaizdoje prieš uždangą; </p>
<p id="v18"><sup><small>18</small></sup>  ir tuo pačiu krauju pateps Viešpaties akivaizdoje Susitikimo palapinėje esančio aukuro ragus. Likusį kraują išlies deginamųjų aukų aukuro, kuris yra prie Susitikimo palapinės įėjimo, papėdėje. </p>
<p id="v19"><sup><small>19</small></sup>  Veršio taukus sudegins ant aukuro; </p>
<p id="v20"><sup><small>20</small></sup>  padarys visa tai, kas daroma aukojant veršį aukai už nuodėmę. Kunigas juos sutaikys, ir Viešpats jiems atleis. </p>
<p id="v21"><sup><small>21</small></sup>  Patį veršį išgabens už stovyklos ir sudegins kaip anksčiau minėtąjį veršį, nes jis yra auka už tautos nuodėmę. </p>
<p id="v22"><sup><small>22</small></sup>  Jei kunigaikštis nežinodamas sulaužytų kokį nors Viešpaties įstatymą, </p>
<p id="v23"><sup><small>23</small></sup>  bet paskui suprastų savo nuodėmę, jis aukos Viešpačiui sveiką ožį kaip auką už nuodėmę. </p>
<p id="v24"><sup><small>24</small></sup>  Jis uždės ranką ant jo galvos ir jį papjaus toje vietoje, kur paprastai aukojamos deginamosios aukos Viešpaties akivaizdoje, nes tai yra auka už nuodėmę. </p>
<p id="v25"><sup><small>25</small></sup>  Kunigas padažys pirštą aukos kraujyje ir juo pateps deginamųjų aukų aukuro ragus. Likusį kraują išlies jo papėdėje. </p>
<p id="v26"><sup><small>26</small></sup>  Taukus sudegins ant aukuro, kaip tai daroma su padėkos aukomis. Kunigas įvykdys sutaikinimą už jį dėl jo nuodėmės, ir jam bus atleista. </p>
<p id="v27"><sup><small>27</small></sup>  Jei kas iš eilinių žmonių nusidėtų nežinodamas ir padarytų, kas uždrausta Viešpaties įstatymu, </p>
<p id="v28"><sup><small>28</small></sup>  o vėliau suprastų savo nuodėmę, jis aukos sveiką ožką. </p>
<p id="v29"><sup><small>29</small></sup>  Jis uždės ranką ant gyvulio galvos, jį papjaus ir aukos deginamųjų aukų vietoje. </p>
<p id="v30"><sup><small>30</small></sup>  Kunigas, padažęs pirštą aukos kraujyje, juo pateps deginamųjų aukų aukuro ragus, o likusį kraują išlies aukuro papėdėje. </p>
<p id="v31"><sup><small>31</small></sup>  Po to, paėmęs visus taukus, sudegins juos ant aukuro, kaip tai daroma su padėkos aukomis, kad būtų malonus kvapas Viešpačiui. Kunigas sutaikins jį, ir jam bus atleista. </p>
<p id="v32"><sup><small>32</small></sup>  O jei auka už nuodėmę bus iš avių, tai ji turi būti sveika. <sup id="cite2"><a href="#fn2">[2]</a></sup></p>
<p id="v33"><sup><small>33</small></sup>  Jis uždės ranką ant jos galvos ir papjaus ją toje vietoje, kur paprastai pjaunamos deginamosios aukos. </p>
<p id="v34"><sup><small>34</small></sup>  Kunigas pateps deginamųjų aukų aukuro ragus savo pirštu, padažytu aukos kraujyje. Likusį kraują išlies aukuro papėdėje. </p>
<p id="v35"><sup><small>35</small></sup>  Visus taukus, kaip tai daroma su padėkos auka, sudegins ant aukuro Viešpačiui; taip sutaikins jį su Viešpačiu, ir jo nuodėmė bus jam atleista”. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Leviticus/3">Kunigų knyga - Skyrius 3</a></td>
        <td><a href="/lt/Bible/Leviticus/Index">Indeksas</a></td>
        <td><a href="/lt/Bible/Leviticus/5">Kunigų knyga - Skyrius 5</a></td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 4:13-21 <i>Išvalykite bendruomenės nuodėmes</i>: <a href="/lt/The_Urantia_Book/90#p5_3">UK 90:5.3</a>. </li>
  <li id="fn2"><a href="#cite2">↑</a> 4:32 <i>Aukojamas ėriukas</i>: <a href="/lt/The_Urantia_Book/85#p3_4">UK 85:3.4</a>. </li>
</ol>
</div>
