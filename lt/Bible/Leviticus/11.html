<!--
title: Kunigų knyga - Skyrius 11
description: 
published: true
date: 2023-11-8T21:52:7Z
tags: bible, bible—leviticus
editor: ckeditor
dateCreated: 2022-9-10T13:44:15Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/lt/Bible/Leviticus/10">
          <span class="mdi mdi-arrow-left-drop-circle"></span><span class="pl-2">Kunigų knyga - Skyrius 10</span>
        </a>
        </td>
        <td>
        <a href="/lt/Bible/Leviticus/Index">
          <span class="mdi mdi-book-open-variant"></span><span class="pl-2">Indeksas</span>
        </a>
        </td>
        <td>
        <a href="/lt/Bible/Leviticus/12">
          <span class="pr-2">Kunigų knyga - Skyrius 12</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Viešpats kalbėjo Mozei ir Aaronui: <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  “Paskelbkite izraelitams: ‘Tai žemės gyvuliai, kuriuos jums leista valgyti. </p>
<p id="v3"><sup><small>3</small></sup>  Galite valgyti kiekvieną gyvulį, kuris turi skeltą nagą ir gromuliuoja; </p>
<p id="v4"><sup><small>4</small></sup>  nevalgysite ir laikysite nešvariu tą, kuris gromuliuoja, bet turi neskeltą nagą kaip kupranugaris. Jis gromuliuoja, bet turi neskeltą nagą, todėl yra nešvarus. </p>
<p id="v5"><sup><small>5</small></sup>  Nešvarus yra barsukas, nes jis gromuliuoja, bet turi neskeltą nagą; </p>
<p id="v6"><sup><small>6</small></sup>  taip pat kiškis, nors jis gromuliuoja, bet turi neskeltą nagą. </p>
<p id="v7"><sup><small>7</small></sup>  Ir kiaulė, nors ji turi skeltą nagą, bet negromuliuoja. <sup id="cite2"><a href="#fn2">[2]</a></sup></p>
<p id="v8"><sup><small>8</small></sup>  Tų gyvulių mėsos nevalgysite ir neliesite jų maitos. Jie jums yra nešvarūs. </p>
<p id="v9"><sup><small>9</small></sup>  Iš vandens gyvūnų jums leista valgyti visus, kurie turi pelekus ir žvynus, ar jie būtų jūroje, ar upėje, ar tvenkiniuose. </p>
<p id="v10"><sup><small>10</small></sup>  Tais, kurie kruta ir gyvena vandenyje, bet neturi pelekų ir žvynų, jūs bjaurėsitės, </p>
<p id="v11"><sup><small>11</small></sup>  nevalgysite jų mėsos ir nepaliesite jų maitos. </p>
<p id="v12"><sup><small>12</small></sup>  Visi gyviai, kurie gyvena vandenyje ir neturi pelekų ir žvynų, bus jums nešvarūs. </p>
<p id="v13"><sup><small>13</small></sup>  Paukščiai, kurių jūs nevalgysite, bet bjaurėsitės, yra: erelis, grifas, jūros erelis; </p>
<p id="v14"><sup><small>14</small></sup>  peslys ir vanagėlis su visa jo gimine; </p>
<p id="v15"><sup><small>15</small></sup>  visa varnų giminė; </p>
<p id="v16"><sup><small>16</small></sup>  strutis ir pelėda, žuvėdra, vanagas ir jo giminė; </p>
<p id="v17"><sup><small>17</small></sup>  apuokas, kormoranas ir ibis; </p>
<p id="v18"><sup><small>18</small></sup>  gulbė, pelikanas ir gervė; </p>
<p id="v19"><sup><small>19</small></sup>  gandras ir visa jo giminė; taip pat tutlys ir šikšnosparnis. </p>
<p id="v20"><sup><small>20</small></sup>  Visais sparnuotais vabzdžiais, kurie vaikščioja keturiomis kojomis, jūs bjaurėsitės. </p>
<p id="v21"><sup><small>21</small></sup>  Jums leista valgyti tuos keturkojus vabzdžius, kurių paskutinės kojos ilgesnės ir jie šokinėja ant žemės: </p>
<p id="v22"><sup><small>22</small></sup>  visa skėrių giminė ir didieji žiogai su visomis jų giminėmis. </p>
<p id="v23"><sup><small>23</small></sup>  Bet jūs nevalgysite kitų vabzdžių, kurie vaikščioja keturiomis kojomis. </p>
<p id="v24"><sup><small>24</small></sup>  Jei kas paliestų juos negyvus, bus nešvarus iki vakaro; </p>
<p id="v25"><sup><small>25</small></sup>  jei kam reikėtų nešti kurį nors iš jų negyvą, tas plaus savo rūbus ir bus nešvarus iki vakaro. </p>
<p id="v26"><sup><small>26</small></sup>  Kiekvienas gyvulys, kuris turi neskeltą nagą ir negromuliuoja, bus laikomas nešvariu­kas prisiliestų jo maitos, bus nešvarus. </p>
<p id="v27"><sup><small>27</small></sup>  Gyvuliai, kurie turi keturias kojas ir eina letenomis, bus jums nešvarūs­kas prisiliestų prie jų maitos, bus nešvarus iki vakaro; </p>
<p id="v28"><sup><small>28</small></sup>  kas neštų jų maitą, plaus savo drabužius ir bus nešvarus iki vakaro, nes tai yra jums nešvaru. </p>
<p id="v29"><sup><small>29</small></sup>  Iš roplių ir gyvūnų, kurie juda ant žemės, bus laikomi nešvariais šie: žebenkštis, pelė ir krokodilas su visa jo gimine; </p>
<p id="v30"><sup><small>30</small></sup>  laukinė pelė ir chameleonas; salamandra, žaliasis driežas ir kurmis. </p>
<p id="v31"><sup><small>31</small></sup>  Visi jie yra nešvarūs. Kas prisiliestų prie jų negyvų, bus nešvarus iki vakaro. </p>
<p id="v32"><sup><small>32</small></sup>  Jei kas iš jų negyvas užkristų ant ko nors, ar tai būtų medinis indas, ar apdaras, ar kailis, ar ašutinė, ar šiaip kuriam nors reikalui vartojamas daiktas, tai bus sutepta. Jis bus panardintas vandenyje ir laikomas suteptu iki vakaro, po to bus švarus. </p>
<p id="v33"><sup><small>33</small></sup>  Jei kas iš jų įkristų į molinį indą, jis bus suteptas ir turės būti sudaužytas. </p>
<p id="v34"><sup><small>34</small></sup>  Kiekvienas maistas, kurį valgysite, jei ant jo bus užpilta iš tokio indo vandens, bus suteptas; kiekvienas skystis, geriamas iš tokio indo, bus nešvarus; </p>
<p id="v35"><sup><small>35</small></sup>  visa, ant ko užkristų kas nors iš tokios maitos, bus sutepta; krosnis ir katilas turi būti sudaužyti, nes sutepti. </p>
<p id="v36"><sup><small>36</small></sup>  Tik šaltiniai ir šuliniai bus nesutepti; bet kas prisiliestų iš jų išimtos maitos, bus nešvarus. </p>
<p id="v37"><sup><small>37</small></sup>  Jei toks pastipęs gyvis užkristų ant sėklos, jos nesuteps, </p>
<p id="v38"><sup><small>38</small></sup>  bet, jei sėklą kas apipiltų vandeniu ir po to ją paliestų maita, ji bus sutepta. </p>
<p id="v39"><sup><small>39</small></sup>  Jei nustiptų gyvulys, kurį jums leista valgyti, kas jo prisiliestų, bus nešvarus iki vakaro. </p>
<p id="v40"><sup><small>40</small></sup>  Kas valgytų ar neštų ką nors iš jo, plaus savo drabužius ir bus nešvarus iki vakaro. </p>
<p id="v41"><sup><small>41</small></sup>  Visais gyvūnais, kurie šliaužia ant žemės, jūs bjaurėsitės ir jų nevalgysite. </p>
<p id="v42"><sup><small>42</small></sup>  Nevalgysite šliaužiančių ant pilvo, nei ropojančių keturiomis, nei turinčių daugiau kojų, nes jie yra jums pasibjaurėjimas. </p>
<p id="v43"><sup><small>43</small></sup>  Nesusitepkite jais ir nieko iš jų nepalieskite, kad nebūtumėte nešvarūs. </p>
<p id="v44"><sup><small>44</small></sup>  Aš esu Viešpats, jūsų Dievas; būkite šventi, nes Aš esu šventas. Nesusitepkite jokiu ropliu, kuris kruta ant žemės. </p>
<p id="v45"><sup><small>45</small></sup>  Aš esu Viešpats, kuris jus išvedžiau iš Egipto žemės, kad būčiau jūsų Dievas. Būkite šventi, nes Aš esu šventas. </p>
<p id="v46"><sup><small>46</small></sup>  Tai yra įstatymas apie gyvulius, paukščius ir visus gyvius, kurie kruta vandenyje ir gyvena žemėje, </p>
<p id="v47"><sup><small>47</small></sup>  kad žinotumėte skirtumą tarp švaraus ir nešvaraus, kas leista valgyti ir kas neleistina’ ”. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/lt/Bible/Leviticus/10">
          <span class="mdi mdi-arrow-left-drop-circle"></span><span class="pl-2">Kunigų knyga - Skyrius 10</span>
        </a>
        </td>
        <td>
        <a href="/lt/Bible/Leviticus/Index">
          <span class="mdi mdi-book-open-variant"></span><span class="pl-2">Indeksas</span>
        </a>
        </td>
        <td>
        <a href="/lt/Bible/Leviticus/12">
          <span class="pr-2">Kunigų knyga - Skyrius 12</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 11:1-47 <i>Dvasios patvirtinti tabu</i>: <a href="/lt/The_Urantia_Book/89#p1_1">UK 89:1.1</a>. </li>
  <li id="fn2"><a href="#cite2">↑</a> 11:7-8 <i>Kiaulienos tabu</i>: <a href="/lt/The_Urantia_Book/89#p1_5">UK 89:1.5</a>. </li>
</ol>
</div>
