<!--
title: Kunigų knyga - Skyrius 5
description: 
published: true
date: 2022-9-13T21:36:43Z
tags: 
editor: ckeditor
dateCreated: 2022-9-10T13:44:15Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Leviticus/4">Kunigų knyga - Skyrius 4</a></td>
        <td><a href="/lt/Bible/Leviticus/Index">Indeksas</a></td>
        <td><a href="/lt/Bible/Leviticus/6">Kunigų knyga - Skyrius 6</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  “Jei kas girdi keikimą, bet atsisako liudyti, ką yra matęs ir žino, jis bus kaltas. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Kas paliestų kokį nešvarų daiktą: nešvaraus žvėries, gyvulio ar roplio dvėseną, tačiau to nežinotų, jis bus nešvarus ir kaltas. </p>
<p id="v3"><sup><small>3</small></sup>  Jei kas nežinodamas prisiliestų prie žmogaus kūno nešvarumų, kokie jie bebūtų, kai jis sužinos apie tai, jis bus kaltas. </p>
<p id="v4"><sup><small>4</small></sup>  Jei kas nors prisiekia, neapgalvotai savo lūpomis pasižadėdamas padaryti pikta ar gera,­kas tai bebūtų, ką žmogus patvirtina priesaika,­ir tai liktų paslėpta nuo jo, kai jis tai supras, jis bus kaltas. <sup id="cite2"><a href="#fn2">[2]</a></sup></p>
<p id="v5"><sup><small>5</small></sup>  Jei žmogus kaltas kuo nors iš šių dalykų, jis turi išpažinti, kad nusidėjo, </p>
<p id="v6"><sup><small>6</small></sup>  ir aukoti auką už kaltę Viešpačiui, už nuodėmę, kuria nusidėjo,­jauną avį ar ožką,­ir kunigas sutaikins jį. </p>
<p id="v7"><sup><small>7</small></sup>  O jei kas negali aukoti avies ar ožkos, teaukoja Viešpačiui du balandžius ar du jaunus karvelius: vieną aukai už nuodėmę, o antrą­deginamajai aukai. </p>
<p id="v8"><sup><small>8</small></sup>  Jis teatneša juos kunigui, kuris, aukodamas pirmąjį už nuodėmę, nusuks jam galvą, tačiau jos visiškai nenutrauks; </p>
<p id="v9"><sup><small>9</small></sup>  jo krauju apšlakstys aukuro šoną, o likusį kraują išvarvins aukuro papėdėje, nes tai auka už nuodėmę. </p>
<p id="v10"><sup><small>10</small></sup>  Antrą sudegins kaip deginamąją auką, kaip paprastai daroma. Kunigas sutaikins jį, ir jo nuodėmė bus jam atleista. </p>
<p id="v11"><sup><small>11</small></sup>  O jei jis negalės duoti dviejų balandžių ar dviejų jaunų karvelių, teaukoja už savo nuodėmę dešimtą dalį efos miltų; tegu nepila į juos aliejaus ir neprideda smilkalų, nes tai auka už nuodėmę. </p>
<p id="v12"><sup><small>12</small></sup>  Jis teatneša juos kunigui, kuris, paėmęs jų pilną saują, sudegins ant aukuro atminimui. </p>
<p id="v13"><sup><small>13</small></sup>  Kunigas įvykdys sutaikinimą už nuodėmę, kuria jis nusidėjo, ir jam bus atleista. Likusią aukos dalį kunigas pasiims kaip duonos auką”. </p>
<p id="v14"><sup><small>14</small></sup>  Ir Viešpats kalbėjo Mozei: </p>
<p id="v15"><sup><small>15</small></sup>  “Jei kas apsirikęs paimtų, kas Viešpačiui paskirta, ir tuo nusidėtų, aukos už savo kaltę sveiką aviną, kokį galima nupirkti už du šekelius pagal šventyklos šekelį. </p>
<p id="v16"><sup><small>16</small></sup>  Jis atlygins padarytą nuostolį ir pridės penktąją dalį viršaus kunigui, kuris sutaikins jį aukodamas aviną, ir jam bus atleista. </p>
<p id="v17"><sup><small>17</small></sup>  Jei kas nusikalstų, nesąmoningai sulaužydamas Viešpaties įstatymą, ir, padaręs nuodėmę, suprastų savo kaltę, </p>
<p id="v18"><sup><small>18</small></sup>  tegu jis ima iš savo bandos sveiką aviną aukai už kaltę ir atiduoda jį kunigui. Ir kunigas sutaikins jį, nes jis nusikalto nežinodamas, ir jam bus atleista. </p>
<p id="v19"><sup><small>19</small></sup>  Tai yra auka už kaltę, kuria jis nusikalto Viešpačiui”. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Leviticus/4">Kunigų knyga - Skyrius 4</a></td>
        <td><a href="/lt/Bible/Leviticus/Index">Indeksas</a></td>
        <td><a href="/lt/Bible/Leviticus/6">Kunigų knyga - Skyrius 6</a></td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 5:1-13 <i>Išvalykite atskiras nuodėmes</i>: <a href="/lt/The_Urantia_Book/90#p5_3">UK 90:5.3</a>. </li>
  <li id="fn2"><a href="#cite2">↑</a> 5:4 <i>Šventieji įžadai ir priesaikos</i>: <a href="/lt/The_Urantia_Book/87#p6_9">UK 87:6.9</a>. </li>
</ol>
</div>
