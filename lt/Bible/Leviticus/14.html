<!--
title: Kunigų knyga - Skyrius 14
description: 
published: true
date: 2022-9-13T21:36:43Z
tags: 
editor: ckeditor
dateCreated: 2022-9-10T13:44:15Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Leviticus/13">Kunigų knyga - Skyrius 13</a></td>
        <td><a href="/lt/Bible/Leviticus/Index">Indeksas</a></td>
        <td><a href="/lt/Bible/Leviticus/15">Kunigų knyga - Skyrius 15</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Viešpats kalbėjo Mozei: </p>
<p id="v2"><sup><small>2</small></sup>  “Tai įstatymas raupsuotajam, kai jis paskelbiamas švariu. Jis bus atvestas pas kunigą, <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  kuris turės išeiti iš stovyklos. Radęs jį išgijusį nuo raupsų, </p>
<p id="v4"><sup><small>4</small></sup>  įsakys jam paimti du sveikus, švarius paukščius, kedro medžio, raudonų siūlų ir yzopo. </p>
<p id="v5"><sup><small>5</small></sup>  Vieną paukštį kunigas lieps papjauti moliniame inde virš tekančio vandens, </p>
<p id="v6"><sup><small>6</small></sup>  kitą gyvą kartu su kedro medžiu, raudonais siūlais ir yzopu padažys papjauto paukščio kraujyje </p>
<p id="v7"><sup><small>7</small></sup>  ir juo pašlakstys septynis kartus apvalomąjį, kad būtų paskelbtas švariu. Gyvą paukštį paleis skristi į laukus. </p>
<p id="v8"><sup><small>8</small></sup>  Po to žmogus išplaus savo drabužius, nusiskus plaukus ir apsiplaus vandeniu; taip apvalytasis įeis į stovyklą, bet savo palapinėn neis dar septynias dienas. </p>
<p id="v9"><sup><small>9</small></sup>  Septintą dieną jis nusiskus galvos plaukus, barzdą ir antakius, dar kartą išplaus darbužius ir nusiplaus kūną. </p>
<p id="v10"><sup><small>10</small></sup>  Aštuntą dieną ims du sveikus avinėlius, metinę avelę, duonos aukai tris dešimtąsias efos smulkių miltų, sumaišytų su aliejumi, ir vieną logą aliejaus. </p>
<p id="v11"><sup><small>11</small></sup>  Apvalymo apeigas atliekąs kunigas pastatys jį ir visa tai Viešpaties akivaizdoje prie Susitikimo palapinės įėjimo. </p>
<p id="v12"><sup><small>12</small></sup>  Po to ims avinėlį ir aukos jį už kaltę; ims taip pat aliejaus logą ir visa tai siūbuos Viešpaties akivaizdoje. </p>
<p id="v13"><sup><small>13</small></sup>  Avinėlį papjaus šventoje vietoje, kur aukojama deginamoji auka ir auka už nuodėmę. Auka už nuodėmę ir auka už kaltę priklauso kunigui ir yra šventa. </p>
<p id="v14"><sup><small>14</small></sup>  Kunigas, ėmęs aukos už kaltę kraują, pateps juo apvalomojo dešinę ausį ir dešinės rankos ir kojos nykščius. </p>
<p id="v15"><sup><small>15</small></sup>  Iš aliejaus logo dalį įsipils į savo kairiosios rankos delną </p>
<p id="v16"><sup><small>16</small></sup>  ir, padažęs jame dešinės rankos rodomąjį pirštą, pašlakstys Viešpaties akivaizdoje septynis kartus. </p>
<p id="v17"><sup><small>17</small></sup>  Likusį kairės rankos delne aliejų išlies ant apvalomojo dešinės ausies, ant dešinės rankos ir kojos nykščių </p>
<p id="v18"><sup><small>18</small></sup>  ir ant jo galvos. Ir kunigas sutaikins jį su Viešpačiu. </p>
<p id="v19"><sup><small>19</small></sup>  Po to kunigas, atlikdamas sutaikinimą, aukos auką už nuodėmę ir deginamąją auką, </p>
<p id="v20"><sup><small>20</small></sup>  padėdamas ją ant aukuro kartu su duonos auka; taip žmogus bus sutaikintas ir apvalytas. </p>
<p id="v21"><sup><small>21</small></sup>  O jei jis neturtingas ir neišgali duoti minėtų dalykų, ims aukai už kaltę avinėlį, kad kunigas sutaikintų jį, dešimtą dalį efos smulkių miltų, sumaišytų su aliejumi, duonos aukai, logą aliejaus </p>
<p id="v22"><sup><small>22</small></sup>  ir du balandžius ar du jaunus karvelius: vieną aukai už nuodėmę, o antrą deginamajai aukai. </p>
<p id="v23"><sup><small>23</small></sup>  Visa tai jis atneš aštuntą savo apsivalymo dieną kunigui prie Susitikimo palapinės įėjimo Viešpaties akivaizdon. </p>
<p id="v24"><sup><small>24</small></sup>  Kunigas, paėmęs avinėlį aukai už kaltę ir aliejų, pasiūbuos tai Viešpaties akivaizdoje. </p>
<p id="v25"><sup><small>25</small></sup>  Papjovęs avinėlį, jo krauju pateps dešinę apvalomojo ausį, dešinės rankos ir kojos nykščius. </p>
<p id="v26"><sup><small>26</small></sup>  Ir kunigas dalį aliejaus įsipils į savo kairės rankos delną, </p>
<p id="v27"><sup><small>27</small></sup>  padažęs dešinės rankos pirštą, pašlakstys septynis kartus Viešpaties akivaizdoje, </p>
<p id="v28"><sup><small>28</small></sup>  pateps dešinę apvalomojo ausį ir dešinės rankos bei kojos nykščius toje vietoje, kur buvo patepta aukos už kaltę krauju. </p>
<p id="v29"><sup><small>29</small></sup>  Likusią aliejaus dalį, esančią rankoje, išpils ant apvalomojo galvos, kad sutaikintų jį su Viešpačiu. </p>
<p id="v30"><sup><small>30</small></sup>  Aukos taip pat vieną balandį ar jauną karvelį,­iš to, ką pajėgs gauti,­ </p>
<p id="v31"><sup><small>31</small></sup>  aukai už nuodėmę, o kitą­deginamajai aukai, ir duonos auką, sumaišytą su aliejumi. </p>
<p id="v32"><sup><small>32</small></sup>  Tai auka nepasiturinčio raupsuotojo, kuris neišgali daugiau aukoti savo apsivalymui”. </p>
<p id="v33"><sup><small>33</small></sup>  Viešpats kalbėjo Mozei ir Aaronui: </p>
<p id="v34"><sup><small>34</small></sup>  “Jei, įėjus į Kanaano žemę, kurią jums duosiu paveldėti, atsirastų raupsų liga namų sienose, </p>
<p id="v35"><sup><small>35</small></sup>  jų savininkas privalo pranešti kunigui, kad, jo nuomone, raupsų liga yra jo namuose. </p>
<p id="v36"><sup><small>36</small></sup>  Kunigas, prieš patikrindamas namus, ar jie raupsuoti, lieps išnešti iš jų viską, kad visi juose esą daiktai nebūtų sutepti. Paskui įeis ir apžiūrės namų raupsus. </p>
<p id="v37"><sup><small>37</small></sup>  Pamatęs ant sienų įdubusius taškus žalsvos ar rausvos spalvos, </p>
<p id="v38"><sup><small>38</small></sup>  išeis iš namų pro duris ir tuojau juos uždarys septynioms dienoms. </p>
<p id="v39"><sup><small>39</small></sup>  Septintą dieną sugrįžęs, juos apžiūrės, ir, jei ras raupsus padidėjusius, </p>
<p id="v40"><sup><small>40</small></sup>  lieps išlupti akmenis, ant kurių yra raupsai, ir juos išmesti už miesto suteptoje vietoje, </p>
<p id="v41"><sup><small>41</small></sup>  namų vidaus sienas nugramdyti ir nuoskutas išpilti už miesto suteptoje vietoje, </p>
<p id="v42"><sup><small>42</small></sup>  išluptųjų akmenų vietoje įdėti kitus ir namus ištepti moliu. </p>
<p id="v43"><sup><small>43</small></sup>  Jei, išplėšus akmenis, nuskutus sienas ir moliu ištepus, </p>
<p id="v44"><sup><small>44</small></sup>  kunigas pamatys vėl pasirodžiusius raupsus ir sienas taškuotas, reiškia raupsai yra pasilikę ir namai nešvarūs. </p>
<p id="v45"><sup><small>45</small></sup>  Tokius namus sugriaus, o jų akmenis ir medžius išmes suteptoje vietoje už miesto. </p>
<p id="v46"><sup><small>46</small></sup>  Kas įeitų į uždarytus namus, bus nešvarus iki vakaro; </p>
<p id="v47"><sup><small>47</small></sup>  kas juose miegotų ar valgytų, plaus savo drabužius. </p>
<p id="v48"><sup><small>48</small></sup>  Jei kunigas, įėjęs į namus, nepamatys po ištinkavimo išplitusių raupsų, paskelbs namus švariais. </p>
<p id="v49"><sup><small>49</small></sup>  Jiems apvalyti ims du paukščius, kedro medžio ir raudonų siūlų bei yzopo. </p>
<p id="v50"><sup><small>50</small></sup>  Papjovęs vieną paukštį moliniame inde virš tekančio vandens, </p>
<p id="v51"><sup><small>51</small></sup>  ims kedro medį, yzopą, raudonų siūlų ir gyvą paukštį, padažys viską papjauto paukščio kraujyje ir tekančiame vandenyje ir apšlakstys namus septynis kartus. </p>
<p id="v52"><sup><small>52</small></sup>  Paukščio kraujas, tekantis vanduo, kedro medis, yzopas bei raudoni siūlai ir gyvas paukštis apvalys namus. </p>
<p id="v53"><sup><small>53</small></sup>  Gyvą paukštį jis išneš už miesto ir paleis skristi į laukus. Taip namas bus apvalytas. </p>
<p id="v54"><sup><small>54</small></sup>  Tai yra įstatymas apie visokius raupsus ir piktšašius, </p>
<p id="v55"><sup><small>55</small></sup>  raupsus drabužiuose ir namuose; </p>
<p id="v56"><sup><small>56</small></sup>  randus, nušašimus, blizgančius taškus ir įvairius pakitimus, </p>
<p id="v57"><sup><small>57</small></sup>  kad žinotumėte, kas švaru ar nešvaru. Tai yra įstatymas apie raupsus”. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Leviticus/13">Kunigų knyga - Skyrius 13</a></td>
        <td><a href="/lt/Bible/Leviticus/Index">Indeksas</a></td>
        <td><a href="/lt/Bible/Leviticus/15">Kunigų knyga - Skyrius 15</a></td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 14:2-11 <i>Išvalykite raupsus</i>: <a href="/lt/The_Urantia_Book/90#p5_3">UK 90:5.3</a>. </li>
</ol>
</div>
