<!--
title: Kunigų knyga - Skyrius 23
description: 
published: true
date: 2022-9-13T21:36:43Z
tags: 
editor: ckeditor
dateCreated: 2022-9-10T13:44:15Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Leviticus/22">Kunigų knyga - Skyrius 22</a></td>
        <td><a href="/lt/Bible/Leviticus/Index">Indeksas</a></td>
        <td><a href="/lt/Bible/Leviticus/24">Kunigų knyga - Skyrius 24</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Viešpats kalbėjo Mozei: </p>
<p id="v2"><sup><small>2</small></sup>  “Paskelbk izraelitams Viešpaties šventes, per kurias turite sušaukti susirinkimą. </p>
<p id="v3"><sup><small>3</small></sup>  Šešias dienas dirbkite; septintoji diena yra sabatas, skirta poilsiui ir šventam susirinkimui. Nieko nedirbkite tą dieną, nes tai yra sabatas Viešpačiui, kur jūs begyventumėte. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v4"><sup><small>4</small></sup>  Šios yra iškilmingos Viešpaties šventės ir jas švęskite joms skirtu metu: </p>
<p id="v5"><sup><small>5</small></sup>  pirmo mėnesio keturioliktos dienos vakare yra Viešpaties Pascha, </p>
<p id="v6"><sup><small>6</small></sup>  o penkioliktą to paties mėnesio dieną yra Neraugintos duonos šventė Viešpačiui. Neraugintą duoną valgykite septynias dienas. </p>
<p id="v7"><sup><small>7</small></sup>  Pirmoji diena bus jums iškilmingiausia ir šventa. Tą dieną nedirbkite jokio darbo. </p>
<p id="v8"><sup><small>8</small></sup>  Septynias dienas aukokite Viešpačiui deginamąją auką. Septintoji susirinkimo diena bus iškilminga ir šventa; tą dieną neturite nieko dirbti”. </p>
<p id="v9"><sup><small>9</small></sup>  Viešpats kalbėjo Mozei: </p>
<p id="v10"><sup><small>10</small></sup>  “Sakyk izraelitams, kad, įėję į kraštą, kurį jiems duosiu, ir pradėję pjauti javus, atneštų pirmąjį pjūties pėdą kunigui, </p>
<p id="v11"><sup><small>11</small></sup>  kuris pirmą dieną po sabato siūbuos pėdą Viešpaties akivaizdoje, kad Jis būtų jums malonus. </p>
<p id="v12"><sup><small>12</small></sup>  Tą pačią dieną, kai pėdas siūbuojamas, papjaukite sveiką metinį avinėlį deginamajai aukai Viešpačiui. </p>
<p id="v13"><sup><small>13</small></sup>  Drauge su juo aukokite duonos auką iš dviejų dešimtųjų efos smulkių miltų, apšlakstytų aliejumi, kad būtų malonus kvapas Viešpačiui; taip pat geriamajai aukai aukokite vyno ketvirtadalį hino. </p>
<p id="v14"><sup><small>14</small></sup>  Nei duonos, nei paskrudintų grūdų, nei kruopų nevalgykite, kol nepaaukosite Dievui. Tai amžinas įsakymas visoms kartoms, kur jūs begyventumėte. </p>
<p id="v15"><sup><small>15</small></sup>  Atskaitykite septynias savaites po to sabato, pradėdami pirmąja diena, kai atnešėte aukoti pirmąją derliaus pėdą. </p>
<p id="v16"><sup><small>16</small></sup>  Penkiasdešimtąją dieną­pirmąją dieną po septinto sabato­vėl aukokite Viešpačiui duonos auką. </p>
<p id="v17"><sup><small>17</small></sup>  Iš savo gyvenviečių atneškite du raugintos duonos kepalus, iškeptus iš dviejų dešimtųjų efos smulkių miltų; tai yra pirmieji vaisiai Viešpačiui. </p>
<p id="v18"><sup><small>18</small></sup>  Kartu su duonos kepalais aukokite septynis sveikus metinius avinėlius, vieną veršį ir du avinus,­tai bus deginamoji auka Viešpačiui, drauge su duonos ir geriamąja auka, kad būtų malonus kvapas. </p>
<p id="v19"><sup><small>19</small></sup>  Aukokite taip pat ožį aukai už nuodėmę ir du metinius avinėlius padėkos aukai. </p>
<p id="v20"><sup><small>20</small></sup>  Kunigas juos siūbuos drauge su pirmųjų vaisių duonos kepalais Viešpaties akivaizdoje; po to visa tai bus šventa ir priklausys kunigams. </p>
<p id="v21"><sup><small>21</small></sup>  Paskelbkite šitą dieną iškilminga ir šventa susirinkimo diena; tą dieną nedirbkite jokio darbo. Tai bus amžinas įstatymas visoms jūsų kartoms, kur jūs begyventumėte. </p>
<p id="v22"><sup><small>22</small></sup>  Pjaudami savo javus, nenupjaukite jų iki lauko krašto ir nerinkite nukritusių varpų; jas palikite beturčiams ir ateiviams. Aš esu Viešpats, jūsų Dievas”. </p>
<p id="v23"><sup><small>23</small></sup>  Viešpats kalbėjo Mozei: </p>
<p id="v24"><sup><small>24</small></sup>  “Sakyk izraelitams, kad septinto mėnesio pirmoji diena bus jums iškilminga poilsio diena­sabatas. Trimitų garsai jums tai primins, ji bus švento susirinkimo diena. </p>
<p id="v25"><sup><small>25</small></sup>  Nedirbkite tą dieną jokio darbo ir aukokite Viešpačiui deginamąją auką”. </p>
<p id="v26"><sup><small>26</small></sup>  Viešpats kalbėjo Mozei: </p>
<p id="v27"><sup><small>27</small></sup>  “Dešimtoji to paties mėnesio diena bus iškilminga sutaikinimo diena. Tai bus švento susirinkimo diena; varginkite savo sielas tą dieną ir aukokite Viešpačiui deginamąją auką. </p>
<p id="v28"><sup><small>28</small></sup>  Jokio darbo nedirbkite, nes tai sutaikinimo diena, kad jūs būtumėte sutaikinti su Viešpačiu, jūsų Dievu. </p>
<p id="v29"><sup><small>29</small></sup>  Kiekvienas žmogus, kuris nevargintų savo sielos tą dieną, bus išnaikintas iš savo tautos. </p>
<p id="v30"><sup><small>30</small></sup>  Kas dirbtų bet kokį darbą tą dieną, bus išnaikintas iš savo tautos. </p>
<p id="v31"><sup><small>31</small></sup>  Todėl nieko tą dieną nedirbkite. Tai bus amžinas įstatymas visoms jūsų kartoms, kur jūs begyventumėte. </p>
<p id="v32"><sup><small>32</small></sup>  Tai bus jums poilsio sabatas, kurio metu varginsite savo sielas. Nuo devintos mėnesio dienos vakaro iki kito vakaro švęsite sabatą”. </p>
<p id="v33"><sup><small>33</small></sup>  Viešpats kalbėjo Mozei: </p>
<p id="v34"><sup><small>34</small></sup>  “Sakyk izraelitams, kad nuo penkioliktos to paties mėnesio dienos septynias dienas truks Palapinių šventė. </p>
<p id="v35"><sup><small>35</small></sup>  Pirmoji diena bus iškilminga ir šventa; tą dieną nedirbsite jokio darbo. </p>
<p id="v36"><sup><small>36</small></sup>  Septynias dienas aukosite Viešpačiui deginamąsias aukas. Aštuntoji diena bus šventa. Tuomet aukosite Viešpačiui deginamąją auką, nes tai susirinkimo diena; nedirbsite tą dieną jokio darbo. </p>
<p id="v37"><sup><small>37</small></sup>  Šitos yra Viešpačiui skirtos šventės, per kurias sušauksite šventą susirinkimą ir aukosite Viešpačiui deginamąsias, duonos ir geriamąsias aukas, kiekvieną jai nustatytu metu, </p>
<p id="v38"><sup><small>38</small></sup>  neskaitant sabato, įžado ir laisvos valios aukų, kurias atnešate Viešpačiui. </p>
<p id="v39"><sup><small>39</small></sup>  Taigi nuo septinto mėnesio penkioliktos dienos, kai surinksite visą savo laukų derlių, paskirkite Viešpaties garbei septynias dienas; pirmoji ir aštuntoji diena bus sabatas. <sup id="cite3"><a href="#fn3">[3]</a></sup></p>
<p id="v40"><sup><small>40</small></sup>  Pirmą dieną imkite gražiausių medžių vaisių, palmių šakelių, lapuoto medžio ir paupio gluosnių šakų ir linksminkitės Viešpaties, jūsų Dievo, akivaizdoje. </p>
<p id="v41"><sup><small>41</small></sup>  Kasmet iškilmingai švęskite Viešpačiui septynias dienas; tai bus amžinas įstatymas jūsų kartoms. Tą šventę švęskite septintą mėnesį. </p>
<p id="v42"><sup><small>42</small></sup>  Visi izraelitai turi gyventi palapinėse septynias dienas, </p>
<p id="v43"><sup><small>43</small></sup>  kad jūsų palikuonys žinotų, jog buvau apgyvendinęs izraelitus palapinėse, kai juos išvedžiau iš Egipto žemės. Aš Viešpats, jūsų Dievas”. </p>
<p id="v44"><sup><small>44</small></sup>  Taip Mozė paskelbė izraelitams šventes Viešpaties garbei. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Leviticus/22">Kunigų knyga - Skyrius 22</a></td>
        <td><a href="/lt/Bible/Leviticus/Index">Indeksas</a></td>
        <td><a href="/lt/Bible/Leviticus/24">Kunigų knyga - Skyrius 24</a></td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 23:3 <i>Šabo šventimas</i>: <a href="/lt/The_Urantia_Book/95#p1_2">UK 95:1.2</a>. </li>
  <li id="fn2"><a href="#cite2">↑</a> 23:3-8,21,37 <i>Šventasis sušaukimas</i>: <a href="/lt/The_Urantia_Book/128#p6_6">UK 128:6.6</a>. </li>
  <li id="fn3"><a href="#cite3">↑</a> 23:39-43 <i>kabinų šventė</i>: <a href="/lt/The_Urantia_Book/162#p4_1">UK 162:4.1</a>. </li>
</ol>
</div>
