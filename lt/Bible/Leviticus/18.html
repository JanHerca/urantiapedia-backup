<!--
title: Kunigų knyga - Skyrius 18
description: 
published: true
date: 2022-9-13T21:36:43Z
tags: 
editor: ckeditor
dateCreated: 2022-9-10T13:44:15Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Leviticus/17">Kunigų knyga - Skyrius 17</a></td>
        <td><a href="/lt/Bible/Leviticus/Index">Indeksas</a></td>
        <td><a href="/lt/Bible/Leviticus/19">Kunigų knyga - Skyrius 19</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Viešpats kalbėjo Mozei: </p>
<p id="v2"><sup><small>2</small></sup>  “Aš esu Viešpats, jūsų Dievas. </p>
<p id="v3"><sup><small>3</small></sup>  Nesielkite, kaip elgiasi egiptiečiai, tarp kurių jūs gyvenote, ir nesilaikykite papročių Kanaano šalies, kurion jus įvesiu, nevaikščiokite pagal jų nuostatus. </p>
<p id="v4"><sup><small>4</small></sup>  Vykdykite mano paliepimus ir pagal mano nuostatus elkitės. Aš esu Viešpats, jūsų Dievas. </p>
<p id="v5"><sup><small>5</small></sup>  Laikykitės mano įstatymų ir paliepimų, kuriuos vykdydamas žmogus bus gyvas. Aš esu Viešpats. </p>
<p id="v6"><sup><small>6</small></sup>  Nesiartinkite prie artimo giminaičio, kad atidengtumėte jo nuogumą. Aš esu Viešpats. </p>
<p id="v7"><sup><small>7</small></sup>  Neatidenk savo tėvo nei motinos nuogumo. Ji yra tavo motina­tu neturi atidengti jos nuogumo. </p>
<p id="v8"><sup><small>8</small></sup>  Neatidenk savo tėvo žmonos nuogumo, nes tai yra tavo tėvo nuogumas. </p>
<p id="v9"><sup><small>9</small></sup>  Neatidenk nuogumo savo sesers, kuri yra tavo tėvo ar motinos duktė, gimusi namie ar kur kitur. <sup id="cite2"><a href="#fn2">[2]</a></sup></p>
<p id="v10"><sup><small>10</small></sup>  Neatidenk savo sūnaus dukros ar dukters dukros nuogumo, nes tai tavo paties nuogumas. </p>
<p id="v11"><sup><small>11</small></sup>  Neatidenk nuogumo savo tėvo žmonos dukros, kurią ji pagimdė tavo tėvui, nes ji yra tavo sesuo. </p>
<p id="v12"><sup><small>12</small></sup>  Neatidenk savo tėvo sesers nuogumo, nes tai yra tavo tėvo artima giminaitė. </p>
<p id="v13"><sup><small>13</small></sup>  Neatidenk savo motinos sesers nuogumo, nes tai tavo motinos artima giminaitė. </p>
<p id="v14"><sup><small>14</small></sup>  Neatidenk savo dėdės žmonos nuogumo, nes ji yra tavo teta. </p>
<p id="v15"><sup><small>15</small></sup>  Neatidenk savo sūnaus žmonos nuogumo. </p>
<p id="v16"><sup><small>16</small></sup>  Neatidenk savo brolio žmonos nuogumo, nes tai tavo brolio nuogumas. </p>
<p id="v17"><sup><small>17</small></sup>  Neatidenk nuogumo moters ir jos dukros arba jos sūnaus dukros, nes jie yra jos artimi giminaičiai; tai nusikaltimas. </p>
<p id="v18"><sup><small>18</small></sup>  Neimk savo žmonos sesers į suguloves ir neatidenk jos nuogumo žmonai gyvai esant. </p>
<p id="v19"><sup><small>19</small></sup>  Nesiartink prie moters, turinčios mėnesines, kad atidengtum jos nuogumą. </p>
<p id="v20"><sup><small>20</small></sup>  Nesigulk su savo artimo žmona, kad susiterštum su ja. </p>
<p id="v21"><sup><small>21</small></sup>  Neaukok savo vaikų sudeginti Molechui ir neišniekink mano vardo, nes Aš esu Viešpats. <sup id="cite1"><a href="#fn1">[1]</a></sup></p>
<p id="v22"><sup><small>22</small></sup>  Nesugulk su vyru kaip su moterimi, nes tai pasibjaurėjimas. </p>
<p id="v23"><sup><small>23</small></sup>  Nesantykiauk su gyvuliu save suteršdamas, ir moteris neturi stotis prieš gyvulį, kad su juo santykiautų, nes tai iškrypimas. </p>
<p id="v24"><sup><small>24</small></sup>  Nesusitepkite minėtais būdais, nes taip susitepė tautos, kurias Aš išvarau nuo jūsų. </p>
<p id="v25"><sup><small>25</small></sup>  Kraštas buvo suteptas. Aš užtrauksiu jų nusikaltimus ant jų, ir kraštas išvems savo gyventojus. </p>
<p id="v26"><sup><small>26</small></sup>  Jūs ir tarp jūsų pasiliekantys ateiviai laikykitės mano įstatymų ir įsakymų ir nedarykite nė vienos minėtų bjaurysčių. </p>
<p id="v27"><sup><small>27</small></sup>  Visas tas bjaurystes darė krašto gyventojai, gyvenę pirma jūsų, ir jį sutepė. </p>
<p id="v28"><sup><small>28</small></sup>  Saugokitės, kad kraštas ir jūsų neišspjautų, jei jį suteršite, kaip išspjovė pirma jūsų buvusias tautas. </p>
<p id="v29"><sup><small>29</small></sup>  Kiekvienas žmogus, kuris darytų bet kurią iš tų bjaurysčių, bus išnaikintas iš savo tautos. </p>
<p id="v30"><sup><small>30</small></sup>  Laikykitės mano nuostatų. Nedarykite to, ką darė pirma jūsų gyvenusieji. Aš esu Viešpats, jūsų Dievas”. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Leviticus/17">Kunigų knyga - Skyrius 17</a></td>
        <td><a href="/lt/Bible/Leviticus/Index">Indeksas</a></td>
        <td><a href="/lt/Bible/Leviticus/19">Kunigų knyga - Skyrius 19</a></td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 18:21 <i>Konkuruojantys „dievai“ Molechas</i>: <a href="/lt/The_Urantia_Book/95#p1_3">UK 95:1.3</a>.  <i>Ugnies pagarba</i>: <a href="/lt/The_Urantia_Book/85#p4_4">UK 85:4.4</a>. </li>
  <li id="fn2"><a href="#cite2">↑</a> 18:9 <i>Draudžiamos sąjungos</i>: <a href="/lt/The_Urantia_Book/82#p5_4">UK 82:5.4</a>. </li>
</ol>
</div>
