<!--
title: Kunigų knyga - Skyrius 7
description: 
published: true
date: 2022-9-13T21:36:43Z
tags: 
editor: ckeditor
dateCreated: 2022-9-10T13:44:15Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Leviticus/6">Kunigų knyga - Skyrius 6</a></td>
        <td><a href="/lt/Bible/Leviticus/Index">Indeksas</a></td>
        <td><a href="/lt/Bible/Leviticus/8">Kunigų knyga - Skyrius 8</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  “Štai aukos už kaltę įstatymas. Ji yra labai šventa. </p>
<p id="v2"><sup><small>2</small></sup>  Kur pjaunama deginamoji auka, ten pjaunama ir auka už kaltę. Jos kraujas bus šlakstomas aplink aukurą. </p>
<p id="v3"><sup><small>3</small></sup>  Aukosite nuo jos visus taukus: uodegą, vidurių taukus, </p>
<p id="v4"><sup><small>4</small></sup>  abu inkstus ir ant jų esančius taukus, paslėpsnių taukus ir kepenis su tinkleliu. </p>
<p id="v5"><sup><small>5</small></sup>  Kunigas visa tai sudegins ant aukuro; tai auka Viešpačiui už kaltę. </p>
<p id="v6"><sup><small>6</small></sup>  Kiekvienas kunigų giminės vyras valgys tos mėsos šventoje vietoje, nes ji yra labai šventa. </p>
<p id="v7"><sup><small>7</small></sup>  Auka už kaltę aukojama taip pat, kaip ir auka už nuodėmę; joms yra vienas įstatymas. Kunigas, kuris atlieka sutaikinimą, gauna ją. </p>
<p id="v8"><sup><small>8</small></sup>  Kunigas, kuris aukoja bet kokio žmogaus deginamąją auką, pasiima sau tos aukos odą. </p>
<p id="v9"><sup><small>9</small></sup>  Kiekviena duonos auka, iškepta krosnyje, ant skardos ar keptuvėje, priklauso kunigui, kuris ją aukoja; </p>
<p id="v10"><sup><small>10</small></sup>  Kiekviena duonos auka, aplieta aliejumi ar sausa, priklauso visiems Aarono sūnums, kaip vienam, taip ir kitam. </p>
<p id="v11"><sup><small>11</small></sup>  Šis yra įstatymas padėkos aukų, kurias aukosite Viešpačiui. </p>
<p id="v12"><sup><small>12</small></sup>  Jei kas, norėdamas atsidėkoti, aukoja dėkojimo auką, kartu su ja teaukoja neraugintus papločius, aplaistytus aliejumi, neraugintus ragaišius, apteptus aliejumi, ir smulkių miltų papločius, aplaistytus aliejumi. </p>
<p id="v13"><sup><small>13</small></sup>  Kartu su papločiais teaukoja raugintą duoną kaip dėkojimo auką. </p>
<p id="v14"><sup><small>14</small></sup>  Vieną iš visos aukos skirs pakėlimo aukai Viešpačiui, ir tai priklausys kunigui, kuris šlakstys padėkos aukos kraują. </p>
<p id="v15"><sup><small>15</small></sup>  Dėkojimo aukos mėsa turi būti suvalgyta tą pačią dieną­nieko iš jos neleistina palikti rytojui. </p>
<p id="v16"><sup><small>16</small></sup>  Įžadų ir laisvos valios auka valgoma tą pačią dieną. Kas lieka, leidžiama valgyti ir kitą dieną. </p>
<p id="v17"><sup><small>17</small></sup>  Kas lieka trečiai dienai­sudeginama. </p>
<p id="v18"><sup><small>18</small></sup>  Jei kas valgytų padėkos aukos mėsą trečią dieną, ji nebūtų priimtina ir nebūtų įskaityta tam, kuris aukoja,­tai pasibjaurėjimas. Kas valgytų, būtų kaltas. </p>
<p id="v19"><sup><small>19</small></sup>  Mėsa, paliesta kuo nors suteptu, nebus valgoma­ji bus sudeginama. Kas nesuteptas, gali valgyti aukos mėsą. </p>
<p id="v20"><sup><small>20</small></sup>  Jei kas, būdamas nešvarus, valgytų padėkos aukos mėsą, aukojamą Viešpačiui, bus išnaikintas iš savo tautos. </p>
<p id="v21"><sup><small>21</small></sup>  Kas, palietęs žmogaus, galvijo ar kokio daikto nešvarumą, valgytų padėkos aukos mėsą, bus išnaikintas iš savo tautos”. </p>
<p id="v22"><sup><small>22</small></sup>  Ir Viešpats kalbėjo Mozei: <sup id="cite1"><a href="#fn1">[1]</a></sup></p>
<p id="v23"><sup><small>23</small></sup>  “Sakyk izraelitams, kad jie nevalgytų avies, jaučio ir ožkos taukų. </p>
<p id="v24"><sup><small>24</small></sup>  Nustipusio ar žvėries sudraskyto gyvulio taukus naudokite įvairiems reikalams, bet ne valgiui. </p>
<p id="v25"><sup><small>25</small></sup>  Jei kas valgytų gyvulio taukus, kurie turi būti paaukojami Viešpačiui, bus išnaikintas iš savo tautos. </p>
<p id="v26"><sup><small>26</small></sup>  Nevalgykite jokio kraujo­ar jis būtų paukščių, ar gyvulių. </p>
<p id="v27"><sup><small>27</small></sup>  Kiekvienas, kuris valgys kraują, bus išnaikintas iš savo tautos”. </p>
<p id="v28"><sup><small>28</small></sup>  Ir Viešpats kalbėjo Mozei: </p>
<p id="v29"><sup><small>29</small></sup>  “Sakyk Izraelio vaikams: ‘Kas aukoja Viešpačiui padėkos auką, dalį aukos turi atnešti Viešpačiui. </p>
<p id="v30"><sup><small>30</small></sup>  Savo rankomis turi atnešti aukos dalį, skirtą sudeginimui. Taukus ir krūtinę jis privalo atnešti, kad krūtinė būtų siūbuojama Viešpaties akivaizdoje. </p>
<p id="v31"><sup><small>31</small></sup>  Kunigas sudegins taukus ant aukuro, krūtinė teks Aaronui ir jo sūnums. </p>
<p id="v32"><sup><small>32</small></sup>  Dešinysis padėkos aukos petys yra kunigo dalis. </p>
<p id="v33"><sup><small>33</small></sup>  Kuris Aarono sūnus aukos kraują ir taukus, tas gaus dešinį petį. </p>
<p id="v34"><sup><small>34</small></sup>  Nes padėkos aukų krūtinę ir petį paėmiau iš Izraelio vaikų ir atidaviau kunigui Aaronui ir jo sūnums. Tai amžinas nuostatas Izraelio tautai’ ”. </p>
<p id="v35"><sup><small>35</small></sup>  Tai yra pateptojo Aarono ir jo pateptųjų sūnų dalis iš Viešpačiui sudeginamų aukų nuo tos dienos, kai jie buvo paskirti eiti kunigų tarnystę. </p>
<p id="v36"><sup><small>36</small></sup>  Dalis, kurią Viešpats Izraelio vaikams įsakė atiduoti jiems per visas kartas nuo tos dienos, kai jie buvo patepti. </p>
<p id="v37"><sup><small>37</small></sup>  Toks yra deginamųjų, duonos, nuodėmės, kaltės, įšventinimo ir padėkos aukų įstatymas. </p>
<p id="v38"><sup><small>38</small></sup>  Jį Viešpats davė Mozei Sinajaus kalne, kai liepė izraelitams aukoti aukas Viešpačiui Sinajaus dykumoje. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Leviticus/6">Kunigų knyga - Skyrius 6</a></td>
        <td><a href="/lt/Bible/Leviticus/Index">Indeksas</a></td>
        <td><a href="/lt/Bible/Leviticus/8">Kunigų knyga - Skyrius 8</a></td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 7:22-25 <i>Gyvūninių riebalų tabu</i>: <a href="/lt/The_Urantia_Book/86#p5_11">UK 86:5.11</a>. </li>
</ol>
</div>
