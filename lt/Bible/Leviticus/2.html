<!--
title: Kunigų knyga - Skyrius 2
description: 
published: true
date: 2022-10-7T19:22:47Z
tags: bible, bible—leviticus
editor: ckeditor
dateCreated: 2022-9-10T13:44:15Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Leviticus/1">Kunigų knyga - Skyrius 1</a></td>
        <td><a href="/lt/Bible/Leviticus/Index">Indeksas</a></td>
        <td><a href="/lt/Bible/Leviticus/3">Kunigų knyga - Skyrius 3</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  “Jei kas nori aukoti Viešpačiui duonos auką, tegu ji bus iš smulkių miltų, apipiltų aliejumi, ir smilkalų. </p>
<p id="v2"><sup><small>2</small></sup>  Ją atneš Aarono sūnums, kunigams, kurių vienas ims pilną saują smulkių miltų su aliejumi ir visus smilkalus ir kaip atminimą sudegins ant aukuro, kad būtų malonus kvapas Viešpačiui. <sup id="cite2"><a href="#fn2">[2]</a></sup></p>
<p id="v3"><sup><small>3</small></sup>  Likusi aukos dalis priklausys Aaronui ir jo sūnums kaip švenčiausia aukų Viešpačiui dalis. <sup id="cite1"><a href="#fn1">[1]</a></sup></p>
<p id="v4"><sup><small>4</small></sup>  Duonos auka, kepta krosnyje, turi būti nerauginti papločiai iš smulkių miltų, sumaišytų su aliejumi, ir nerauginti ragaišiai, aptepti aliejumi. </p>
<p id="v5"><sup><small>5</small></sup>  O jei tavo duonos auka būtų kepta ant skardos, ji turi būti iš smulkių miltų, sumaišytų su aliejumi, be raugo; </p>
<p id="v6"><sup><small>6</small></sup>  ją sulaužysi į gabaliukus ir užpilsi aliejumi: tai yra duonos auka. </p>
<p id="v7"><sup><small>7</small></sup>  O jei duonos auka būtų kepta keptuvėje, ji turi būti smulkių miltų ir sumaišyta su aliejumi. </p>
<p id="v8"><sup><small>8</small></sup>  Aukodamas ją Viešpačiui, paduosi kunigui į rankas. </p>
<p id="v9"><sup><small>9</small></sup>  Dalį aukos jis sudegins atminimui ant aukuro, kad būtų malonus kvapas Viešpačiui, </p>
<p id="v10"><sup><small>10</small></sup>  o kas liks, bus Aarono ir jo sūnų švenčiausia dalis iš aukos Viešpačiui. </p>
<p id="v11"><sup><small>11</small></sup>  Kiekviena duonos auka, aukojama Viešpačiui, turi būti be raugo; raugas ir medus neturi būti deginama kaip auka Viešpačiui. </p>
<p id="v12"><sup><small>12</small></sup>  Jei aukosi pirmųjų vaisių dovanas Viešpačiui, jos nebus dedamos ant aukuro kaip malonus kvapas. </p>
<p id="v13"><sup><small>13</small></sup>  Visas duonos aukas pasūdysi druska; tavo Dievo sandoros druskos neturi pritrūkti duonos aukose. Druską aukosi su kiekviena auka. </p>
<p id="v14"><sup><small>14</small></sup>  Jei aukotum Viešpačiui duonos auką iš pirmųjų javų, dar tebežaliuojančių varpų, sudžiovinsi jas, smulkiai sugrūsi, </p>
<p id="v15"><sup><small>15</small></sup>  užpilsi ant viršaus aliejaus ir pridėsi smilkalų. Tai yra duonos auka. </p>
<p id="v16"><sup><small>16</small></sup>  Kunigas dalį sugrūstų grūdų su aliejumi ir visus smilkalus sudegins: tai bus auka Viešpačiui”. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Leviticus/1">Kunigų knyga - Skyrius 1</a></td>
        <td><a href="/lt/Bible/Leviticus/Index">Indeksas</a></td>
        <td><a href="/lt/Bible/Leviticus/3">Kunigų knyga - Skyrius 3</a></td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 2:3,10 <i>Aukų valgymas</i>: <a href="/lt/The_Urantia_Book/89#p4_10">UK 89:4.10</a>. </li>
  <li id="fn2"><a href="#cite2">↑</a> 2:2-3,6,8 <i>Valymas</i>: <a href="/lt/The_Urantia_Book/122#p9_1">UK 122:9.1</a>. </li>
</ol>
</div>
