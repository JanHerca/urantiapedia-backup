<!--
title: Kunigų knyga - Skyrius 22
description: 
published: true
date: 2022-10-7T19:22:47Z
tags: bible, bible—leviticus
editor: ckeditor
dateCreated: 2022-9-10T13:44:15Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Leviticus/21">Kunigų knyga - Skyrius 21</a></td>
        <td><a href="/lt/Bible/Leviticus/Index">Indeksas</a></td>
        <td><a href="/lt/Bible/Leviticus/23">Kunigų knyga - Skyrius 23</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Viešpats kalbėjo Mozei: </p>
<p id="v2"><sup><small>2</small></sup>  “Sakyk Aaronui ir jo sūnums, kad jie pagarbiai laikytų daiktus, kurie pašvęsti aukai, ir nesuteptų jų. Aš esu Viešpats. </p>
<p id="v3"><sup><small>3</small></sup>  Sakyk jiems ir jų palikuonims: ‘Jei kuris būdamas nešvarus paliestų tai, kas izraelitų pašvęsta aukoti Viešpačiui, bus išnaikintas iš Viešpaties akivaizdos. Aš esu Viešpats. </p>
<p id="v4"><sup><small>4</small></sup>  Kas iš Aarono palikuonių būtų raupsuotas ar nešvarus, nevalgys to, kas man pašvęsta, iki apsivalys. Kas prisiliestų prie mirusio arba prie turėjusio sėklos išsiliejimą, </p>
<p id="v5"><sup><small>5</small></sup>  arba prie šliaužiančio gyvio, arba kurio kito nešvaraus dalyko, kurio prisilietimas sutepa, </p>
<p id="v6"><sup><small>6</small></sup>  bus nešvarus iki vakaro ir nevalgys pašvęstųjų valgių, kol neapsiplaus vandeniu. </p>
<p id="v7"><sup><small>7</small></sup>  Nusileidus saulei, bus švarus ir galės valgyti pašvęstą maistą, nes tai jo maistas. </p>
<p id="v8"><sup><small>8</small></sup>  Jiems nevalia valgyti nugaišusio nei žvėries sudraskyto gyvulio, nes jais susiteps. Aš esu Viešpats. </p>
<p id="v9"><sup><small>9</small></sup>  Tegu jie laikosi mano įsakymų, kad nenusikalstų ir nemirtų. Aš esu Viešpats, kuris juos pašventinu. <sup id="cite1"><a href="#fn1">[1]</a></sup></p>
<p id="v10"><sup><small>10</small></sup>  Joks ateivis nevalgys švento maisto; jo nevalgys taip pat kunigo įnamis ir samdinys. </p>
<p id="v11"><sup><small>11</small></sup>  Bet kunigo vergas, pirktas už pinigus arba gimęs jo namuose, galės jį valgyti. </p>
<p id="v12"><sup><small>12</small></sup>  Jei kunigo duktė ištekės ne už kunigo, ji nevalgys švento maisto. </p>
<p id="v13"><sup><small>13</small></sup>  Bet, jei ji liktų našlė ar išsiskirtų ir neturėtų vaikų, sugrįžusi į savo tėvo namus, valgys tą maistą, kaip tai darydavo būdama mergaitė. Niekas iš pašalinių neturi teisės to maisto valgyti. </p>
<p id="v14"><sup><small>14</small></sup>  Kas nežiniomis valgytų šventą maistą, pridės penktą dalį prie to, ką suvalgė, ir atiduos kunigui. </p>
<p id="v15"><sup><small>15</small></sup>  Kunigai tenesutepa izraelitų šventų aukų, kurias jie aukoja Viešpačiui, </p>
<p id="v16"><sup><small>16</small></sup>  kad nenusikalstų valgydami šventas dovanas. Aš esu Viešpats, kuris juos pašventinu’ ”. </p>
<p id="v17"><sup><small>17</small></sup>  Viešpats kalbėjo Mozei: </p>
<p id="v18"><sup><small>18</small></sup>  “Sakyk Aaronui, jo sūnums ir visiems izraelitams: ‘Jei kas iš izraelitų ir gyvenančių tarp jų ateivių norėtų aukoti Viešpačiui, ar tai būtų įžado, ar laisvos valios auka, teatneša deginamajai Viešpaties aukai <sup id="cite2"><a href="#fn2">[2]</a></sup></p>
<p id="v19"><sup><small>19</small></sup>  sveiką patinėlį iš galvijų, avių ar ožkų. </p>
<p id="v20"><sup><small>20</small></sup>  Jei auka turėtų kokią ydą, jūs jos neaukokite, nes tai nepriimtina. </p>
<p id="v21"><sup><small>21</small></sup>  Jei kas aukotų Viešpačiui padėkos auką, ištesėdamas įžadą, ar laisvos valios auką, ji turi būti sveika iš galvijų ar avių. </p>
<p id="v22"><sup><small>22</small></sup>  Aklo, luošo, turinčio žaizdos randą, išberto, šašuoto ar su niežais gyvulio neaukokite Viešpačiui ir nieko iš jo nedeginkite ant aukuro. </p>
<p id="v23"><sup><small>23</small></sup>  Galviją ar avį su ilgesniu ar trumpesniu sąnariu leidžiama aukoti laisva valia, bet įžado aukai­jis nepriimtinas. </p>
<p id="v24"><sup><small>24</small></sup>  Neaukokite Viešpačiui jokio iškastruoto gyvulio; šito niekada nedarykite savo žemėje. </p>
<p id="v25"><sup><small>25</small></sup>  Taip pat nepriimkite ir neaukokite Dievui tokių gyvulių iš ateivio rankos, nes tai yra sugedę ir sutepta; tokia auka nepriimtina’ ”. </p>
<p id="v26"><sup><small>26</small></sup>  Viešpats kalbėjo Mozei: </p>
<p id="v27"><sup><small>27</small></sup>  “Veršiukas, ėriukas ar ožiukas septynias dienas liks prie savo motinos; aštuntą dieną ar vėliau galės būti aukojamas Viešpačiui. </p>
<p id="v28"><sup><small>28</small></sup>  Nepjaukite karvės nei avies tą pačią dieną su jos jaunikliu. </p>
<p id="v29"><sup><small>29</small></sup>  Kai aukosite padėkos auką Viešpačiui, aukokite ją laisva valia. </p>
<p id="v30"><sup><small>30</small></sup>  Ją suvalgykite tą pačią dieną ir nieko nepalikite kitos dienos rytui. Aš esu Viešpats. </p>
<p id="v31"><sup><small>31</small></sup>  Laikykitės mano įsakymų ir juos vykdykite. Aš esu Viešpats. </p>
<p id="v32"><sup><small>32</small></sup>  Nesutepkite mano švento vardo. Aš esu šventas tarp izraelitų ir pašventinu jus. </p>
<p id="v33"><sup><small>33</small></sup>  Aš išvedžiau jus iš Egipto žemės, kad būčiau jūsų Dievas. Aš esu Viešpats”. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Leviticus/21">Kunigų knyga - Skyrius 21</a></td>
        <td><a href="/lt/Bible/Leviticus/Index">Indeksas</a></td>
        <td><a href="/lt/Bible/Leviticus/23">Kunigų knyga - Skyrius 23</a></td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 22:9,16 <i>Pašventink Viešpaties</i>: <a href="/lt/The_Urantia_Book/90#p5_3">UK 90:5.3</a>. </li>
  <li id="fn2"><a href="#cite2">↑</a> 22:18-25 <i>Aukokite gyvulius „be dėmės“</i>: <a href="/lt/The_Urantia_Book/173#p1_1">UK 173:1.1</a>. </li>
</ol>
</div>
