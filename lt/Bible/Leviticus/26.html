<!--
title: Kunigų knyga - Skyrius 26
description: 
published: true
date: 2022-10-7T19:22:47Z
tags: bible, bible—leviticus
editor: ckeditor
dateCreated: 2022-9-10T13:44:15Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Leviticus/25">Kunigų knyga - Skyrius 25</a></td>
        <td><a href="/lt/Bible/Leviticus/Index">Indeksas</a></td>
        <td><a href="/lt/Bible/Leviticus/27">Kunigų knyga - Skyrius 27</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  “Nedirbkite sau stabų nei drožinių, nestatykite savo žemėje statulų nei akmeninių atvaizdų ir jų negarbinkite, nes Aš esu Viešpats, jūsų Dievas. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Švęskite sabatus ir gerbkite mano šventyklą. Aš esu Viešpats. </p>
<p id="v3"><sup><small>3</small></sup>  Jei elgsitės pagal mano įstatymus, laikysitės jų ir juos vykdysite, </p>
<p id="v4"><sup><small>4</small></sup>  duosiu jums lietaus tinkamu metu, ir žemė duos derlių, ir medžiai bus pilni vaisių. </p>
<p id="v5"><sup><small>5</small></sup>  Javų kūlimas tęsis ligi vynuogių rinkimo ir vynuogių rinkimas­ligi sėjos; valgysite duonos sočiai ir gyvensite saugiai krašte. </p>
<p id="v6"><sup><small>6</small></sup>  Aš duosiu taiką jūsų žemei ir jūs gulsite nieko nebijodami. Pašalinsiu plėšriuosius žvėris ir karo nebus jūsų krašte. </p>
<p id="v7"><sup><small>7</small></sup>  Vysite priešus, ir jie kris jūsų akivaizdoje. </p>
<p id="v8"><sup><small>8</small></sup>  Penkiese vysite šimtą, ir šimtas­dešimt tūkstančių; jūsų priešai kris nuo kardo. </p>
<p id="v9"><sup><small>9</small></sup>  Aš pažvelgsiu į jus, padarysiu jus vaisingus ir padauginsiu jus. Aš patvirtinsiu su jumis savo sandorą. </p>
<p id="v10"><sup><small>10</small></sup>  Metų derliaus užteks iki naujos pjūties; likutį turėsite pašalinti, kad turėtumėte vietos naujam derliui. </p>
<p id="v11"><sup><small>11</small></sup>  Gyvensiu tarp jūsų ir mano siela nesibjaurės jumis. </p>
<p id="v12"><sup><small>12</small></sup>  Vaikščiosiu tarp jūsų ir būsiu jūsų Dievas, o jūs būsite mano tauta. </p>
<p id="v13"><sup><small>13</small></sup>  Aš, Viešpats, jūsų Dievas, kuris jus išvedžiau iš Egipto žemės, kad nevergautumėte. Aš sutraukiau jūsų jungo pančius, kad jūs vaikščiotumėte atsitiesę. <sup id="cite4"><a href="#fn4">[4]</a></sup></p>
<p id="v14"><sup><small>14</small></sup>  O jei manęs neklausysite ir nevykdysite mano įsakymų, <sup id="cite2"><a href="#fn2">[2]</a></sup></p>
<p id="v15"><sup><small>15</small></sup>  niekinsite mano įstatymus, nenorėdami daryti to, kas mano įsakyta, ir taip sulaužysite mano sandorą, </p>
<p id="v16"><sup><small>16</small></sup>  štai ką Aš jums padarysiu: išgąstis ir ligos apakins ir naikins jus. Veltui sėsite, nes derlių suvalgys jūsų priešai. </p>
<p id="v17"><sup><small>17</small></sup>  Atgręšiu į jus savo veidą, ir jūs būsite žudomi savo priešų akivaizdoje. Jus pavergs tie, kurių jūs nekenčiate, ir jūs bėgsite niekam jūsų nevejant. </p>
<p id="v18"><sup><small>18</small></sup>  O jei ir tada neklausysite, padidinsiu jums bausmę septyneriopai </p>
<p id="v19"><sup><small>19</small></sup>  ir palaušiu jūsų išdidumą. Dangų virš jūsų padarysiu kaip geležį ir žemę­kaip varį. </p>
<p id="v20"><sup><small>20</small></sup>  Niekais nueis jūsų darbas: žemė neduos derliaus ir medžiai neneš vaisių. </p>
<p id="v21"><sup><small>21</small></sup>  Jei ir toliau man priešinsitės ir nenorėsite klausyti, dar septyneriopai padidinsiu jums bausmę pagal jūsų nuodėmes. </p>
<p id="v22"><sup><small>22</small></sup>  Siųsiu laukinius žvėris, ir jie žudys jūsų vaikus ir gyvulius taip, kad keliai ištuštės. </p>
<p id="v23"><sup><small>23</small></sup>  O jei ir tada nesikeisite ir vis priešinsitės, </p>
<p id="v24"><sup><small>24</small></sup>  tai ir Aš jums priešinsiuos ir bausiu jus dar septynis kartus stipriau; </p>
<p id="v25"><sup><small>25</small></sup>  leisiu kardui naikinti jus už sandoros laužymą. Kai subėgsite į miestus, siųsiu marą, ir jūs būsite priversti pasiduoti priešui. </p>
<p id="v26"><sup><small>26</small></sup>  Kai Aš sulaužysiu jūsų duonos ramstį, dešimt moterų keps duoną vienoje krosnyje ir dalins ją pagal svorį; valgysite ir nepasisotinsite. </p>
<p id="v27"><sup><small>27</small></sup>  O jei ir tada manęs neklausysite ir priešinsitės, </p>
<p id="v28"><sup><small>28</small></sup>  tai mano bausmė bus dar septyneriopai didesnė negu anksčiau. </p>
<p id="v29"><sup><small>29</small></sup>  Tada jūs valgysite savo sūnų ir dukterų kūnus. </p>
<p id="v30"><sup><small>30</small></sup>  Išardysiu jūsų stabų garbinimo aukštąsias vietas ir numesiu jūsų lavonus ant jūsų stabų liekanų, ir bjaurėsiuos jumis. <sup id="cite3"><a href="#fn3">[3]</a></sup></p>
<p id="v31"><sup><small>31</small></sup>  Jūsų miestus paversiu tyrais, šventyklas padarysiu tuščias ir daugiau nebepriimsiu jūsų aukų. </p>
<p id="v32"><sup><small>32</small></sup>  Sunaikinsiu jūsų kraštą taip, kad net jūsų priešai, kurie jame gyvens, stebėsis. </p>
<p id="v33"><sup><small>33</small></sup>  Karais jus išsklaidysiu tarp tautų; jūsų kraštas bus paverstas dykuma, miestai sugriauti. </p>
<p id="v34"><sup><small>34</small></sup>  Tada žemė džiaugsis sabato poilsiu, kai bus apleista jums esant priešų žemėje. </p>
<p id="v35"><sup><small>35</small></sup>  Ji ilsėsis, kol bus apleista, nes nepailsėjo jūsų sabato metu, kai joje gyvenote. </p>
<p id="v36"><sup><small>36</small></sup>  Priešų krašte išlikusiųjų širdis pripildysiu baime; juos gąsdins krintančio lapo šlamėjimas ir jie bėgs kaip nuo kardo niekam nesivejant, </p>
<p id="v37"><sup><small>37</small></sup>  ir sukniubs vieni ant kitų, lyg bėgdami iš kovos lauko. Niekas iš jūsų nedrįs priešintis, </p>
<p id="v38"><sup><small>38</small></sup>  žūsite išsklaidyti priešų tautose, ir svetima žemė jus sunaikins. </p>
<p id="v39"><sup><small>39</small></sup>  Išlikusieji merdės priešų žemėje ir kentės už savo tėvų ir savąsias nuodėmes, </p>
<p id="v40"><sup><small>40</small></sup>  kol neišpažins savųjų ir savo tėvų nedorybių ir nusikaltimų ir kad jie priešinosi man, </p>
<p id="v41"><sup><small>41</small></sup>  už ką Aš priešinausi jiems ir išvedžiau juos į priešų žemę. Jei jų neapipjaustytos širdys nusižemins ir priims bausmę už savo kaltes, </p>
<p id="v42"><sup><small>42</small></sup>  Aš prisiminsiu sandorą, kurią padariau su Jokūbu, Izaoku ir Abraomu, ir prisiminsiu žemę, </p>
<p id="v43"><sup><small>43</small></sup>  kuri jų palikta džiaugiasi sabato poilsiu. Jie gi atsitrauks nuo savo nuodėmių, kai supras, kad buvo atmetę mano įsakymus ir paniekinę įstatymus. </p>
<p id="v44"><sup><small>44</small></sup>  Tačiau, jiems esant priešų žemėje, Aš neišsižadėsiu jų ir nesibjaurėsiu taip, kad jie būtų visiškai sunaikinti, ir savo sandoros su jais neišardysiu. Aš esu Viešpats, jų Dievas. </p>
<p id="v45"><sup><small>45</small></sup>  Tada atsiminsiu dėl jų sandorą, kurią sudariau su jų protėviais, kai juos išvedžiau iš Egipto, kad būčiau jų Dievas, nes Aš esu Viešpats”. </p>
<p id="v46"><sup><small>46</small></sup>  Šituos nuostatus ir įstatymus izraelitams Viešpats davė per Mozę Sinajaus kalne. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Leviticus/25">Kunigų knyga - Skyrius 25</a></td>
        <td><a href="/lt/Bible/Leviticus/Index">Indeksas</a></td>
        <td><a href="/lt/Bible/Leviticus/27">Kunigų knyga - Skyrius 27</a></td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 26:1 <i>Nėra nieko iškalto vaizdo</i>: <a href="/lt/The_Urantia_Book/88#p2_5">UK 88:2.5</a>. </li>
  <li id="fn2"><a href="#cite2">↑</a> 26:14-39 <i>Bendrijos nelaimė</i>: <a href="/lt/The_Urantia_Book/89#p2_4">UK 89:2.4</a>. </li>
  <li id="fn3"><a href="#cite3">↑</a> 26:30 <i>Aukštos vietos</i>: <a href="/lt/The_Urantia_Book/85#p1_5">UK 85:1.5</a>. </li>
  <li id="fn4"><a href="#cite4">↑</a> 26:13-39 <i>„Griežtas teisingumas“</i>: <a href="/lt/The_Urantia_Book/20#p6_7">UK 20:6.7</a>. </li>
</ol>
</div>
