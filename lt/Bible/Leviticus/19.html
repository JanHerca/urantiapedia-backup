<!--
title: Kunigų knyga - Skyrius 19
description: 
published: true
date: 2022-9-13T21:36:43Z
tags: 
editor: ckeditor
dateCreated: 2022-9-10T13:44:15Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Leviticus/18">Kunigų knyga - Skyrius 18</a></td>
        <td><a href="/lt/Bible/Leviticus/Index">Indeksas</a></td>
        <td><a href="/lt/Bible/Leviticus/20">Kunigų knyga - Skyrius 20</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Viešpats kalbėjo Mozei: </p>
<p id="v2"><sup><small>2</small></sup>  “Sakyk visam Izraeliui: ‘Būkite šventi, nes Aš, Viešpats, jūsų Dievas, esu šventas. <sup id="cite2"><a href="#fn2">[2]</a></sup></p>
<p id="v3"><sup><small>3</small></sup>  Kiekvienas turi gerbti savo tėvą ir motiną. Laikykitės mano sabato. Aš esu Viešpats, jūsų Dievas. </p>
<p id="v4"><sup><small>4</small></sup>  Nesikreipkite į stabus ir neliekite sau dievų. Aš esu Viešpats, jūsų Dievas. </p>
<p id="v5"><sup><small>5</small></sup>  Jei aukosite padėkos auką Viešpačiui, aukokite ją laisva valia. </p>
<p id="v6"><sup><small>6</small></sup>  Auką suvalgykite tą pačią dieną. Leidžiama ją valgyti ir antrą dieną, o kas liks trečiai dienai, sudeginkite. </p>
<p id="v7"><sup><small>7</small></sup>  Jei kas ją valgytų trečią dieną, nusikals ir auka bus Dievo nepriimta. </p>
<p id="v8"><sup><small>8</small></sup>  Jis bus kaltas, nes sutepė Viešpačiui skirtą auką. Toks žmogus bus išnaikintas iš jo tautos. </p>
<p id="v9"><sup><small>9</small></sup>  Pjaudamas savo žemės javus, jų nekirsk iki pat lauko krašto ir nerink nukritusių varpų. </p>
<p id="v10"><sup><small>10</small></sup>  Taip pat ir vynuogyne nenuskink paliktų uogų. Jos telieka beturčiams ir ateiviams. Aš esu Viešpats, jūsų Dievas. </p>
<p id="v11"><sup><small>11</small></sup>  Nevokite. Nemeluokite. Neapgaudinėkite vieni kitų. </p>
<p id="v12"><sup><small>12</small></sup>  Neprisiekite neteisingai mano vardu ir nesutepkite savo Dievo vardo. Aš esu Viešpats. <sup id="cite5"><a href="#fn5">[5]</a></sup></p>
<p id="v13"><sup><small>13</small></sup>  Nespauskite ir neišnaudokite savo artimo. Samdinio algos nesulaikykite iki ryto. </p>
<p id="v14"><sup><small>14</small></sup>  Nekeikite kurčio ir nedėkite kliūties aklajam ant kelio, bet bijokite Dievo, nes Aš esu Viešpats. <sup id="cite3"><a href="#fn3">[3]</a></sup></p>
<p id="v15"><sup><small>15</small></sup>  Teisme teiskite teisingai, neatsižvelgdami, ar tai beturtis, ar žymus asmuo. </p>
<p id="v16"><sup><small>16</small></sup>  Neliežuvaukite, vaikščiodami tarp savųjų. Netykokite savo artimo kraujo. Aš esu Viešpats. </p>
<p id="v17"><sup><small>17</small></sup>  Nelaikykite širdyje neapykantos prieš savo brolį. Sudrauskite savo artimą, kad jums nebūtų nuodėmės dėl jo. </p>
<p id="v18"><sup><small>18</small></sup>  Nekeršykite ir atleiskite savo artimui. Mylėkite savo artimą kaip patys save. Aš esu Viešpats. <sup id="cite1"><a href="#fn1">[1]</a></sup> <sup id="cite4"><a href="#fn4">[4]</a></sup> <sup id="cite6"><a href="#fn6">[6]</a></sup></p>
<p id="v19"><sup><small>19</small></sup>  Laikykitės mano įstatymų. Neleiskite apsivaisinti skirtingos rūšies gyvuliams. Savo lauko neapsėkite mišria sėkla. Nedėvėkite drabužio, austo iš vilnų ir linų. </p>
<p id="v20"><sup><small>20</small></sup>  Jei vyras gulėtų su verge, kuri yra pažadėta vyrui, bet dar neišpirkta, abu bus nuplakti, bet neužmušti, nes ji nebuvo laisva. </p>
<p id="v21"><sup><small>21</small></sup>  Už savo kaltę jis atves Viešpačiui aviną prie Susitikimo palapinės. </p>
<p id="v22"><sup><small>22</small></sup>  Kunigas sutaikins jį su Viešpačiu, už jo nuodėmę paaukodamas aviną aukai už kaltę, ir jam bus atleista nuodėmė, kuria jis nusidėjo. </p>
<p id="v23"><sup><small>23</small></sup>  Kai įeisite į žemę ir pasodinsite vaismedžių, pirmųjų trejų metų vaisiai bus jums sutepti, jų nevalgysite; </p>
<p id="v24"><sup><small>24</small></sup>  ketvirtaisiais metais visi vaisiai bus pašvęsti Viešpaties garbei. </p>
<p id="v25"><sup><small>25</small></sup>  Penktaisiais gi metais skinsite ir valgysite vaisius. Aš esu Viešpats, jūsų Dievas. </p>
<p id="v26"><sup><small>26</small></sup>  Nevalgykite kraujo. Nežyniaukite ir neburkite. </p>
<p id="v27"><sup><small>27</small></sup>  Nekirpkite plaukų aplink galvą ir nekarpykite barzdos. </p>
<p id="v28"><sup><small>28</small></sup>  Mirusio atminimui nedarykite įrėžimų nei kitokių vaizdų ar ženklų savo kūne. Aš esu Viešpats. </p>
<p id="v29"><sup><small>29</small></sup>  Neparduokite savo dukterų būti paleistuvėmis, kad nesuteptumėte žemės ir ji netaptų pilna bjaurių nusikaltimų. </p>
<p id="v30"><sup><small>30</small></sup>  Laikykitės mano sabatų ir gerbkite šventyklą. Aš esu Viešpats. </p>
<p id="v31"><sup><small>31</small></sup>  Nesikreipkite į mirusiųjų dvasių iššaukėjus ir nieko nesiteiraukite žynių, kad per juos nesusiteptumėte. Aš esu Viešpats, jūsų Dievas. </p>
<p id="v32"><sup><small>32</small></sup>  Atsistokite prieš žilą galvą, gerbkite senus žmones, bijokite savo Dievo. Aš esu Viešpats. </p>
<p id="v33"><sup><small>33</small></sup>  Neišnaudokite jūsų krašte gyvenančių ateivių. </p>
<p id="v34"><sup><small>34</small></sup>  Tegyvena jie tarp jūsų kaip vietiniai; mylėkite juos kaip patys save, nes ir jūs buvote ateiviai Egipto žemėje. Aš esu Viešpats, jūsų Dievas. <sup id="cite7"><a href="#fn7">[7]</a></sup></p>
<p id="v35"><sup><small>35</small></sup>  Būkite teisingi teisme, matuodami, sverdami ir seikėdami. </p>
<p id="v36"><sup><small>36</small></sup>  Naudokite teisingus svarsčius ir teisingas svarstykles, teisingą efą ir hiną. Aš esu Viešpats, jūsų Dievas, kuris jus išvedžiau iš Egipto žemės. </p>
<p id="v37"><sup><small>37</small></sup>  Laikykitės visų mano įstatymų bei nuostatų ir juos vykdykite. Aš esu Viešpats’ ”. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Leviticus/18">Kunigų knyga - Skyrius 18</a></td>
        <td><a href="/lt/Bible/Leviticus/Index">Indeksas</a></td>
        <td><a href="/lt/Bible/Leviticus/20">Kunigų knyga - Skyrius 20</a></td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 19:18,34 <i>Mylėk kaimynus kaip save</i>: <a href="/lt/The_Urantia_Book/103#p5_2">UK 103:5.2</a>.  <i>Mylėk artimą kaip save patį</i>: <a href="/lt/The_Urantia_Book/159#p5_4">UK 159:5.4</a>.  <i>Mylėk artimą kaip save patį</i>: <a href="/lt/The_Urantia_Book/159#p5_9">UK 159:5.9</a>.  <i>Mylėk savo artimą</i>: <a href="/lt/The_Urantia_Book/170#p3_6">UK 170:3.6</a>.  <i>Mylėk kaimynus kaip save patį</i>: <a href="/lt/The_Urantia_Book/131#p2_13">UK 131:2.13</a>.  <i>Mylėk artimą kaip save patį</i>: <a href="/lt/The_Urantia_Book/131#p10_2">UK 131:10.2</a>.  <i>Mylėk artimą kaip save patį</i>: <a href="/lt/The_Urantia_Book/180#p5_7">UK 180:5.7</a>.  <i>Mylėk artimą kaip save patį</i>: <a href="/lt/The_Urantia_Book/163#p4_8">UK 163:4.8</a>.  <i>Mylėk artimą kaip save patį</i>: <a href="/lt/The_Urantia_Book/174#p4_2">UK 174:4.2</a>.  <i>Mylėdamas artimą žmogų</i>: <a href="/lt/The_Urantia_Book/110#p3_9">UK 110:3.9</a>.  <i>Mylėk savo artimą kaip save patį</i>: <a href="/lt/The_Urantia_Book/131#p2_11">UK 131:2.11</a>.  <i>Mylėkite vienas kitą</i>: <a href="/lt/The_Urantia_Book/181#p2_4">UK 181:2.4</a>.  <i>Mylėkite vienas kitą</i>: <a href="/lt/The_Urantia_Book/178#p1_17">UK 178:1.17</a>. </li>
  <li id="fn2"><a href="#cite2">↑</a> 19:2 <i>Būk tobulas</i>: <a href="/lt/The_Urantia_Book/140#p10_1">UK 140:10.1</a>.  <i>Būk tobulas</i>: <a href="/lt/The_Urantia_Book/107#p0_3">UK 107:0.3</a>.  <i>Būk tobulas</i>: <a href="/lt/The_Urantia_Book/106#p2_6">UK 106:2.6</a>.  <i>Dvasiškai tobulėjantis</i>: <a href="/lt/The_Urantia_Book/181#p2_25">UK 181:2.25</a>.  <i>Būk kaip Dievas ir gyvenk</i>: <a href="/lt/The_Urantia_Book/131#p2_13">UK 131:2.13</a>.  <i>Būk tobulas</i>: <a href="/lt/The_Urantia_Book/140#p3_16">UK 140:3.16</a>.  <i>Būk tobulas</i>: <a href="/lt/The_Urantia_Book/161#p1_10">UK 161:1.10</a>.  <i>Būk tobulas</i>: <a href="/lt/The_Urantia_Book/99#p5_3">UK 99:5.3</a>.  <i>Būk tobulas</i>: <a href="/lt/The_Urantia_Book/137#p8_13">UK 137:8.13</a>.  <i>Būk tobulas</i>: <a href="/lt/The_Urantia_Book/140#p4_11">UK 140:4.11</a>.  <i>Būk tobulas</i>: <a href="/lt/The_Urantia_Book/131#p2_6">UK 131:2.6</a>.  <i>Būk tobulas</i>: <a href="/lt/The_Urantia_Book/140#p8_32">UK 140:8.32</a>.  <i>Tapk dvasiškai tobulu</i>: <a href="/lt/The_Urantia_Book/181#p1_2">UK 181:1.2</a>.  <i>Būk tobulas</i>: <a href="/lt/The_Urantia_Book/142#p7_13">UK 142:7.13</a>.  <i>Būk tobulas</i>: <a href="/lt/The_Urantia_Book/140#p5_15">UK 140:5.15</a>.  <i>Būk tobulas</i>: <a href="/lt/The_Urantia_Book/26#p4_5">UK 26:4.5</a>.  <i>Būk tobulas</i>: <a href="/lt/The_Urantia_Book/26#p9_3">UK 26:9.3</a>.  <i>Būk tobulas</i>: <a href="/lt/The_Urantia_Book/7#p5_1">UK 7:5.1</a>.  <i>Būk tobulas</i>: <a href="/lt/The_Urantia_Book/7#p4_7">UK 7:4.7</a>.  <i>Būk tobulas</i>: <a href="/lt/The_Urantia_Book/31#p3_6">UK 31:3.6</a>.  <i>Būk tobulas</i>: <a href="/lt/The_Urantia_Book/37#p5_3">UK 37:5.3</a>.  <i>Būk tobulas</i>: <a href="/lt/The_Urantia_Book/1#p0_3">UK 1:0.3</a>.  <i>Būk tobulas</i>: <a href="/lt/The_Urantia_Book/1#p0_6">UK 1:0.6</a>.  <i>Siekite tobulumo</i>: <a href="/lt/The_Urantia_Book/143#p2_6">UK 143:2.6</a>.  <i>Būk tobulas</i>: <a href="/lt/The_Urantia_Book/26#p11_4">UK 26:11.4</a>.  <i>Būk tobulas</i>: <a href="/lt/The_Urantia_Book/40#p7_4">UK 40:7.4</a>.  <i>Tampa tobula</i>: <a href="/lt/The_Urantia_Book/13#p2_8">UK 13:2.8</a>.  <i>Būk tobulas, koks aš esu</i>: <a href="/lt/The_Urantia_Book/56#p0_1">UK 56:0.1</a>. </li>
  <li id="fn3"><a href="#cite3">↑</a> 19:14 <i>Baimės reikšmės</i>: <a href="/lt/The_Urantia_Book/149#p6_3">UK 149:6.3</a>. </li>
  <li id="fn4"><a href="#cite4">↑</a> 19:18 <i>Nekeršyti</i>: <a href="/lt/The_Urantia_Book/159#p5_9">UK 159:5.9</a>. </li>
  <li id="fn5"><a href="#cite5">↑</a> 19:12 <i>Vardas fetišas</i>: <a href="/lt/The_Urantia_Book/88#p5_5">UK 88:5.5</a>. </li>
  <li id="fn6"><a href="#cite6">↑</a> 19:18.34 <i>Mylėkite vienas kitą</i>: <a href="/lt/The_Urantia_Book/191#p4_3">UK 191:4.3</a>. </li>
  <li id="fn7"><a href="#cite7">↑</a> 19:34 <i>Nepažįstamasis traktuojamas kaip vietinis</i>: <a href="/lt/The_Urantia_Book/70#p3_8">UK 70:3.8</a>. </li>
</ol>
</div>
