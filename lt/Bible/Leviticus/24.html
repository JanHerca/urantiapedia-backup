<!--
title: Kunigų knyga - Skyrius 24
description: 
published: true
date: 2023-11-8T21:52:7Z
tags: bible, bible—leviticus
editor: ckeditor
dateCreated: 2022-9-10T13:44:15Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/lt/Bible/Leviticus/23">
          <span class="mdi mdi-arrow-left-drop-circle"></span><span class="pl-2">Kunigų knyga - Skyrius 23</span>
        </a>
        </td>
        <td>
        <a href="/lt/Bible/Leviticus/Index">
          <span class="mdi mdi-book-open-variant"></span><span class="pl-2">Indeksas</span>
        </a>
        </td>
        <td>
        <a href="/lt/Bible/Leviticus/25">
          <span class="pr-2">Kunigų knyga - Skyrius 25</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Viešpats kalbėjo Mozei: </p>
<p id="v2"><sup><small>2</small></sup>  “Įsakyk izraelitams, kad jie atneštų tyriausio alyvmedžių aliejaus, kad lempos nuolat degtų </p>
<p id="v3"><sup><small>3</small></sup>  Susitikimo palapinėje šiapus uždangos į Švenčiausiąją. Jas uždegs Aaronas kiekvieną vakarą ir prižiūrės, kad jos degtų iki ryto Viešpaties akivaizdoje. Ši tarnystė bus amžinas įstatymas visoms jūsų kartoms. </p>
<p id="v4"><sup><small>4</small></sup>  Lempos stovės ant žvakidės iš gryno aukso Viešpaties akivaizdoje. </p>
<p id="v5"><sup><small>5</small></sup>  Imk smulkių miltų ir iš jų iškepk dvylika duonos kepalėlių, kiekvieną iš dviejų dešimtųjų efos, </p>
<p id="v6"><sup><small>6</small></sup>  juos padėk ant gryno aukso stalo Viešpaties akivaizdoje dviem eilėm, po šešis kiekvienoje eilėje. </p>
<p id="v7"><sup><small>7</small></sup>  Ant kiekvienos eilės padėk tyriausių smilkalų, kad jie būtų ant duonos, kuri sudeginama kaip atminimas Viešpačiui. </p>
<p id="v8"><sup><small>8</small></sup>  Kas sabatą ji bus keičiama. Izraelitams tai bus amžinas įstatymas. </p>
<p id="v9"><sup><small>9</small></sup>  Visa tai priklausys Aaronui ir jo sūnums, jie valgys ją šventoje vietoje, nes tai švenčiausias dalykas iš Viešpaties deginamųjų aukų pagal amžinąjį įstatymą”. </p>
<p id="v10"><sup><small>10</small></sup>  Izraelitės moters sūnus, kurio tėvas buvo egiptietis, susiginčijo su izraelitu stovykloje. </p>
<p id="v11"><sup><small>11</small></sup>  Jį atvedė pas Mozę, kadangi jis piktžodžiavo ir keikė Dievą. Jo motina buvo Šelomita, Dibrio duktė iš Dano giminės. <sup id="cite3"><a href="#fn3">[3]</a></sup></p>
<p id="v12"><sup><small>12</small></sup>  Jį uždarė ir laukė Viešpaties nurodymo. </p>
<p id="v13"><sup><small>13</small></sup>  Viešpats įsakė Mozei: </p>
<p id="v14"><sup><small>14</small></sup>  “Išvesk piktžodžiautoją iš stovyklos. Visi, kurie girdėjo jį piktžodžiaujant, teuždeda savo rankas ant jo galvos, o visi žmonės teužmuša jį akmenimis. </p>
<p id="v15"><sup><small>15</small></sup>  Izraelitams sakyk: ‘Kas keikia Dievą, atsakys už savo nusikaltimą. </p>
<p id="v16"><sup><small>16</small></sup>  Kas piktžodžiaus Viešpaties vardui, turės mirti­jis bus užmuštas akmenimis, ar jis bus vietinis, ar ateivis. Kas piktžodžiaus Viešpaties vardui, bus baudžiamas mirtimi. </p>
<p id="v17"><sup><small>17</small></sup>  Kas nužudo žmogų, taip pat turi mirti. <sup id="cite1"><a href="#fn1">[1]</a></sup></p>
<p id="v18"><sup><small>18</small></sup>  Jei kas užmuša gyvulį, atlygins gyvuliu už gyvulį. </p>
<p id="v19"><sup><small>19</small></sup>  Kas sužalotų savo artimą, jam bus padaryta taip, kaip jis padarė: </p>
<p id="v20"><sup><small>20</small></sup>  sulaužymas už sulaužymą, akis už akį, dantis už dantį. <sup id="cite2"><a href="#fn2">[2]</a></sup></p>
<p id="v21"><sup><small>21</small></sup>  Užmušęs gyvulį, atlygins; užmušęs žmogų, bus baudžiamas mirtimi. </p>
<p id="v22"><sup><small>22</small></sup>  Tas pats įstatymas galioja ateiviui ir vietiniam, nes Aš esu Viešpats, jūsų Dievas’ ”. </p>
<p id="v23"><sup><small>23</small></sup>  Po to izraelitai išvedė piktžodžiautoją iš stovyklos ir užmušė jį akmenimis. Jie padarė, kaip Viešpats įsakė Mozei. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/lt/Bible/Leviticus/23">
          <span class="mdi mdi-arrow-left-drop-circle"></span><span class="pl-2">Kunigų knyga - Skyrius 23</span>
        </a>
        </td>
        <td>
        <a href="/lt/Bible/Leviticus/Index">
          <span class="mdi mdi-book-open-variant"></span><span class="pl-2">Indeksas</span>
        </a>
        </td>
        <td>
        <a href="/lt/Bible/Leviticus/25">
          <span class="pr-2">Kunigų knyga - Skyrius 25</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 24:17,21 <i>2 dalis: Priklausomai nuo sprendimo</i>: <a href="/lt/The_Urantia_Book/140#p6_4">UK 140:6.4</a>. </li>
  <li id="fn2"><a href="#cite2">↑</a> 24:20 <i>Akis už akį, dantis už dantį</i>: <a href="/lt/The_Urantia_Book/140#p8_5">UK 140:8.5</a>.  <i>Akis už akį</i>: <a href="/lt/The_Urantia_Book/159#p5_11">UK 159:5.11</a>.  <i>Akis už akį, dantis už dantį</i>: <a href="/lt/The_Urantia_Book/140#p6_9">UK 140:6.9</a>.  <i>Akis už akį</i>: <a href="/lt/The_Urantia_Book/70#p10_9">UK 70:10.9</a>. </li>
  <li id="fn3"><a href="#cite3">↑</a> 24:11-16 <i>Vardas fetišas</i>: <a href="/lt/The_Urantia_Book/88#p5_5">UK 88:5.5</a>. </li>
</ol>
</div>
