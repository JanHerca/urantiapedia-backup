<!--
title: Kunigų knyga - Skyrius 16
description: 
published: true
date: 2022-9-13T21:36:43Z
tags: 
editor: ckeditor
dateCreated: 2022-9-10T13:44:15Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Leviticus/15">Kunigų knyga - Skyrius 15</a></td>
        <td><a href="/lt/Bible/Leviticus/Index">Indeksas</a></td>
        <td><a href="/lt/Bible/Leviticus/17">Kunigų knyga - Skyrius 17</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Mirus dviem Aarono sūnums kai jie artinosi prie Viešpaties su svetima ugnimi, Viešpats kalbėjo Mozei: </p>
<p id="v2"><sup><small>2</small></sup>  “Sakyk savo broliui Aaronui, kad neitų bet kada į Švenčiausiąją, už uždangos, prie dangčio, esančio ant skrynios, kad nenumirtų, nes Aš pasirodysiu debesyje virš dangčio. </p>
<p id="v3"><sup><small>3</small></sup>  Prieš įeidamas jis privalo aukoti veršį aukai už nuodėmę ir aviną deginamajai aukai. </p>
<p id="v4"><sup><small>4</small></sup>  Jis apsivilks drobine jupa, užsimaus drobines kelnes, apsijuos drobine juosta, ant galvos užsidės drobinį gobtuvą. Šitie apdarai yra šventi. Prieš apsivilkdamas apsiplaus kūną. </p>
<p id="v5"><sup><small>5</small></sup>  Jis ims iš izraelitų du ožius aukai už nuodėmę ir aviną deginamajai aukai. </p>
<p id="v6"><sup><small>6</small></sup>  Aaronas aukos veršį aukai už savo nuodėmę ir sutaikins save ir savo namus. </p>
<p id="v7"><sup><small>7</small></sup>  Jis pastatys du ožius Viešpaties akivaizdoje prie Susitikimo palapinės įėjimo </p>
<p id="v8"><sup><small>8</small></sup>  ir, mesdamas burtus, skirs vieną Viešpačiui, o antrą­išvarymui. </p>
<p id="v9"><sup><small>9</small></sup>  Kuriam kris burtas Viešpačiui, tą aukos už nuodėmę; </p>
<p id="v10"><sup><small>10</small></sup>  kuris gi skirtas išvarymui, tą statys gyvą Viešpaties akivaizdoje, kad atliktų ant jo sutaikinimą ir išvarytų jį į dykumą. </p>
<p id="v11"><sup><small>11</small></sup>  Kai Aaronas paaukos veršį už savo ir savo šeimos nuodėmę, </p>
<p id="v12"><sup><small>12</small></sup>  jis ims smilkytuvą, kurį pripildys aukuro žarijomis, į saują paims sumaišytų smilkalų ir, įėjęs į Švenčiausiąją, </p>
<p id="v13"><sup><small>13</small></sup>  užpils ant ugnies smilkalų Viešpaties akivaizdoje, kad kvapūs dūmai apdengtų Liudijimo skrynios dangtį ir kad jis nemirtų. </p>
<p id="v14"><sup><small>14</small></sup>  Tuomet ims veršio kraują ir savo pirštu septynis kartus pašlakstys prieš dangtį ir septynis kartus ant jo. </p>
<p id="v15"><sup><small>15</small></sup>  Paskui aukos ožį už tautos nuodėmę, įneš jo kraują už uždangos, pašlakstys juo septynis kartus prieš dangtį ir septynis kartus ant jo, kaip tai darė su veršio krauju. </p>
<p id="v16"><sup><small>16</small></sup>  Taip bus apvalyta Švenčiausioji nuo izraelitų nešvarumo, jų nusikaltimų ir visų nuodėmių. Tą patį darys ir Susitikimo palapinei, kuri stovi tarp jų palapinių. </p>
<p id="v17"><sup><small>17</small></sup>  Nė vieno žmogaus neturi būti Susitikimo palapinėje, kai kunigas įeina į Švenčiausiąją atlikti sutaikinimo dėl savęs, savo šeimos ir viso Izraelio. </p>
<p id="v18"><sup><small>18</small></sup>  Aaronas, išėjęs prie aukuro, esančio kieme, apvalys jį, veršio ir ožio krauju patepdamas aukuro ragus </p>
<p id="v19"><sup><small>19</small></sup>  ir pašlakstydamas aukurą krauju septynis kartus. Taip jį apvalys nuo izraelitų nešvarumo ir pašventins. </p>
<p id="v20"><sup><small>20</small></sup>  Kai baigs Švenčiausiosios, Susitikimo palapinės ir aukuro apvalymą, atves gyvąjį ožį </p>
<p id="v21"><sup><small>21</small></sup>  ir, uždėjęs jam ant galvos abi rankas, išpažins visas izraelitų nedorybes, visus jų nusikaltimus ir nuodėmes, sukraudamas jas ant ožio galvos. Tada tam skirtas asmuo išves ožį į dykumą. </p>
<p id="v22"><sup><small>22</small></sup>  Ir ožys išneš visus jų nusikaltimus ant savęs į negyvenamas vietoves ir bus paleistas dykumoje. </p>
<p id="v23"><sup><small>23</small></sup>  Aaronas sugrįš į Susitikimo palapinę, nusivilks apdarus, kuriais buvo apsirengęs, įeidamas į Švenčiausiąją, ir, juos ten palikęs, </p>
<p id="v24"><sup><small>24</small></sup>  nuplaus savo kūną šventoje vietoje ir apsivilks savo rūbais. Po to išėjęs aukos savo ir tautos deginamąją auką, atlikdamas sutaikinimą už save ir tautą. </p>
<p id="v25"><sup><small>25</small></sup>  Jis degins ant aukuro aukos už nuodėmę taukus. </p>
<p id="v26"><sup><small>26</small></sup>  O tas, kuris išvedė išvarymo ožį, plaus savo drabužius ir kūną vandeniu ir tik po to įeis į stovyklą. </p>
<p id="v27"><sup><small>27</small></sup>  Veršį ir ožį, kurie buvo paaukoti už nuodėmę ir kurių kraujas buvo įneštas į Švenčiausiąją sutaikinimui, išgabens už stovyklos ir viską sudegins: odas, mėsą ir mėšlą. </p>
<p id="v28"><sup><small>28</small></sup>  O tas, kuris tai atliks, plaus savo drabužius ir kūną vandeniu ir tik po to įeis į stovyklą. </p>
<p id="v29"><sup><small>29</small></sup>  Tai yra jums amžinas įstatymas. Septinto mėnesio dešimtą dieną varginsite savo sielas ir jokio darbo nedirbsite nei jūs, nei tarp jūsų gyveną ateiviai. </p>
<p id="v30"><sup><small>30</small></sup>  Ta diena bus jūsų sutaikinimo ir apsivalymo diena nuo visų nuodėmių Viešpaties akivaizdoje. </p>
<p id="v31"><sup><small>31</small></sup>  Tai yra sabatas poilsiui; jūs varginsite savo sielas, vykdydami amžinąjį įstatymą. </p>
<p id="v32"><sup><small>32</small></sup>  Jus sutaikins kunigas, pateptas ir pašventintas eiti kunigo tarnystę vietoje savo tėvo. Jis apsivilks drobiniais rūbais, šventaisiais apdarais, </p>
<p id="v33"><sup><small>33</small></sup>  apvalys Švenčiausiąją, Susitikimo palapinę ir aukurą, taip pat sutaikins kunigus ir visą tautą. </p>
<p id="v34"><sup><small>34</small></sup>  Tai bus jums amžinas įstatymas, kad Izraelio vaikai būtų sutaikinti dėl visų savo nuodėmių vieną kartą per metus”. Jis atliko viską, ką Viešpats buvo įsakęs Mozei. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Leviticus/15">Kunigų knyga - Skyrius 15</a></td>
        <td><a href="/lt/Bible/Leviticus/Index">Indeksas</a></td>
        <td><a href="/lt/Bible/Leviticus/17">Kunigų knyga - Skyrius 17</a></td>
      </tr>
    </tbody>
  </table>
</figure>
