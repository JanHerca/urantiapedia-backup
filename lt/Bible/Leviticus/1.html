<!--
title: Kunigų knyga - Skyrius 1
description: 
published: true
date: 2023-11-8T21:52:7Z
tags: bible, bible—leviticus
editor: ckeditor
dateCreated: 2022-9-10T13:44:15Z
-->

<figure class="table chapter-navigator">
  <table>
    <tbody>
      <tr>
        <td>
        </td>
        <td>
        <a href="/lt/Bible/Leviticus/Index">
          <span class="mdi mdi-book-open-variant"></span><span class="pl-2">Indeksas</span>
        </a>
        </td>
        <td>
        <a href="/lt/Bible/Leviticus/2">
          <span class="pr-2">Kunigų knyga - Skyrius 2</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Viešpats, pasišaukęs Mozę, jam kalbėjo iš Susitikimo palapinės: <sup id="cite3"><a href="#fn3">[3]</a></sup></p>
<p id="v2"><sup><small>2</small></sup>  “Sakyk izraelitams: ‘Jei kas iš jūsų norės aukoti Viešpačiui, teaukoja iš galvijų ir avių. </p>
<p id="v3"><sup><small>3</small></sup>  Jei jo deginamoji auka bus iš galvijų bandos, teatveda sveiką patiną prie Susitikimo palapinės įėjimo laisva valia Viešpaties akivaizdon, <sup id="cite2"><a href="#fn2">[2]</a></sup></p>
<p id="v4"><sup><small>4</small></sup>  teuždeda ranką ant aukojamo gyvulio galvos, kad auka būtų priimta ir jis būtų sutaikintas. </p>
<p id="v5"><sup><small>5</small></sup>  Jis papjaus veršį Viešpaties akivaizdoje, o Aarono sūnūs, kunigai, šlakstys kraują aplink aukurą, esantį ties Susitikimo palapinės įėjimu. </p>
<p id="v6"><sup><small>6</small></sup>  Po to, nulupęs aukai odą, sukapos ją į gabalus. </p>
<p id="v7"><sup><small>7</small></sup>  Aarono sūnūs, kunigai, sukraus malkas ant aukuro ir, užkūrę ugnį, </p>
<p id="v8"><sup><small>8</small></sup>  ant viršaus dės sukapotas aukos dalis, galvą bei taukus, </p>
<p id="v9"><sup><small>9</small></sup>  o vidurius ir kojas nuplaus vandeniu. Kunigas visa tai sudegins ant aukuro; tai yra deginamoji auka­malonus kvapas Viešpačiui. <sup id="cite1"><a href="#fn1">[1]</a></sup></p>
<p id="v10"><sup><small>10</small></sup>  Jei auka būtų iš smulkesnių gyvulių­avių arba ožių,­jis aukos sveiką patiną. </p>
<p id="v11"><sup><small>11</small></sup>  Papjaus jį aukuro šiauriniame šone Viešpaties akivaizdoje; jo kraują Aarono sūnūs šlakstys ant aukuro ir aplink jį. </p>
<p id="v12"><sup><small>12</small></sup>  Sukapotą gyvulį, galvą ir taukus kunigas uždės ant malkų, kurios degs ant aukuro. </p>
<p id="v13"><sup><small>13</small></sup>  O vidurius ir kojas nuplaus vandeniu, ir kunigas sudegins visa tai ant aukuro. Tai yra deginamoji auka­malonus kvapas Viešpačiui. </p>
<p id="v14"><sup><small>14</small></sup>  Jei deginamoji auka Viešpačiui aukojama iš paukščių, tegu ji bus iš laukinių ir jaunų balandžių. <sup id="cite4"><a href="#fn4">[4]</a></sup></p>
<p id="v15"><sup><small>15</small></sup>  Kunigas nuneš šią auką prie aukuro, nusuks jai galvą ir sudegins ant aukuro, o kraują išvarvins ant aukuro briaunos. </p>
<p id="v16"><sup><small>16</small></sup>  Gurklį ir plunksnas numes rytinėje aukuro pusėje, kur paprastai pilami pelenai, </p>
<p id="v17"><sup><small>17</small></sup>  sparnus sulaužys, bet neatskirs, ir sudegins ją ant aukure degančių malkų. Tai yra deginamoji auka­malonus kvapas Viešpačiui’ ”. </p>
<br/>
<figure class="table chapter-navigator">
  <table>
    <tbody>
      <tr>
        <td>
        </td>
        <td>
        <a href="/lt/Bible/Leviticus/Index">
          <span class="mdi mdi-book-open-variant"></span><span class="pl-2">Indeksas</span>
        </a>
        </td>
        <td>
        <a href="/lt/Bible/Leviticus/2">
          <span class="pr-2">Kunigų knyga - Skyrius 2</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 1:9,13,17 <i>Saldus kvapas Dievo šnervėje</i>: <a href="/lt/The_Urantia_Book/89#p4_3">UK 89:4.3</a>. </li>
  <li id="fn2"><a href="#cite2">↑</a> 1:3,10 <i>Paaukota geriausia iš visko</i>: <a href="/lt/The_Urantia_Book/89#p4_8">UK 89:4.8</a>. </li>
  <li id="fn3"><a href="#cite3">↑</a> 1:1-9:24 <i>Aukų sistema</i>: <a href="/lt/The_Urantia_Book/89#p0_2">UK 89:0.2</a>. </li>
  <li id="fn4"><a href="#cite4">↑</a> 1:14 <i>Taikos balandis</i>: <a href="/lt/The_Urantia_Book/85#p3_4">UK 85:3.4</a>. </li>
</ol>
</div>
