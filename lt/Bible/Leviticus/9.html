<!--
title: Kunigų knyga - Skyrius 9
description: 
published: true
date: 2022-9-13T21:36:43Z
tags: 
editor: ckeditor
dateCreated: 2022-9-10T13:44:15Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Leviticus/8">Kunigų knyga - Skyrius 8</a></td>
        <td><a href="/lt/Bible/Leviticus/Index">Indeksas</a></td>
        <td><a href="/lt/Bible/Leviticus/10">Kunigų knyga - Skyrius 10</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Aštuntą dieną Mozė pasišaukė Aaroną, jo sūnus bei Izraelio vyresniuosius </p>
<p id="v2"><sup><small>2</small></sup>  ir tarė Aaronui: “Imk iš bandos veršį aukai už nuodėmę ir aviną deginamajai aukai, abu sveikus, ir juos aukok Viešpačiui. </p>
<p id="v3"><sup><small>3</small></sup>  O Izraelio vaikams sakyk: ‘Imkite aukai už nuodėmę ožį, metinį veršį bei avinėlį deginamajai aukai, </p>
<p id="v4"><sup><small>4</small></sup>  padėkos aukai jautį ir aviną, kad aukotumėte juos Viešpaties akivaizdoje, ir duonos auką, sumaišytą su aliejumi, nes šiandien jums pasirodys Viešpats’ ”. </p>
<p id="v5"><sup><small>5</small></sup>  Jie atgabeno prie Susitikimo palapinės visa, ką Mozė liepė. Ir visa tauta priartėjo ir atsistojo prieš Viešpatį. </p>
<p id="v6"><sup><small>6</small></sup>  Mozė tarė: “Tai padaryti įsakė Viešpats, ir Viešpaties šlovė pasirodys jums”. </p>
<p id="v7"><sup><small>7</small></sup>  Tada Mozė sakė Aaronui: “Eik prie aukuro ir aukok savo auką už nuodėmę ir deginamąją auką, ir atlik sutaikinimą už save, ir aukok tautos auką, ir sutaikink ją, kaip Viešpats įsakė”. </p>
<p id="v8"><sup><small>8</small></sup>  Aaronas priėjo prie aukuro ir papjovė veršį aukai už savo nuodėmę. </p>
<p id="v9"><sup><small>9</small></sup>  Jo sūnūs padavė jam aukos kraujo, o jis, pamirkęs jame pirštą, patepė aukuro ragus ir likusį kraują išliejo prie jo papėdės. </p>
<p id="v10"><sup><small>10</small></sup>  Aukos už nuodėmę taukus, inkstus ir kepenų tinklelį sudegino ant aukuro, kaip Viešpats įsakė Mozei, </p>
<p id="v11"><sup><small>11</small></sup>  o mėsą ir odą sudegino už stovyklos. </p>
<p id="v12"><sup><small>12</small></sup>  Po to papjovė deginamąją auką. Jo sūnūs padavė jam jos kraują, kurį jis šlakstė aplink aukurą. </p>
<p id="v13"><sup><small>13</small></sup>  Padavė jam taip pat sukapotą į gabalus pačią auką ir jos galvą. Visa tai jis sudegino ant aukuro. </p>
<p id="v14"><sup><small>14</small></sup>  Apiplovęs vandeniu vidurius ir kojas, taip pat sudegino ant aukuro. </p>
<p id="v15"><sup><small>15</small></sup>  Po to jis aukojo tautos auką. Paėmęs ožį, aukojo jį už tautos nuodėmę, ir papjovė jį, kaip ir pirmąją auką už nuodėmę. </p>
<p id="v16"><sup><small>16</small></sup>  Ir jis aukojo deginamąją auką, kaip įsakyta. </p>
<p id="v17"><sup><small>17</small></sup>  Ir atnešė duonos auką, ir, paėmęs jos saują, sudegino ant aukuro, neskaitant rytinės deginamosios aukos. </p>
<p id="v18"><sup><small>18</small></sup>  Papjovė taip pat jautį ir aviną kaip tautos padėkos auką. Aarono sūnūs padavė jam kraują, kurį jis šlakstė aplink aukurą. </p>
<p id="v19"><sup><small>19</small></sup>  Jaučio ir avino uodegą, inkstus su taukais bei kepenų tinklelį </p>
<p id="v20"><sup><small>20</small></sup>  padėjo ant krūtinių ir sudegino taukus ant aukuro, </p>
<p id="v21"><sup><small>21</small></sup>  o krūtines ir dešinius pečius Aaronas paėmęs siūbavo Viešpaties akivaizdoje, kaip Mozė buvo įsakęs. </p>
<p id="v22"><sup><small>22</small></sup>  Tada Aaronas, ištiesęs ranką į tautą, palaimino ją. Baigęs aukoti aukas už nuodėmes, deginamąsias ir padėkos aukas, pasitraukė nuo aukuro. </p>
<p id="v23"><sup><small>23</small></sup>  Po to Mozė ir Aaronas įėjo Susitikimo palapinėn. Išėję palaimino tautą. Viešpaties šlovė pasirodė visiems žmonėms. </p>
<p id="v24"><sup><small>24</small></sup>  Atėjusi nuo Viešpaties ugnis prarijo deginamąją auką ir buvusius ant aukuro taukus. Tai išvydusi, minia šaukė ir parpuolė savo veidais į žemę. <sup id="cite1"><a href="#fn1">[1]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Leviticus/8">Kunigų knyga - Skyrius 8</a></td>
        <td><a href="/lt/Bible/Leviticus/Index">Indeksas</a></td>
        <td><a href="/lt/Bible/Leviticus/10">Kunigų knyga - Skyrius 10</a></td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 9:24 <i>Ugnis nuo dievų</i>: <a href="/lt/The_Urantia_Book/69#p6_6">UK 69:6.6</a>. </li>
</ol>
</div>
