<!--
title: Kunigų knyga - Skyrius 15
description: 
published: true
date: 2022-9-13T21:36:43Z
tags: 
editor: ckeditor
dateCreated: 2022-9-10T13:44:15Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Leviticus/14">Kunigų knyga - Skyrius 14</a></td>
        <td><a href="/lt/Bible/Leviticus/Index">Indeksas</a></td>
        <td><a href="/lt/Bible/Leviticus/16">Kunigų knyga - Skyrius 16</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Viešpats kalbėjo Mozei ir Aaronui: </p>
<p id="v2"><sup><small>2</small></sup>  “Paskelbkite izraelitams: ‘Vyras, turįs plūdimą iš savo kūno, yra nešvarus. </p>
<p id="v3"><sup><small>3</small></sup>  Jis bus laikomas nešvariu, jei turi plūdimą iš savo kūno ar plūdimas susilaiko jo kūne, nes tai yra jo nešvara. </p>
<p id="v4"><sup><small>4</small></sup>  Kiekvienas patalas, kur jis miegotų, ir vieta, kur sėdėtų, bus sutepta. </p>
<p id="v5"><sup><small>5</small></sup>  Jei kas iš žmonių prisiliestų prie jo patalo, plaus savo drabužius, pats apsiplaus vandeniu ir bus nešvarus iki vakaro. </p>
<p id="v6"><sup><small>6</small></sup>  Jei kas sėdėtų, kur anas sėdėjo, privalės išplauti savo drabužius, pats apsiplauti vandeniu ir bus nešvarus iki vakaro. </p>
<p id="v7"><sup><small>7</small></sup>  Jei kas prisiliestų prie jo kūno, plaus savo drabužius, pats apsiplaus vandeniu ir bus nešvarus iki vakaro. </p>
<p id="v8"><sup><small>8</small></sup>  Jei toks žmogus spjautų ant nesutepto, tas plaus savo rūbus, apsiplaus vandeniu ir bus nešvarus iki vakaro. </p>
<p id="v9"><sup><small>9</small></sup>  Balnas, ant kurio jis sėdėtų, bus suteptas. </p>
<p id="v10"><sup><small>10</small></sup>  Kas paliestų ką nors, kas buvo po juo, bus nešvarus iki vakaro. Kas neštų tokius daiktus, plaus savo drabužius, pats apsiplaus vandeniu ir bus nešvarus iki vakaro. </p>
<p id="v11"><sup><small>11</small></sup>  Prie ko jis prisiliestų nenusiplovęs rankų, tas plaus savo rūbus, apsiplaus vandeniu ir bus nešvarus iki vakaro. </p>
<p id="v12"><sup><small>12</small></sup>  Molinis indas, prie kurio prisiliestų suteptasis, turi būti sudaužytas, medinis gi indas bus išplautas vandeniu. </p>
<p id="v13"><sup><small>13</small></sup>  Kai turintis plūdimą iš savo kūno pasveiksta, suskaičiuos septynias dienas apsivalymui, išsiplaus drabužius, nusimaudys tekančiame vandenyje ir bus švarus. </p>
<p id="v14"><sup><small>14</small></sup>  Aštuntą dieną ims du balandžius arba du jaunus karvelius ir, atėjęs Viešpaties akivaizdon prie Susitikimo palapinės įėjimo, paduos juos kunigui. </p>
<p id="v15"><sup><small>15</small></sup>  Tas vieną aukos kaip auką už nuodėmę, o kitą­kaip deginamąją auką ir sutaikins jį Viešpaties akivaizdoje, kad būtų apvalytas nuo ligos. </p>
<p id="v16"><sup><small>16</small></sup>  Vyras, kuriam išsilieja sėkla, apsiplaus vandeniu visą kūną ir bus nešvarus iki vakaro. </p>
<p id="v17"><sup><small>17</small></sup>  Jis plaus vandeniu drabužį ar kailį, ant kurio pateko sėkla, ir visa tai bus sutepta iki vakaro. </p>
<p id="v18"><sup><small>18</small></sup>  Moteris, su kuria jis miegotų, kai jam išsilieja sėkla, apsiplaus vandeniu ir bus nešvari iki vakaro. </p>
<p id="v19"><sup><small>19</small></sup>  Moteris, turinti mėnesines, bus atskirta septynioms dienoms. Kiekvienas, kas prie jos prisiliestų, bus nešvarus iki vakaro. <sup id="cite1"><a href="#fn1">[1]</a></sup> <sup id="cite3"><a href="#fn3">[3]</a></sup></p>
<p id="v20"><sup><small>20</small></sup>  Ir visa, ant ko ji gulėtų arba sėdėtų tomis dienomis, bus sutepta. </p>
<p id="v21"><sup><small>21</small></sup>  Kas prisiliestų prie jos patalo, plaus savo rūbus, pats apsiplaus vandeniu ir bus nešvarus iki vakaro. <sup id="cite2"><a href="#fn2">[2]</a></sup></p>
<p id="v22"><sup><small>22</small></sup>  Jei kas nors prisiliestų prie bet kurio daikto, ant kurio ji sėdėjo, plaus savo rūbus, pats apsiplaus vandeniu ir bus nešvarus iki vakaro. </p>
<p id="v23"><sup><small>23</small></sup>  Jei kas paliestų tai, kas buvo ant jos patalo ar vietą, kur ji sėdėjo, bus nešvarus iki vakaro. </p>
<p id="v24"><sup><small>24</small></sup>  Jei miegotų su ja vyras ir ant jo patektų jos nešvarumų, jis bus nešvarus septynias dienas; ir patalas, ant kurio jis miegotų, bus irgi suteptas. </p>
<p id="v25"><sup><small>25</small></sup>  Moteris, kraujuojanti ilgesnį laiką ne mėnesinių metu arba kuriai mėnesinės užsitęsia ilgiau negu įprasta, bus nešvari visą tą laiką. </p>
<p id="v26"><sup><small>26</small></sup>  Patalas, ant kurio ji miegotų, ir tai, ant ko ji atsisėstų, bus sutepta. </p>
<p id="v27"><sup><small>27</small></sup>  Kas prie jų prisiliestų, plaus savo rūbus, pats nusiplaus vandeniu ir bus nešvarus iki vakaro. </p>
<p id="v28"><sup><small>28</small></sup>  Jei kraujavimas sustotų, po septynių dienų ji bus švari. </p>
<p id="v29"><sup><small>29</small></sup>  Aštuntą dieną ji paims du balandžius arba du jaunus karvelius ir atneš kunigui prie Susitikimo palapinės įėjimo. </p>
<p id="v30"><sup><small>30</small></sup>  Tas vieną aukos kaip auką už nuodėmę, o kitą­kaip deginamąją auką ir sutaikins ją Viešpaties akivaizdoje dėl plūdimo nešvaros’. </p>
<p id="v31"><sup><small>31</small></sup>  Judu mokysite izraelitus saugotis susitepimo, kad nemirtų dėl savo nešvarumo ir kad nesuteptų mano palapinės. </p>
<p id="v32"><sup><small>32</small></sup>  Tai yra įstatymas tam, kuris turi plūdimą iš savo kūno, tam, kuriam išsilieja sėkla ir jį sutepa, </p>
<p id="v33"><sup><small>33</small></sup>  moteriai, turinčiai mėnesinį plūdimą, vyrui ar moteriai, turintiems plūdimą, ir tam, kuris guli prie nešvarios moters”. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Leviticus/14">Kunigų knyga - Skyrius 14</a></td>
        <td><a href="/lt/Bible/Leviticus/Index">Indeksas</a></td>
        <td><a href="/lt/Bible/Leviticus/16">Kunigų knyga - Skyrius 16</a></td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 15:19-20 <i>Karantinas</i>: <a href="/lt/The_Urantia_Book/84#p4_8">UK 84:4.8</a>. </li>
  <li id="fn2"><a href="#cite2">↑</a> 15:21-22 <i>Suteršta palietus</i>: <a href="/lt/The_Urantia_Book/84#p4_8">UK 84:4.8</a>. </li>
  <li id="fn3"><a href="#cite3">↑</a> 15:19 <i>Gyvybės kraujas</i>: <a href="/lt/The_Urantia_Book/84#p2_1">UK 84:2.1</a>. </li>
</ol>
</div>
