<!--
title: Laiškas efeziečiams - Skyrius 5
description: 
published: true
date: 2022-10-7T19:22:49Z
tags: bible, bible—ephesians
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Ephesians/4">Laiškas efeziečiams - Skyrius 4</a></td>
        <td><a href="/lt/Bible/Ephesians/Index">Indeksas</a></td>
        <td><a href="/lt/Bible/Ephesians/6">Laiškas efeziečiams - Skyrius 6</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Taigi būkite Dievo sekėjai, kaip mylimi vaikai, </p>
<p id="v2"><sup><small>2</small></sup>  ir gyvenkite mylėdami, kaip ir Kristus pamilo mus ir atidavė už mus save kaip atnašą ir kvapią auką Dievui. <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  Todėl ištvirkavimas, visoks netyrumas ar godumas tenebūna net minimi pas jus, kaip pridera šventiesiems; </p>
<p id="v4"><sup><small>4</small></sup>  taip pat nešvankumas, kvaila šneka ar juokų krėtimas jums netinka, verčiau tebūna dėkojimas. </p>
<p id="v5"><sup><small>5</small></sup>  Nes jūs žinote, kad joks ištvirkėlis, netyras ar gobšas, kuris yra stabmeldys, nepaveldės Kristaus ir Dievo karalystės. </p>
<p id="v6"><sup><small>6</small></sup>  Tegul niekas neapgauna jūsų tuščiais plepalais; už tokius dalykus Dievo rūstybė ištinka neklusnumo vaikus. </p>
<p id="v7"><sup><small>7</small></sup>  Todėl nebūkite jų bendrai! </p>
<p id="v8"><sup><small>8</small></sup>  Juk kadaise buvote tamsa, o dabar esate šviesa Viešpatyje. Elkitės kaip šviesos vaikai,­ <sup id="cite2"><a href="#fn2">[2]</a></sup></p>
<p id="v9"><sup><small>9</small></sup>  nes Dvasios vaisius reiškiasi visokeriopu gerumu, teisumu ir tiesa,­ <sup id="cite3"><a href="#fn3">[3]</a></sup></p>
<p id="v10"><sup><small>10</small></sup>  ištirdami, kas patinka Viešpačiui. </p>
<p id="v11"><sup><small>11</small></sup>  Ir neprisidėkite prie nevaisingų tamsos darbų, o verčiau atskleiskite juos. </p>
<p id="v12"><sup><small>12</small></sup>  Nes ką jie slapčia daro, gėda net sakyti. </p>
<p id="v13"><sup><small>13</small></sup>  Bet viskas, kas atskleidžiama, tampa šviesos apšviesta, o kas tik apšviesta, yra šviesa. </p>
<p id="v14"><sup><small>14</small></sup>  Todėl sakoma: “Pabusk, kuris miegi, kelkis iš numirusių, ir apšvies tave Kristus”. </p>
<p id="v15"><sup><small>15</small></sup>  Todėl rūpestingai žiūrėkite, kaip elgiatės: kad nebūtumėte kaip kvailiai, bet kaip išmintingi, </p>
<p id="v16"><sup><small>16</small></sup>  branginantys laiką, nes dienos yra piktos. </p>
<p id="v17"><sup><small>17</small></sup>  Nebūkite tad neprotingi, bet supraskite, kokia yra Viešpaties valia. </p>
<p id="v18"><sup><small>18</small></sup>  Ir nepasigerkite vynu, kuriame pasileidimas, bet būkite pilni Dvasios, </p>
<p id="v19"><sup><small>19</small></sup>  kalbėdami vieni kitiems psalmėmis, himnais bei dvasinėmis giesmėmis, giedodami ir šlovindami savo širdyse Viešpatį, </p>
<p id="v20"><sup><small>20</small></sup>  visada ir už viską dėkodami Dievui Tėvui mūsų Viešpaties Jėzaus Kristaus vardu, </p>
<p id="v21"><sup><small>21</small></sup>  paklusdami vieni kitiems Dievo baimėje. <sup id="cite4"><a href="#fn4">[4]</a></sup></p>
<p id="v22"><sup><small>22</small></sup>  Jūs, žmonos, būkite klusnios savo vyrams lyg Viešpačiui, </p>
<p id="v23"><sup><small>23</small></sup>  nes vyras yra žmonos galva, kaip ir Kristus yra galva bažnyčios,­Jis kūno gelbėtojas. <sup id="cite5"><a href="#fn5">[5]</a></sup></p>
<p id="v24"><sup><small>24</small></sup>  Todėl kaip bažnyčia paklūsta Kristui, taip ir žmonos visame kame teklauso savo vyrų. </p>
<p id="v25"><sup><small>25</small></sup>  Jūs, vyrai, mylėkite savo žmonas, kaip ir Kristus pamilo bažnyčią ir atidavė už ją save, </p>
<p id="v26"><sup><small>26</small></sup>  kad ją pašventintų, apvalydamas vandens nuplovimu ir žodžiu, </p>
<p id="v27"><sup><small>27</small></sup>  kad pristatytų sau šlovingą bažnyčią, neturinčią dėmės nei raukšlės, nei nieko tokio, bet šventą ir nesuteptą. </p>
<p id="v28"><sup><small>28</small></sup>  Taip ir vyrai turi mylėti savo žmonas kaip savo kūnus. Kas myli savo žmoną, myli save patį. </p>
<p id="v29"><sup><small>29</small></sup>  Juk niekas niekada nėra nekentęs savo kūno, bet jį maitina ir globoja kaip ir Kristus bažnyčią. </p>
<p id="v30"><sup><small>30</small></sup>  Mes gi esame Jo kūno nariai, iš Jo kūno ir kaulų. </p>
<p id="v31"><sup><small>31</small></sup>  “Todėl žmogus paliks tėvą bei motiną ir susijungs su savo žmona, ir du taps vienu kūnu”. <sup id="cite6"><a href="#fn6">[6]</a></sup></p>
<p id="v32"><sup><small>32</small></sup>  Tai didelė paslaptis,­aš tai sakau, žvelgdamas į Kristų ir bažnyčią. </p>
<p id="v33"><sup><small>33</small></sup>  Taigi kiekvienas iš jūsų tegul myli savo žmoną taip, kaip save patį, o žmona tegerbia savo vyrą. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Ephesians/4">Laiškas efeziečiams - Skyrius 4</a></td>
        <td><a href="/lt/Bible/Ephesians/Index">Indeksas</a></td>
        <td><a href="/lt/Bible/Ephesians/6">Laiškas efeziečiams - Skyrius 6</a></td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 5:2 <i>Saldus kvapas Dievo šnervėje</i>: <a href="/lt/The_Urantia_Book/89#p4_3">UK 89:4.3</a>.  <i>Jėzus matomas kaip žmogaus auka</i>: <a href="/lt/The_Urantia_Book/89#p9_3">UK 89:9.3</a>. </li>
  <li id="fn2"><a href="#cite2">↑</a> 5:8 <i>Šviesos vaikai</i>: <a href="/lt/The_Urantia_Book/191#p4_3">UK 191:4.3</a>.  <i>Šviesos vaikai</i>: <a href="/lt/The_Urantia_Book/147#p7_2">UK 147:7.2</a>.  <i>Šviesos vaikai</i>: <a href="/lt/The_Urantia_Book/181#p1_2">UK 181:1.2</a>.  <i>Šviesos vaikai</i>: <a href="/lt/The_Urantia_Book/180#p4_5">UK 180:4.5</a>.  <i>„Šviesos vaikai“</i>: <a href="/lt/The_Urantia_Book/120#p2_2">UK 120:2.2</a>.  <i>Šviesos vaikai</i>: <a href="/lt/The_Urantia_Book/178#p3_4">UK 178:3.4</a>.  <i>Šviesos vaikai</i>: <a href="/lt/The_Urantia_Book/193#p0_3">UK 193:0.3</a>. </li>
  <li id="fn3"><a href="#cite3">↑</a> 5:9 <i>Dvasios vaisius</i>: <a href="/lt/The_Urantia_Book/140#p3_19">UK 140:3.19</a>.  <i>Fruits of the spirit</i>: <a href="/lt/The_Urantia_Book/99#p5_6">UK 99:5.6</a>.  <i>Socialiniai dvasios vaisiai</i>: <a href="/lt/The_Urantia_Book/102#p7_5">UK 102:7.5</a>.  <i>Fruits of the spirit</i>: <a href="/lt/The_Urantia_Book/34#p6_13">UK 34:6.13</a>.  <i>Fruits of the spirit</i>: <a href="/lt/The_Urantia_Book/143#p2_8">UK 143:2.8</a>.  <i>Fruits of the spirit</i>: <a href="/lt/The_Urantia_Book/156#p5_2">UK 156:5.2</a>.  <i>Fruits of the spirit</i>: <a href="/lt/The_Urantia_Book/181#p2_26">UK 181:2.26</a>.  <i>Dvasios vaisius</i>: <a href="/lt/The_Urantia_Book/180#p2_5">UK 180:2.5</a>.  <i>Darbai: dvasios vaisius, tęsti</i>: <a href="/lt/The_Urantia_Book/140#p1_4">UK 140:1.4</a>.  <i>Fruits of the spirit</i>: <a href="/lt/The_Urantia_Book/142#p1_1">UK 142:1.1</a>.  <i>Spiritiniai vaisiai</i>: <a href="/lt/The_Urantia_Book/194#p3_1">UK 194:3.1</a>.  <i>Fruits of the spirit</i>: <a href="/lt/The_Urantia_Book/193#p2_2">UK 193:2.2</a>.  <i>Gerais vaisiais žinomas medis</i>: <a href="/lt/The_Urantia_Book/153#p4_4">UK 153:4.4</a>.  <i>Pagal vaisius juos pažįsta</i>: <a href="/lt/The_Urantia_Book/5#p2_4">UK 5:2.4</a>.  <i>Spręskite pagal dvasios vaisius</i>: <a href="/lt/The_Urantia_Book/142#p5_2">UK 142:5.2</a>.  <i>Fruits of the spirit</i>: <a href="/lt/The_Urantia_Book/34#p7_1">UK 34:7.1</a>.  <i>Fruits of the spirit</i>: <a href="/lt/The_Urantia_Book/193#p1_2">UK 193:1.2</a>.  <i>Dvasios vaisius</i>: <a href="/lt/The_Urantia_Book/176#p3_5">UK 176:3.5</a>.  <i>Dvasios vaisius</i>: <a href="/lt/The_Urantia_Book/140#p4_7">UK 140:4.7</a>. </li>
  <li id="fn4"><a href="#cite4">↑</a> 5:21-32 <i>Pauliaus institucionalizuota bažnyčia</i>: <a href="/lt/The_Urantia_Book/170#p5_7">UK 170:5.7</a>. </li>
  <li id="fn5"><a href="#cite5">↑</a> 5:23-24 <i>Kristus tapo „bažnyčios galva“</i>: <a href="/lt/The_Urantia_Book/170#p5_17">UK 170:5.17</a>. </li>
  <li id="fn6"><a href="#cite6">↑</a> 5:31 <i>Du tampa vienu</i>: <a href="/lt/The_Urantia_Book/167#p5_7">UK 167:5.7</a>. </li>
</ol>
</div>
