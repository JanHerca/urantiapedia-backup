<!--
title: Laiškas efeziečiams - Skyrius 3
description: 
published: true
date: 2022-10-7T19:22:49Z
tags: bible, bible—ephesians
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Ephesians/2">Laiškas efeziečiams - Skyrius 2</a></td>
        <td><a href="/lt/Bible/Ephesians/Index">Indeksas</a></td>
        <td><a href="/lt/Bible/Ephesians/4">Laiškas efeziečiams - Skyrius 4</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Todėl aš, Paulius, esu Kristaus Jėzaus kalinys dėl jūsų­ pagonių. </p>
<p id="v2"><sup><small>2</small></sup>  Jūs esate girdėję apie Dievo malonės tvarkymą, man suteiktą jūsų labui. </p>
<p id="v3"><sup><small>3</small></sup>  Apreiškimu man buvo atskleista paslaptis, kaip aš ką tik trumpai aprašiau. </p>
<p id="v4"><sup><small>4</small></sup>  Skaitydami galite įsitikinti, kad suvokiu Kristaus paslaptį, </p>
<p id="v5"><sup><small>5</small></sup>  kuri ankstesnėms žmonių kartoms nebuvo paskelbta taip, kaip ji dabar Dvasios atskleista Jo šventiesiems apaštalams ir pranašams: </p>
<p id="v6"><sup><small>6</small></sup>  pagonys yra bendrapaveldėtojai, priklauso vienam kūnui ir yra pažado dalininkai Kristuje per Evangeliją, </p>
<p id="v7"><sup><small>7</small></sup>  kurios tarnu tapau pagal Dievo malonės dovaną, kuri man buvo duota Jo jėgos veikimu. </p>
<p id="v8"><sup><small>8</small></sup>  Man, visų šventųjų mažiausiajam, atiteko malonė skelbti pagonims nesuvokiamus Kristaus turtus </p>
<p id="v9"><sup><small>9</small></sup>  ir atskleisti visiems, kaip turi išsipildyti šita paslaptis, nuo amžių uždengta Dieve­viską sukūrusiame per Jėzų Kristų,­ <sup id="cite1"><a href="#fn1">[1]</a></sup></p>
<p id="v10"><sup><small>10</small></sup>  kad dabar per bažnyčią taptų žinoma kunigaikštystėms ir valdžioms danguje visokeriopa Dievo išmintis. </p>
<p id="v11"><sup><small>11</small></sup>  Tai atitinka amžinąjį nutarimą, padarytą Kristuje Jėzuje, mūsų Viešpatyje, <sup id="cite2"><a href="#fn2">[2]</a></sup></p>
<p id="v12"><sup><small>12</small></sup>  kuriame mes turime drąsą ir užtikrintą priėjimą per tikėjimą Juo. <sup id="cite3"><a href="#fn3">[3]</a></sup></p>
<p id="v13"><sup><small>13</small></sup>  Todėl prašau nenusiminti dėl mano vargų jūsų dėlei, nes jie yra jūsų šlovė. </p>
<p id="v14"><sup><small>14</small></sup>  Dėl to aš klaupiuosi prieš mūsų Viešpaties Jėzaus Kristaus Tėvą, <sup id="cite4"><a href="#fn4">[4]</a></sup> <sup id="cite5"><a href="#fn5">[5]</a></sup></p>
<p id="v15"><sup><small>15</small></sup>  iš kurio visa šeima danguje ir žemėje turi vardą, </p>
<p id="v16"><sup><small>16</small></sup>  kad iš savo šlovės turtų duotų jums sustiprėti Jo jėga per Dvasią vidiniame žmoguje, <sup id="cite6"><a href="#fn6">[6]</a></sup></p>
<p id="v17"><sup><small>17</small></sup>  kad Kristus per tikėjimą gyventų jūsų širdyse ir jūs, įsišakniję ir įsitvirtinę meilėje, </p>
<p id="v18"><sup><small>18</small></sup>  galėtumėte suvokti kartu su visais šventaisiais, koks yra plotis, ir ilgis, ir gylis, ir aukštis, </p>
<p id="v19"><sup><small>19</small></sup>  ir pažinti Kristaus meilę, kuri pranoksta pažinimą, kad būtumėte pripildyti visos Dievo pilnatvės. <sup id="cite7"><a href="#fn7">[7]</a></sup></p>
<p id="v20"><sup><small>20</small></sup>  O Tam, kuris savo jėga, veikiančia mumyse, gali padaryti nepalyginamai daugiau, negu mes prašome ar suprantame, </p>
<p id="v21"><sup><small>21</small></sup>  Jam tebūna šlovė bažnyčioje Kristuje Jėzuje per visas kartas amžių amžiais! Amen. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Ephesians/2">Laiškas efeziečiams - Skyrius 2</a></td>
        <td><a href="/lt/Bible/Ephesians/Index">Indeksas</a></td>
        <td><a href="/lt/Bible/Ephesians/4">Laiškas efeziečiams - Skyrius 4</a></td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 3:9 <i>Sūnūs kūrėjai</i>: <a href="/lt/The_Urantia_Book/21#p0_1">UK 21:0.1</a>.  <i>Kūrėjas</i>: <a href="/lt/The_Urantia_Book/131#p10_6">UK 131:10.6</a>.  <i>Dievas viską sukūrė</i>: <a href="/lt/The_Urantia_Book/6#p1_3">UK 6:1.3</a>.  <i>Mykolo kūryba</i>: <a href="/lt/The_Urantia_Book/57#p3_8">UK 57:3.8</a>.  <i>Ištikimas ir dieviškas Kūrėjas</i>: <a href="/lt/The_Urantia_Book/2#p1_2">UK 2:1.2</a>.  <i>Universalus kūrėjas</i>: <a href="/lt/The_Urantia_Book/142#p3_7">UK 142:3.7</a>.  <i>Dievas kaip visko Kūrėjas</i>: <a href="/lt/The_Urantia_Book/0#p2_9">UK 0:2.9</a>.  <i>Sūnūs Kūrėjai kuria</i>: <a href="/lt/The_Urantia_Book/21#p2_1">UK 21:2.1</a>.  <i>Dievas sukūrė</i>: <a href="/lt/The_Urantia_Book/95#p5_9">UK 95:5.9</a>.  <i>Draugystė su Dievu</i>: <a href="/lt/The_Urantia_Book/140#p10_1">UK 140:10.1</a>.  <i>Dievas sukūrė viską</i>: <a href="/lt/The_Urantia_Book/131#p2_2">UK 131:2.2</a>.  <i>Dievas sukūrė viską ir būtybes</i>: <a href="/lt/The_Urantia_Book/131#p10_2">UK 131:10.2</a>. </li>
  <li id="fn2"><a href="#cite2">↑</a> 3:11 <i>Amžinas tikslas</i>: <a href="/lt/The_Urantia_Book/2#p2_1">UK 2:2.1</a>. </li>
  <li id="fn3"><a href="#cite3">↑</a> 3:12 <i>Gilus patikinimas</i>: <a href="/lt/The_Urantia_Book/5#p4_2">UK 5:4.2</a>. </li>
  <li id="fn4"><a href="#cite4">↑</a> 3:14 <i>Viešpaties Jėzaus Kristaus Tėvas</i>: <a href="/lt/The_Urantia_Book/194#p3_11">UK 194:3.11</a>.  <i>Viešpaties Jėzaus Kristaus tėvas</i>: <a href="/lt/The_Urantia_Book/194#p4_6">UK 194:4.6</a>. </li>
  <li id="fn5"><a href="#cite5">↑</a> 3:14-15 <i>Paulius vartojo „Dievo šeimą“</i>: <a href="/lt/The_Urantia_Book/170#p2_20">UK 170:2.20</a>. </li>
  <li id="fn6"><a href="#cite6">↑</a> 3:16 <i>Stiprinamas per galią</i>: <a href="/lt/The_Urantia_Book/34#p6_10">UK 34:6.10</a>. </li>
  <li id="fn7"><a href="#cite7">↑</a> 3:19 <i>Pripildytas visos Dievo pilnatvės</i>: <a href="/lt/The_Urantia_Book/34#p6_10">UK 34:6.10</a>. </li>
</ol>
</div>
