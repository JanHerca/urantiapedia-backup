<!--
title: Antrasis laiškas Timotiejui - Skyrius 3
description: 
published: true
date: 2022-10-7T19:22:50Z
tags: bible, bible—2 timothy
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/2_Timothy/2">Antrasis laiškas Timotiejui - Skyrius 2</a></td>
        <td><a href="/lt/Bible/2_Timothy/Index">Indeksas</a></td>
        <td><a href="/lt/Bible/2_Timothy/4">Antrasis laiškas Timotiejui - Skyrius 4</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Žinok, kad paskutinėmis dienomis užeis sunkūs laikai, </p>
<p id="v2"><sup><small>2</small></sup>  nes žmonės bus savimylos, pinigų mylėtojai, pagyrūnai, išdidūs, piktžodžiautojai, neklusnūs tėvams, nedėkingi, nešventi, </p>
<p id="v3"><sup><small>3</small></sup>  nemylintys, nesutaikomi, šmeižikai, nesusivaldantys, šiurkštūs, nekenčiantys to, kas gera, </p>
<p id="v4"><sup><small>4</small></sup>  išdavikai, užsispyrę, pasipūtėliai, labiau mylintys malonumus negu Dievą, </p>
<p id="v5"><sup><small>5</small></sup>  turintys dievotumo išvaizdą, bet atsižadėję jo jėgos. Šalinkis tokių žmonių! </p>
<p id="v6"><sup><small>6</small></sup>  Iš jų yra tie, kurie įsiskverbia į namus ir pavergia silpnas moterėles, pilnas nuodėmių, geidulių vedžiojamas, </p>
<p id="v7"><sup><small>7</small></sup>  nuolat besimokančias ir vis nesugebančias pasiekti tiesos pažinimo. </p>
<p id="v8"><sup><small>8</small></sup>  Kaip Janas ir Jambras priešinosi Mozei, taip ir jie priešinasi tiesai. Tai žmonės sugedusio proto, netikusio tikėjimo. </p>
<p id="v9"><sup><small>9</small></sup>  Bet jie toli nenužengs, nes jų kvailumas, kaip ir anų, bus visiems regimas. </p>
<p id="v10"><sup><small>10</small></sup>  Bet tu stropiai pasekei mano mokymu, gyvenimo būdu, tikslu, tikėjimu, ištverme, meile, kantrybe, </p>
<p id="v11"><sup><small>11</small></sup>  persekiojimais, sunkumais, kurie mane ištiko Antiochijoje, Ikonijuje, Listroje. O kokių tik persekiojimų man neteko iškęsti! Bet iš visų išgelbėjo mane Viešpats. </p>
<p id="v12"><sup><small>12</small></sup>  Taip ir visi, kurie trokšta dievotai gyventi Kristuje Jėzuje, bus persekiojami. </p>
<p id="v13"><sup><small>13</small></sup>  Pikti žmonės ir suvedžiotojai eis blogyn, klaidindami ir klysdami. </p>
<p id="v14"><sup><small>14</small></sup>  O tu pasilik prie to, ką išmokai ir įtikėjai, žinodamas, iš ko išmokai. </p>
<p id="v15"><sup><small>15</small></sup>  Tu nuo vaikystės žinai šventuosius Raštus, galinčius tave pamokyti išgelbėjimui per tikėjimą, kuris yra Kristuje Jėzuje. </p>
<p id="v16"><sup><small>16</small></sup>  Visas Raštas yra Dievo įkvėptas ir naudingas mokyti, barti, taisyti, auklėti teisumui, <sup id="cite1"><a href="#fn1">[1]</a></sup></p>
<p id="v17"><sup><small>17</small></sup>  kad Dievo žmogus taptų tobulas, pasiruošęs kiekvienam geram darbui. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/2_Timothy/2">Antrasis laiškas Timotiejui - Skyrius 2</a></td>
        <td><a href="/lt/Bible/2_Timothy/Index">Indeksas</a></td>
        <td><a href="/lt/Bible/2_Timothy/4">Antrasis laiškas Timotiejui - Skyrius 4</a></td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 3:16 <i>Raštas neklystantis (Contra)</i>: <a href="/lt/The_Urantia_Book/159#p4_6">UK 159:4.6</a>. </li>
</ol>
</div>
