<!--
title: Antrasis laiškas Timotiejui - Skyrius 2
description: 
published: true
date: 2022-10-7T19:22:50Z
tags: bible, bible—2 timothy
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/2_Timothy/1">Antrasis laiškas Timotiejui - Skyrius 1</a></td>
        <td><a href="/lt/Bible/2_Timothy/Index">Indeksas</a></td>
        <td><a href="/lt/Bible/2_Timothy/3">Antrasis laiškas Timotiejui - Skyrius 3</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Taigi tu, mano sūnau, būk stiprus malone, kuri yra Kristuje Jėzuje, </p>
<p id="v2"><sup><small>2</small></sup>  ir, ką iš manęs girdėjai prie daugelio liudytojų, patikėk ištikimiems žmonėms, kurie sugebės ir kitus mokyti. </p>
<p id="v3"><sup><small>3</small></sup>  Iškęsk sunkumus kaip geras Kristaus Jėzaus karys. </p>
<p id="v4"><sup><small>4</small></sup>  Nė vienas kareivis neįsivelia į gyvenimo reikalus, norėdamas patikti jį pašaukusiam. </p>
<p id="v5"><sup><small>5</small></sup>  Ir kas stoja į rungtynes, negaus vainiko, jei nebus grūmęsis pagal taisykles. </p>
<p id="v6"><sup><small>6</small></sup>  Sunkiai dirbantis žemdirbys turi pirmas pasiimti vaisių. </p>
<p id="v7"><sup><small>7</small></sup>  Suprask, ką sakau; Viešpats teduoda tau išmanymo apie visus dalykus. </p>
<p id="v8"><sup><small>8</small></sup>  Prisimink prikeltąjį iš numirusių Jėzų Kristų iš Dovydo palikuonių, kaip skelbiama mano Evangelijoje, </p>
<p id="v9"><sup><small>9</small></sup>  dėl kurios aš kenčiu ir net esu surakintas lyg piktadarys. Bet Dievo žodis nesurakinamas! </p>
<p id="v10"><sup><small>10</small></sup>  Todėl aš visa pakenčiu dėl išrinktųjų, kad ir jie įgytų išgelbėjimą Kristuje Jėzuje su amžinąja šlove. </p>
<p id="v11"><sup><small>11</small></sup>  Štai patikimas žodis: jei mes su Juo mirėme, su Juo ir gyvensime. </p>
<p id="v12"><sup><small>12</small></sup>  Jei kenčiame, su Juo ir valdysime. Jeigu mes Jo išsižadėsime, ir Jis mūsų išsižadės. </p>
<p id="v13"><sup><small>13</small></sup>  Jeigu esame neištikimi, Jis lieka ištikimas, nes savęs Jis negali išsižadėti. </p>
<p id="v14"><sup><small>14</small></sup>  Primink tai, liepdamas Viešpaties akivaizdoje, kad nekovotų žodžiais, nes iš to jokios naudos, vien tik žala klausytojams. <sup id="cite1"><a href="#fn1">[1]</a></sup> <sup id="cite5"><a href="#fn5">[5]</a></sup></p>
<p id="v15"><sup><small>15</small></sup>  Uoliai stenkis pasirodyti Dievui tinkamu darbininku, neturinčiu ko gėdytis, tiksliai perteikiančiu tiesos žodį. </p>
<p id="v16"><sup><small>16</small></sup>  Venk bedieviškų ir tuščių tauškalų, kurie vis giliau ves į bedievystę. </p>
<p id="v17"><sup><small>17</small></sup>  Jų kalba, tarsi gangrena, vis plis. Tokie yra Himenėjas ir Filetas, </p>
<p id="v18"><sup><small>18</small></sup>  kurie nuklydo nuo tiesos, tvirtindami, kad prisikėlimas jau įvykęs, ir tuo griaudami kai kurių tikėjimą. </p>
<p id="v19"><sup><small>19</small></sup>  Bet tvirtai stovi Dievo pamatas, turintis tokį antspaudą: “Viešpats pažįsta savuosius” ir: “Tepasitraukia nuo neteisybės kiekvienas, kuris šaukiasi Kristaus vardo”. <sup id="cite2"><a href="#fn2">[2]</a></sup></p>
<p id="v20"><sup><small>20</small></sup>  O dideliuose namuose yra ne tik auksinių ir sidabrinių indų, bet ir medinių bei molinių. Vieni tarnauja garbingiems reikalams, kiti­negarbingiems. </p>
<p id="v21"><sup><small>21</small></sup>  Jeigu kas apsivalys nuo minėtų dalykų, bus indas, skirtas garbei, pašventintas, tinkamas Šeimininkui, pasiruošęs kiekvienam geram darbui. </p>
<p id="v22"><sup><small>22</small></sup>  Bėk nuo jaunystės geidulių ir siek teisumo, tikėjimo, meilės ir ramybės su tais, kurie iš tyros širdies šaukiasi Viešpaties. </p>
<p id="v23"><sup><small>23</small></sup>  O kvailų ir nemokšiškų ginčų venk, žinodamas, kad jie sukelia kovas. <sup id="cite3"><a href="#fn3">[3]</a></sup></p>
<p id="v24"><sup><small>24</small></sup>  Viešpaties tarnas neturi kivirčytis, bet būti malonus su visais, gabus pamokyti, kantrus, <sup id="cite4"><a href="#fn4">[4]</a></sup></p>
<p id="v25"><sup><small>25</small></sup>  romiai aiškinti prieštaraujantiems,­rasi Dievas duos jiems atgailauti, kad pažintų tiesą </p>
<p id="v26"><sup><small>26</small></sup>  ir atsipeikėtų nuo pinklių velnio, kuris pavergęs juos savo valiai. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/2_Timothy/1">Antrasis laiškas Timotiejui - Skyrius 1</a></td>
        <td><a href="/lt/Bible/2_Timothy/Index">Indeksas</a></td>
        <td><a href="/lt/Bible/2_Timothy/3">Antrasis laiškas Timotiejui - Skyrius 3</a></td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 2:14,24 <i>Nesistenkite su vyrais</i>: <a href="/lt/The_Urantia_Book/178#p1_17">UK 178:1.17</a>. </li>
  <li id="fn2"><a href="#cite2">↑</a> 2:19 <i>Viešpats pažįsta savo vaikus</i>: <a href="/lt/The_Urantia_Book/32#p4_8">UK 32:4.8</a>. </li>
  <li id="fn3"><a href="#cite3">↑</a> 2:23-26 <i>Nesistenkite su vyrais</i>: <a href="/lt/The_Urantia_Book/141#p6_4">UK 141:6.4</a>. </li>
  <li id="fn4"><a href="#cite4">↑</a> 2:24 <i>Būk švelnus</i>: <a href="/lt/The_Urantia_Book/174#p0_2">UK 174:0.2</a>. </li>
  <li id="fn5"><a href="#cite5">↑</a> 2:14,24-25 <i>Stenkitės ne sielomis</i>: <a href="/lt/The_Urantia_Book/181#p2_5">UK 181:2.5</a>. </li>
</ol>
</div>
