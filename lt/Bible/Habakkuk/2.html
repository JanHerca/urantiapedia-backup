<!--
title: Habakuko knyga - Skyrius 2
description: 
published: true
date: 2023-11-8T21:52:7Z
tags: bible, bible—habakkuk
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/lt/Bible/Habakkuk/1">
          <span class="mdi mdi-arrow-left-drop-circle"></span><span class="pl-2">Habakuko knyga - Skyrius 1</span>
        </a>
        </td>
        <td>
        <a href="/lt/Bible/Habakkuk/Index">
          <span class="mdi mdi-book-open-variant"></span><span class="pl-2">Indeksas</span>
        </a>
        </td>
        <td>
        <a href="/lt/Bible/Habakkuk/3">
          <span class="pr-2">Habakuko knyga - Skyrius 3</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Aš stovėsiu sargyboje, pakilsiu į bokštą ir stebėsiu, ką Viešpats man kalbės ir ką man atsakyti, kai esu baramas. </p>
<p id="v2"><sup><small>2</small></sup>  Viešpats atsakydamas man tarė: “Užrašyk regėjimą aiškiai ant plokščių, kad jį galėtų perskaityti prabėgantis. </p>
<p id="v3"><sup><small>3</small></sup>  Regėjimas yra skirtam laikui, bet galiausiai jis kalbės ir nemeluos. Jei jis uždelstų­lauk, nes jis tikrai išsipildys ir nevėluos. </p>
<p id="v4"><sup><small>4</small></sup>  Pasipūtėlio siela nėra dora, bet teisusis gyvens savo tikėjimu. <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  Kaip vynas yra apgaulingas, taip išdidus žmogus­besotis. Jo gerklė kaip mirusiųjų buveinė, nepasotinama kaip mirtis, jis pavergia tautas ir gimines. </p>
<p id="v6"><sup><small>6</small></sup>  Ar ne jie dainuos pašaipias dainas ir sugalvos patarlių apie jį: ‘Vargas tam, kuris daugina tai, kas ne jo. Kaip ilgai tai tęsis? Tu apkrauni save užstatų daugybe’. </p>
<p id="v7"><sup><small>7</small></sup>  Ar nepabus ir nepakils tie, kurie apiplėš tave, ar neprivers tavęs drebėti? Tada tu tapsi jiems grobiu. </p>
<p id="v8"><sup><small>8</small></sup>  Kadangi tu apiplėšei daug tautų, dabar tave apiplėš visos likusios tautos­dėl pralieto kraujo ir padaryto smurto miestams ir visiems jų gyventojams. </p>
<p id="v9"><sup><small>9</small></sup>  Vargas tam, kuris godžiai siekia neteisingo pelno savo namams, kad susuktų lizdą aukštybėje, kad apsisaugotų nuo nelaimės! </p>
<p id="v10"><sup><small>10</small></sup>  Tu atnešei gėdą savo namams, naikindamas tautas, pats praradai gyvybę! </p>
<p id="v11"><sup><small>11</small></sup>  Akmuo iš sienos šauks, o medinės sijos jam atsakys: </p>
<p id="v12"><sup><small>12</small></sup>  ‘Vargas tam, kuris stato miestą krauju ir tvirtovę neteisybe’. </p>
<p id="v13"><sup><small>13</small></sup>  Tai ne kareivijų Viešpaties valia, kad tautos dirbtų ugniai ir giminės vargtų veltui. <sup id="cite2"><a href="#fn2">[2]</a></sup></p>
<p id="v14"><sup><small>14</small></sup>  Žemė bus pilna Viešpaties šlovės pažinimo kaip jūra pilna vandens. <sup id="cite3"><a href="#fn3">[3]</a></sup></p>
<p id="v15"><sup><small>15</small></sup>  Vargas tam, kuris pila savo artimui, ragindamas jį gerti, ir taip jį nugirdo, kad galėtų matyti jo nuogumą. </p>
<p id="v16"><sup><small>16</small></sup>  Tu prisipildei gėda vietoj garbės. Dabar gerk ir tu ir atidenk savo gėdą. Viešpats siunčia tau gėdos ir pažeminimo taurę. </p>
<p id="v17"><sup><small>17</small></sup>  Tave užgrius Libanui padarytas smurtas ir gyvulių grobimas gąsdins tave dėl žmonių kraujo ir kraštui, miestams bei visiems jų gyventojams padaryto smurto. </p>
<p id="v18"><sup><small>18</small></sup>  Kokia nauda iš drožinio, kurį drožėjas padarė? Ar iš lieto atvaizdo, melų mokytojo, kuriuo jo gamintojas pasitiki, darydamas nebylius stabus? </p>
<p id="v19"><sup><small>19</small></sup>  Vargas tam, kuris sako medžiui: ‘Pabusk!’, nebyliam akmeniui: ‘Pajudėk!’ Tiesa, jis aptrauktas auksu ir sidabru, tačiau jame nėra kvapo. </p>
<p id="v20"><sup><small>20</small></sup>  Bet Viešpats yra savo šventykloje, tenutyla visas pasaulis prieš Jį!” </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/lt/Bible/Habakkuk/1">
          <span class="mdi mdi-arrow-left-drop-circle"></span><span class="pl-2">Habakuko knyga - Skyrius 1</span>
        </a>
        </td>
        <td>
        <a href="/lt/Bible/Habakkuk/Index">
          <span class="mdi mdi-book-open-variant"></span><span class="pl-2">Indeksas</span>
        </a>
        </td>
        <td>
        <a href="/lt/Bible/Habakkuk/3">
          <span class="pr-2">Habakuko knyga - Skyrius 3</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 2:4 <i>Teisingai gyvens tikėjimu</i>: <a href="/lt/The_Urantia_Book/131#p2_8">UK 131:2.8</a>.  <i>Teisingai gyvens tikėjimu</i>: <a href="/lt/The_Urantia_Book/150#p5_2">UK 150:5.2</a>.  <i>Tikėjimas yra įėjimo kaina</i>: <a href="/lt/The_Urantia_Book/137#p8_17">UK 137:8.17</a>. </li>
  <li id="fn2"><a href="#cite2">↑</a> 2:13 <i>Jau nebe Galybių valdovas</i>: <a href="/lt/The_Urantia_Book/194#p3_11">UK 194:3.11</a>. </li>
  <li id="fn3"><a href="#cite3">↑</a> 2:14 <i>Žemė pilna Dievo pažinimo</i>: <a href="/lt/The_Urantia_Book/131#p2_2">UK 131:2.2</a>. </li>
</ol>
</div>
