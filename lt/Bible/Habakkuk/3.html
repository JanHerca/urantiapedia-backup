<!--
title: Habakuko knyga - Skyrius 3
description: 
published: true
date: 2023-11-8T21:52:7Z
tags: bible, bible—habakkuk
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/lt/Bible/Habakkuk/2">
          <span class="mdi mdi-arrow-left-drop-circle"></span><span class="pl-2">Habakuko knyga - Skyrius 2</span>
        </a>
        </td>
        <td>
        <a href="/lt/Bible/Habakkuk/Index">
          <span class="mdi mdi-book-open-variant"></span><span class="pl-2">Indeksas</span>
        </a>
        </td>
        <td>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Pranašo Habakuko malda: </p>
<p id="v2"><sup><small>2</small></sup>  “Viešpatie, girdėjau tavo kalbą ir nusigandau. Atnaujink ir apreikšk savo darbą metuose, savo rūstybėje prisimink gailestingumą. </p>
<p id="v3"><sup><small>3</small></sup>  Dievas atėjo iš Temano, Šventasis­nuo Parano kalno. Jo šlovė uždengė dangų ir žemė buvo pilna Jo gyriaus. </p>
<p id="v4"><sup><small>4</small></sup>  Spinduliuojančioje šviesoje Jis pasirodė. Iš Jo rankų tvieskė šviesos spinduliai­Jo galybė. </p>
<p id="v5"><sup><small>5</small></sup>  Pirma Jo ėjo maras, degančios anglys po Jo kojomis. </p>
<p id="v6"><sup><small>6</small></sup>  Jis sustojo ir išmatavo žemę. Jis pažvelgė­išsigando tautos, susvyravo amžinieji kalnai, nusilenkė kalvos. Jo keliai amžini. </p>
<p id="v7"><sup><small>7</small></sup>  Aš mačiau Kušano palapines nelaimėje, Midjano krašto palapinių uždangos siūbavo. </p>
<p id="v8"><sup><small>8</small></sup>  Viešpatie, ar upės sukėlė Tavo kerštą, ar jūra sužadino įtūžį, ar srovės uždegė Tavo rūstybę, kad Tu važiavai žirgais ir išgelbėjimo vežimais? </p>
<p id="v9"><sup><small>9</small></sup>  Tavo lankas buvo apnuogintas, kaip buvai prisiekęs tautoms. Tu išraižei žemę upėmis. </p>
<p id="v10"><sup><small>10</small></sup>  Tave pamatę sudrebėjo kalnai, liejosi vanduo, gelmės balsas pasigirdo, ir ji kėlė rankas į aukštybes. </p>
<p id="v11"><sup><small>11</small></sup>  Saulė ir mėnulis sustojo, kai pasipylė Tavo šviečiančios strėlės ir suspindo ietys. </p>
<p id="v12"><sup><small>12</small></sup>  Įtūžęs Tu ėjai per žemę, užsirūstinęs trypei tautas. </p>
<p id="v13"><sup><small>13</small></sup>  Tu išėjai gelbėti savo tautos, gelbėti savo pateptojo, sutrupinai nedorėlių namų galvą, apnuoginai juos nuo pamatų iki kaklo. </p>
<p id="v14"><sup><small>14</small></sup>  Tu pervėrei jo strėlėmis jo karius, kai jie kaip audra ėjo išblaškyti manęs, džiūgaudami, kad galės slaptoje praryti vargšą. </p>
<p id="v15"><sup><small>15</small></sup>  Tu su savo žirgais perėjai jūrą galingų vandenų paviršiumi. </p>
<p id="v16"><sup><small>16</small></sup>  Man tai girdint, drebėjo mano kūnas, virpėjo lūpos. Skausmas palietė kaulus, buvau labai sukrėstas. Aš ramus laukiu bausmės tiems, kurie užpuolė mano tautą. </p>
<p id="v17"><sup><small>17</small></sup>  Nors figmedis nežydėtų ir nebūtų vaisių ant vynmedžių ir alyvmedžių, nors laukai neduotų derliaus, garduose dingtų avys ir ožkos ir nebūtų gyvulių tvartuose, </p>
<p id="v18"><sup><small>18</small></sup>  tačiau aš džiaugsiuosi Viešpačiu, džiūgausiu savo išgelbėjimo Dievu! <sup id="cite1"><a href="#fn1">[1]</a></sup></p>
<p id="v19"><sup><small>19</small></sup>  Viešpats Dievas yra mano stiprybė. Jis padarys mano kojas kaip elnių ir leis man pasiekti aukštumas”. Choro vadovui. Styginiais instrumentais. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/lt/Bible/Habakkuk/2">
          <span class="mdi mdi-arrow-left-drop-circle"></span><span class="pl-2">Habakuko knyga - Skyrius 2</span>
        </a>
        </td>
        <td>
        <a href="/lt/Bible/Habakkuk/Index">
          <span class="mdi mdi-book-open-variant"></span><span class="pl-2">Indeksas</span>
        </a>
        </td>
        <td>
        </td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 3:18 <i>Išganymo Dievas</i>: <a href="/lt/The_Urantia_Book/2#p6_3">UK 2:6.3</a>.  <i>Išganymo džiaugsmas</i>: <a href="/lt/The_Urantia_Book/190#p5_4">UK 190:5.4</a>. </li>
</ol>
</div>
