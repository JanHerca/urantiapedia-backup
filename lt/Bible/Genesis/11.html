<!--
title: Pradžios knyga - Skyrius 11
description: 
published: true
date: 2022-9-13T21:36:43Z
tags: 
editor: ckeditor
dateCreated: 2022-9-10T13:44:15Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Genesis/10">Pradžios knyga - Skyrius 10</a></td>
        <td><a href="/lt/Bible/Genesis/Index">Indeksas</a></td>
        <td><a href="/lt/Bible/Genesis/12">Pradžios knyga - Skyrius 12</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Visi žemės gyventojai kal bėjo viena kalba. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Besikeldami toliau į rytus, jie rado lygumą Šinaro krašte ir ten apsigyveno. </p>
<p id="v3"><sup><small>3</small></sup>  Jie kalbėjosi: “Pasidirbinkime plytų ir gerai jas išdekime”. Plytas jie naudojo vietoje akmenų, o dervą­vietoje kalkių. </p>
<p id="v4"><sup><small>4</small></sup>  Jie tarėsi: “Pasistatykime miestą ir bokštą, kurio viršūnė siektų dangų. Išgarsinkime savo vardą prieš išsiskirstydami į visus kraštus!” </p>
<p id="v5"><sup><small>5</small></sup>  Viešpats nužengė pasižiūrėti miesto ir bokšto, kurį žmonės statė, </p>
<p id="v6"><sup><small>6</small></sup>  ir tarė: “Jie yra viena tauta ir visi kalba viena kalba. Jie pradėjo tai daryti ir nėra nieko, ko jie negalėtų pasiekti, jeigu nusprendžia. </p>
<p id="v7"><sup><small>7</small></sup>  Nusileiskime ir sumaišykime jų kalbą, kad jie nebesuprastų vienas kito!” </p>
<p id="v8"><sup><small>8</small></sup>  Viešpats juos išsklaidė po visą žemės paviršių, ir jie nustojo statę miestą. </p>
<p id="v9"><sup><small>9</small></sup>  Todėl tą miestą praminė Babele, nes ten Viešpats sumaišė jų kalbą ir iš ten Viešpats išsklaidė juos į visus žemės kraštus. </p>
<p id="v10"><sup><small>10</small></sup>  Šitie yra Semo palikuonys: Semas, būdamas šimto metų, dvejiems metams praėjus po tvano, susilaukė sūnaus Arfaksado. <sup id="cite2"><a href="#fn2">[2]</a></sup></p>
<p id="v11"><sup><small>11</small></sup>  Semas, gimus Arfaksadui, dar gyveno penkis šimtus metų ir susilaukė sūnų bei dukterų. </p>
<p id="v12"><sup><small>12</small></sup>  Kai Arfaksadui buvo trisdešimt penkeri metai, gimė sūnus Sala. </p>
<p id="v13"><sup><small>13</small></sup>  Po to Arfaksadas dar gyveno keturis šimtus trejus metus ir susilaukė sūnų bei dukterų. </p>
<p id="v14"><sup><small>14</small></sup>  Kai Salai buvo trisdešimt metų, gimė Eberas. </p>
<p id="v15"><sup><small>15</small></sup>  Po to Sala dar gyveno keturis šimtus trejus metus ir susilaukė sūnų bei dukterų. </p>
<p id="v16"><sup><small>16</small></sup>  Kai Eberui buvo trisdešimt ketveri metai, gimė Falekas. </p>
<p id="v17"><sup><small>17</small></sup>  Po to Eberas dar gyveno keturis šimtus trisdešimt metų ir susilaukė sūnų bei dukterų. </p>
<p id="v18"><sup><small>18</small></sup>  Kai Falekui buvo trisdešimt metų, gimė Ragaujas. </p>
<p id="v19"><sup><small>19</small></sup>  Po to Falekas dar gyveno du šimtus devynerius metus ir susilaukė sūnų bei dukterų. </p>
<p id="v20"><sup><small>20</small></sup>  Kai Ragaujui buvo trisdešimt dveji metai, gimė Seruchas. </p>
<p id="v21"><sup><small>21</small></sup>  Po to Ragaujas dar gyveno du šimtus septynerius metus ir susilaukė sūnų bei dukterų. </p>
<p id="v22"><sup><small>22</small></sup>  Kai Seruchui buvo trisdešimt metų, gimė Nachoras. </p>
<p id="v23"><sup><small>23</small></sup>  Po to Seruchas dar gyveno du šimtus metų ir susilaukė sūnų bei dukterų. </p>
<p id="v24"><sup><small>24</small></sup>  Kai Nachorui buvo dvidešimt devyneri metai, gimė Tara. </p>
<p id="v25"><sup><small>25</small></sup>  Po to Nachoras dar gyveno šimtą devyniolika metų ir susilaukė sūnų bei dukterų. </p>
<p id="v26"><sup><small>26</small></sup>  Kai Tarai buvo septyniasdešimt metų, gimė Abromas, Nahoras ir Haranas. </p>
<p id="v27"><sup><small>27</small></sup>  Šitie yra Taros palikuonys: Abromas, Nahoras ir Haranas, o Harano sūnus­Lotas. <sup id="cite3"><a href="#fn3">[3]</a></sup></p>
<p id="v28"><sup><small>28</small></sup>  Haranas mirė, jo tėvui Tarai dar gyvam tebeesant, savo gimtoje šalyje, Chaldėjos Ūre. </p>
<p id="v29"><sup><small>29</small></sup>  Abromas ir Nahoras vedė. Abromo žmonos vardas buvo Saraja, o Nahoro­Milka; ji buvo duktė Harano, Milkos ir Iskos tėvo. </p>
<p id="v30"><sup><small>30</small></sup>  Saraja buvo nevaisinga: ji neturėjo vaikų. </p>
<p id="v31"><sup><small>31</small></sup>  Tara ėmė savo sūnų Abromą ir savo sūnaus Harano sūnų Lotą, marčią Sarają, sūnaus Abromo žmoną, ir jie iškeliavo iš Chaldėjos Ūro į Kanaano šalį. Atėję ligi Charano, jie ten įsikūrė. <sup id="cite4"><a href="#fn4">[4]</a></sup></p>
<p id="v32"><sup><small>32</small></sup>  Taros amžius buvo du šimtai penkeri metai, ir jis mirė Charane. <sup id="cite5"><a href="#fn5">[5]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Genesis/10">Pradžios knyga - Skyrius 10</a></td>
        <td><a href="/lt/Bible/Genesis/Index">Indeksas</a></td>
        <td><a href="/lt/Bible/Genesis/12">Pradžios knyga - Skyrius 12</a></td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 11:1-9 <i>Babelio bokštas</i>: <a href="/lt/The_Urantia_Book/77#p3_1">UK 77:3.1</a>.  <i>Viena kalba</i>: <a href="/lt/The_Urantia_Book/81#p6_18">UK 81:6.18</a>. </li>
  <li id="fn2"><a href="#cite2">↑</a> 11:10-26 <i>Gyvenimo trukmė</i>: <a href="/lt/The_Urantia_Book/77#p2_11">UK 77:2.11</a>.  <i>Hebrajų kilmė</i>: <a href="/lt/The_Urantia_Book/74#p8_10">UK 74:8.10</a>.  <i>Genealogija</i>: <a href="/lt/The_Urantia_Book/78#p7_3">UK 78:7.3</a>. </li>
  <li id="fn3"><a href="#cite3">↑</a> 11:27-31 <i>Uras, Abraomo gimtinė</i>: <a href="/lt/The_Urantia_Book/133#p9_2">UK 133:9.2</a>. </li>
  <li id="fn4"><a href="#cite4">↑</a> 11:31 <i>Abromas palieka Ur</i>: <a href="/lt/The_Urantia_Book/142#p3_4">UK 142:3.4</a>. </li>
  <li id="fn5"><a href="#cite5">↑</a> 11:32 <i>Terah mirtis</i>: <a href="/lt/The_Urantia_Book/93#p5_5">UK 93:5.5</a>. </li>
</ol>
</div>
