<!--
title: Pradžios knyga - Skyrius 45
description: 
published: true
date: 2022-10-7T19:22:47Z
tags: bible, bible—genesis
editor: ckeditor
dateCreated: 2022-9-10T13:44:15Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Genesis/44">Pradžios knyga - Skyrius 44</a></td>
        <td><a href="/lt/Bible/Genesis/Index">Indeksas</a></td>
        <td><a href="/lt/Bible/Genesis/46">Pradžios knyga - Skyrius 46</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Juozapas nebegalėjo susivaldyti ir sušuko esantiems su juo: “Išeikite iš čia!” Nieko nebuvo prie jo, kai Juozapas prisipažino savo broliams. </p>
<p id="v2"><sup><small>2</small></sup>  Jis taip garsiai verkė, kad išgirdo egiptiečiai ir faraono namai. </p>
<p id="v3"><sup><small>3</small></sup>  Juozapas tarė savo broliams: “Aš esu Juozapas. Ar mano tėvas dar gyvas?” Jo broliai išsigandę negalėjo nė žodžio ištarti. </p>
<p id="v4"><sup><small>4</small></sup>  Juozapas tarė savo broliams: “Prieikite prie manęs!” Jiems priėjus, jis kalbėjo: “Aš esu Juozapas, jūsų brolis, kurį pardavėte į Egiptą. </p>
<p id="v5"><sup><small>5</small></sup>  Nesisielokite ir nebijokite, kad mane pardavėte. Jūsų gyvybei išlaikyti Dievas mane siuntė pirma jūsų! </p>
<p id="v6"><sup><small>6</small></sup>  Tik dveji metai, kai badas žemėje; jis dar tęsis penkerius metus, kuriais nebus nei ariama, nei pjaunama. </p>
<p id="v7"><sup><small>7</small></sup>  Dievas atsiuntė mane pirma jūsų, kad išsaugotų jūsų palikuonis ir išgelbėtų jūsų gyvybes dideliu išgelbėjimu. </p>
<p id="v8"><sup><small>8</small></sup>  Taigi ne jūs mane čia atsiuntėte, bet Dievas. Jis mane padarė tėvu faraonui, visų jo namų tvarkytoju ir Egipto šalies valdytoju. </p>
<p id="v9"><sup><small>9</small></sup>  Skubiai keliaukite pas mano tėvą ir jam sakykite: ‘Taip sako Juozapas: ‘Dievas mane padarė viso Egipto viešpačiu. Atvyk pas mane, negaišk! </p>
<p id="v10"><sup><small>10</small></sup>  Gyvensi Gošeno krašte ir būsi arti manęs tu, tavo sūnūs ir vaikaičiai, tavo avys, galvijai ir visa, kas tau priklauso. </p>
<p id="v11"><sup><small>11</small></sup>  Aš tave viskuo aprūpinsiu dar penkerius bado metus, kad tu nenuskurstum su savo šeima’. </p>
<p id="v12"><sup><small>12</small></sup>  Jūs ir mano brolis Benjaminas mato, kad aš jums kalbu. </p>
<p id="v13"><sup><small>13</small></sup>  Praneškite mano tėvui apie visą mano garbę Egipte ir apie visa, ką matote, ir skubiai atgabenkite čia mano tėvą!” </p>
<p id="v14"><sup><small>14</small></sup>  Tada jis puolė savo broliui Benjaminui ant kaklo ir abu verkė. </p>
<p id="v15"><sup><small>15</small></sup>  Jis bučiavo visus savo brolius verkdamas. Po to jo broliai kalbėjosi su juo. </p>
<p id="v16"><sup><small>16</small></sup>  Faraono namuose pasklido žinia: “Atvyko Juozapo broliai”. Tai patiko faraonui ir jo tarnams. </p>
<p id="v17"><sup><small>17</small></sup>  Faraonas tarė Juozapui: “Sakyk savo broliams: ‘Apkraukite savo gyvulius ir, sugrįžę į Kanaano šalį, </p>
<p id="v18"><sup><small>18</small></sup>  pasiimkite savo tėvą bei šeimas, ir ateikite pas mane. Aš jums duosiu Egipto geriausią dalį, kad maitintumėtės žemės gėrybėmis’. </p>
<p id="v19"><sup><small>19</small></sup>  Be to, jiems sakyk: ‘Pasiimkite iš Egipto šalies vežimų savo vaikams bei žmonoms ir, paėmę savo tėvą, ateikite. </p>
<p id="v20"><sup><small>20</small></sup>  Negailėkite savo daiktų palikti, nes geriausia, ką Egipto šalis turi, priklausys jums’ ”. </p>
<p id="v21"><sup><small>21</small></sup>  Izraelio sūnūs taip ir padarė. Juozapas jiems davė vežimus, kaip faraonas įsakė, ir maisto kelionei. <sup id="cite1"><a href="#fn1">[1]</a></sup></p>
<p id="v22"><sup><small>22</small></sup>  Jis davė kiekvienam jų po vieną naują drabužį, o Benjaminui­tris šimtus sidabrinių ir penkis naujus drabužius. </p>
<p id="v23"><sup><small>23</small></sup>  Savo tėvui jis pasiuntė dešimt asilų, nešančių Egipto gėrybes, ir dešimt asilių, apkrautų javais bei maistu kelionei. </p>
<p id="v24"><sup><small>24</small></sup>  Jis išleido savo brolius ir, jiems išvykstant, tarė: “Nesibarkite kelionėje!” </p>
<p id="v25"><sup><small>25</small></sup>  Ir jie išėjo iš Egipto, ir atėjo į Kanaano žemę pas savo tėvą Jokūbą. </p>
<p id="v26"><sup><small>26</small></sup>  Ir pranešė jam: “Juozapas gyvas ir yra visos Egipto šalies valdytojas”. Jokūbo širdis apmirė, nes jis netikėjo jais. </p>
<p id="v27"><sup><small>27</small></sup>  Ir jie persakė jam visus Juozapo žodžius, kuriuos jis jiems kalbėjo. Kai pamatė vežimus, kuriuos atsiuntė Juozapas, kad jį parvežtų, jų tėvo Jokūbo dvasia atgijo. </p>
<p id="v28"><sup><small>28</small></sup>  Ir Izraelis pasakė: “Užtenka! Mano sūnus Juozapas dar gyvas. Eisiu ir pamatysiu jį prieš numirdamas”. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Genesis/44">Pradžios knyga - Skyrius 44</a></td>
        <td><a href="/lt/Bible/Genesis/Index">Indeksas</a></td>
        <td><a href="/lt/Bible/Genesis/46">Pradžios knyga - Skyrius 46</a></td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 45:21 <i>Izraelio vaikai</i>: <a href="/lt/The_Urantia_Book/96#p2_3">UK 96:2.3</a>. </li>
</ol>
</div>
