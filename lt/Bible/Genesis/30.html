<!--
title: Pradžios knyga - Skyrius 30
description: 
published: true
date: 2022-9-13T21:36:43Z
tags: 
editor: ckeditor
dateCreated: 2022-9-10T13:44:15Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Genesis/29">Pradžios knyga - Skyrius 29</a></td>
        <td><a href="/lt/Bible/Genesis/Index">Indeksas</a></td>
        <td><a href="/lt/Bible/Genesis/31">Pradžios knyga - Skyrius 31</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Rachelė matydama, kad ji nevaisinga, pavydėjo savo seseriai Lėjai ir tarė Jokūbui: “Duok man vaikų, kitaip aš mirsiu!” </p>
<p id="v2"><sup><small>2</small></sup>  Jokūbas, supykęs ant Rachelės, tarė: “Ar aš Dievas, kuris tau vaikų neduoda?” </p>
<p id="v3"><sup><small>3</small></sup>  Tada ji tarė: “Štai mano tarnaitė Bilha. Įeik pas ją, kad ji pagimdytų ant mano kelių ir aš galėčiau turėti vaikų iš jos”. </p>
<p id="v4"><sup><small>4</small></sup>  Ji davė jam už žmoną savo tarnaitę Bilhą, ir Jokūbas įėjo pas ją. </p>
<p id="v5"><sup><small>5</small></sup>  Bilha pastojo ir pagimdė Jokūbui sūnų. </p>
<p id="v6"><sup><small>6</small></sup>  Tada Rachelė tarė: “Dievas teisingai nusprendė dėl manęs, išklausydamas mano balsą ir davė man sūnų”. Todėl ji pavadino jį Danu. </p>
<p id="v7"><sup><small>7</small></sup>  Rachelės tarnaitė Bilha pastojo ir pagimdė Jokūbui antrą sūnų. </p>
<p id="v8"><sup><small>8</small></sup>  Tada Rachelė tarė: “Didžiose grumtynėse grūmiausi su savo seserimi ir nugalėjau”. Ir ji pavadino jį Neftaliu. </p>
<p id="v9"><sup><small>9</small></sup>  Lėja matydama, kad nebegali daugiau gimdyti, davė Jokūbui savo tarnaitę Zilpą už žmoną. </p>
<p id="v10"><sup><small>10</small></sup>  Zilpa, Lijos tarnaitė, pagimdė Jokūbui sūnų. </p>
<p id="v11"><sup><small>11</small></sup>  Tada Lėja tarė: “Laimingai!” Ir ji pavadino jį Gadu. </p>
<p id="v12"><sup><small>12</small></sup>  Vėliau Zilpa pagimdė Jokūbui antrą sūnų. </p>
<p id="v13"><sup><small>13</small></sup>  Tada Lėja tarė: “Aš laimingoji! Nes moterys vadins mane palaiminta”. Ir ji pavadino jį Ašeru. </p>
<p id="v14"><sup><small>14</small></sup>  Kviečių pjūties metu Rubenas išėjęs rado mandragorų ir juos parnešė savo motinai Lėjai. Tada Rachelė tarė Lėjai: “Duok man savo sūnaus mandragorų”. </p>
<p id="v15"><sup><small>15</small></sup>  Bet ji atsakė: “Ar negana tau, kad turi mano vyrą, ar nori atimti ir mano sūnaus mandragorus?” Rachelė tarė: “Tegul jis šią naktį praleidžia su tavimi už tavo sūnaus mandragorus!” </p>
<p id="v16"><sup><small>16</small></sup>  Jokūbui pareinant vakare iš lauko, Lėja išėjo jo pasitikti ir tarė: “Tu eisi pas mane, nes aš tave pasamdžiau už mano sūnaus mandragorus”. Taip jis praleido su ja tą naktį. </p>
<p id="v17"><sup><small>17</small></sup>  Dievas išklausė Lėją; ji pagimdė Jokūbui penktąjį sūnų. </p>
<p id="v18"><sup><small>18</small></sup>  Tada Lėja tarė: “Dievas man atlygino, nes aš daviau savo tarnaitę savo vyrui”. Ji pavadino jį Isacharu. </p>
<p id="v19"><sup><small>19</small></sup>  Lėja vėl pastojo ir pagimdė Jokūbui šeštąjį sūnų. </p>
<p id="v20"><sup><small>20</small></sup>  Tada Lėja tarė: “Dievas apdovanojo mane gera dovana; dabar mano vyras gyvens su manimi, nes aš jam pagimdžiau šešis sūnus”. Ir ji praminė jį Zabulonu. </p>
<p id="v21"><sup><small>21</small></sup>  Po to ji pagimdė dukterį ir ją pavadino Dina. </p>
<p id="v22"><sup><small>22</small></sup>  Dievas atsiminė Rachelę, išklausė ją ir padarė vaisingą. </p>
<p id="v23"><sup><small>23</small></sup>  Ji pagimdė sūnų ir tarė: “Dievas pašalino mano gėdą”. </p>
<p id="v24"><sup><small>24</small></sup>  Ji pavadino jį Juozapu, sakydama: “Viešpats duos man dar kitą sūnų!” </p>
<p id="v25"><sup><small>25</small></sup>  Rachelei pagimdžius Juozapą, Jokūbas tarė Labanui: “Paleisk mane, grįšiu į tėvynę, į savo šalį! </p>
<p id="v26"><sup><small>26</small></sup>  Duok man mano žmonas ir mano vaikus, už kuriuos tau tarnavau, ir leisk man eiti. Tu juk žinai, kaip aš tau tarnavau!” </p>
<p id="v27"><sup><small>27</small></sup>  Labanas jam tarė: “O kad aš rasčiau malonę tavo akyse! Aš patyriau, kad Viešpats laimino mane dėl tavęs. </p>
<p id="v28"><sup><small>28</small></sup>  Nustatyk tu pats sau užmokestį, ir aš tau jį duosiu!” </p>
<p id="v29"><sup><small>29</small></sup>  Jokūbas atsakė: “Tu pats žinai, kaip tau tarnavau ir kokia tapo tavo banda mano priežiūroje. </p>
<p id="v30"><sup><small>30</small></sup>  Tu mažai turėjai prieš man atvykstant, bet dabar tai smarkiai padaugėjo, nes Viešpats tave laimino, kai aš atėjau. O dabar ar ne laikas man pasirūpinti savo namais?” </p>
<p id="v31"><sup><small>31</small></sup>  Labanas tarė: “Ką turiu tau duoti?” Jokūbas atsakė: “Nieko man neduok! Jei sutiksi su mano reikalavimu, aš vėl ganysiu ir saugosiu tavo kaimenę: </p>
<p id="v32"><sup><small>32</small></sup>  šiandien pereisiu visas avių bandas, išskirdamas iš jų kiekvieną dėmėtą bei lopiniuotą avį ir kiekvieną juodą avį, ir visas lopiniuotas bei dėmėtas ožkas. Tai bus mano atlyginimas. </p>
<p id="v33"><sup><small>33</small></sup>  Mano sąžiningumas kalbės už mane, kai ateis laikas man atsiimti užmokestį tavo akivaizdoje. Visa, kas nebus dėmėta bei lopiniuota tarp ožkų ir avių, tebūna kaip mano pavogta!” </p>
<p id="v34"><sup><small>34</small></sup>  Labanas atsakė: “Sutinku. Tebūna kaip sakai!” </p>
<p id="v35"><sup><small>35</small></sup>  Ir jis atskyrė tą dieną ožkas ir avis, ožius ir avinus­lopiniuotus ir dėmėtus; visus vienos spalvos gyvulius atidavė savo sūnums. </p>
<p id="v36"><sup><small>36</small></sup>  Labanas nustatė, kad tarp jo ir Jokūbo būtų trijų dienų atstumas. Jokūbas ganė likusią Labano kaimenę. </p>
<p id="v37"><sup><small>37</small></sup>  Jokūbas, paėmęs žalias drebulių, migdolų ir liepų lazdeles, išlupinėjo jose dryžius, kad tose vietose, kur buvo žievė, būtų balta. </p>
<p id="v38"><sup><small>38</small></sup>  Jis tas išpjaustytas lazdeles sudėjo į lovius, į kuriuos pilamas vanduo, prie kurių bandos ateidavo gerti, ir atėję gerti imdavo poruotis. </p>
<p id="v39"><sup><small>39</small></sup>  Ir avys poruodavosi, žiūrėdamos į lazdeles; ir jos vesdavo dryžuotus, dėmėtus ir lopiniuotus ėriukus. </p>
<p id="v40"><sup><small>40</small></sup>  Jokūbas perskyrė savo bandą. Jis sudėjo lazdeles taip, kad jo avys ir Labano avys matytų jas. Jis laikė savo bandas atskirai ir nesuleisdavo jų su Labano bandomis. </p>
<p id="v41"><sup><small>41</small></sup>  Kai poravosi stipresnieji gyvuliai, Jokūbas įdėdavo lazdeles į lovius taip, kad gyvuliai matytų jas ir poruotųsi. </p>
<p id="v42"><sup><small>42</small></sup>  Silpnesniems gyvuliams poruojantis, jis neįdėdavo tų lazdelių. Taigi silpnesnieji teko Labanui, o stipresnieji Jokūbui. </p>
<p id="v43"><sup><small>43</small></sup>  Taip šis žmogus nepaprastai pralobo. Jis turėjo daug tarnų ir tarnaičių, galvijų, avių, kupranugarių ir asilų. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Genesis/29">Pradžios knyga - Skyrius 29</a></td>
        <td><a href="/lt/Bible/Genesis/Index">Indeksas</a></td>
        <td><a href="/lt/Bible/Genesis/31">Pradžios knyga - Skyrius 31</a></td>
      </tr>
    </tbody>
  </table>
</figure>
