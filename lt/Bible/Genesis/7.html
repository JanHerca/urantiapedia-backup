<!--
title: Pradžios knyga - Skyrius 7
description: 
published: true
date: 2022-9-13T21:36:43Z
tags: 
editor: ckeditor
dateCreated: 2022-9-10T13:44:15Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Genesis/6">Pradžios knyga - Skyrius 6</a></td>
        <td><a href="/lt/Bible/Genesis/Index">Indeksas</a></td>
        <td><a href="/lt/Bible/Genesis/8">Pradžios knyga - Skyrius 8</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Viešpats tarė Nojui: “Eik į arką tu ir visi tavo artimieji, nes tave radau teisų šioje kartoje. </p>
<p id="v2"><sup><small>2</small></sup>  Pasiimk iš visų švarių gyvulių po septynetą patinų ir patelių, o iš visų nešvarių gyvulių­po patiną ir patelę, </p>
<p id="v3"><sup><small>3</small></sup>  taip pat ir iš padangių paukščių po septynetą patinų ir patelių, kad išlaikytum jų rūšį visos žemės paviršiuje. </p>
<p id="v4"><sup><small>4</small></sup>  Po septynių dienų Aš užleisiu lietų ant žemės keturiasdešimčiai dienų ir keturiasdešimčiai naktų ir išnaikinsiu žemės paviršiuje visas gyvas būtybes, kurias esu padaręs”. <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  Ir Nojus padarė viską, ką Viešpats jam įsakė. </p>
<p id="v6"><sup><small>6</small></sup>  Nojus buvo šešių šimtų metų, kai tvanas prasidėjo. </p>
<p id="v7"><sup><small>7</small></sup>  Tuomet Nojus, jo sūnūs, jo žmona ir sūnų žmonos suėjo su juo į arką, gelbėdamiesi nuo tvano. </p>
<p id="v8"><sup><small>8</small></sup>  Švarių ir nešvarių gyvulių, paukščių ir roplių </p>
<p id="v9"><sup><small>9</small></sup>  poros suėjo į Nojaus arką, kaip Dievas buvo įsakęs Nojui. </p>
<p id="v10"><sup><small>10</small></sup>  Septynioms dienoms praėjus, tvano vandenys užplūdo žemę. <sup id="cite2"><a href="#fn2">[2]</a></sup></p>
<p id="v11"><sup><small>11</small></sup>  Nojui sulaukus šešių šimtų metų, antro mėnesio septynioliktą dieną pratrūko visi didžiosios gelmės šaltiniai ir dangaus langai atsidarė. </p>
<p id="v12"><sup><small>12</small></sup>  Lijo keturiasdešimt dienų ir keturiasdešimt naktų. </p>
<p id="v13"><sup><small>13</small></sup>  Tą pačią dieną į arką įėjo Nojus ir jo sūnūs: Semas, Chamas ir Jafetas, Nojaus žmona ir trys jo sūnų žmonos. </p>
<p id="v14"><sup><small>14</small></sup>  Jie ir visi žvėrys, galvijai, ropliai ir visi paukščiai pagal savo rūšis </p>
<p id="v15"><sup><small>15</small></sup>  suėjo į Nojaus arką, po du visų kūnų, turinčių gyvybės kvapą. <sup id="cite3"><a href="#fn3">[3]</a></sup></p>
<p id="v16"><sup><small>16</small></sup>  Įėjusieji buvo patinas ir patelė kiekvieno kūno, kaip Dievas jam buvo įsakęs. Tuomet Viešpats uždarė arką iš lauko pusės. </p>
<p id="v17"><sup><small>17</small></sup>  Lietus tęsėsi keturiasdešimt dienų, vandens daugėjo ir jis pakėlė arką aukštyn nuo žemės. </p>
<p id="v18"><sup><small>18</small></sup>  Vanduo kilo ir užplūdo žemę, o arka plūduriavo vandens paviršiuje. </p>
<p id="v19"><sup><small>19</small></sup>  Vanduo pakilo taip aukštai, kad apsėmė visus aukštuosius kalnus, kurie stūksojo po dangumi. </p>
<p id="v20"><sup><small>20</small></sup>  Vanduo pakilo penkiolika uolekčių virš kalnų ir juos apdengė. </p>
<p id="v21"><sup><small>21</small></sup>  Ir žuvo kiekvienas kūnas, kuris judėjo ant žemės: paukščiai, galvijai, žvėrys, ropliai ir visi žmonės. </p>
<p id="v22"><sup><small>22</small></sup>  Visa, kas buvo gyva ir gyveno sausumoje, išmirė. </p>
<p id="v23"><sup><small>23</small></sup>  Taip Dievas išnaikino visas gyvas būtybes, kurios buvo žemės paviršiuje, tiek žmones, tiek gyvulius, roplius ir padangių paukščius. Išliko tik Nojus ir tie, kurie buvo su juo arkoje. </p>
<p id="v24"><sup><small>24</small></sup>  Vanduo laikėsi žemėje šimtą penkiasdešimt dienų. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Genesis/6">Pradžios knyga - Skyrius 6</a></td>
        <td><a href="/lt/Bible/Genesis/Index">Indeksas</a></td>
        <td><a href="/lt/Bible/Genesis/8">Pradžios knyga - Skyrius 8</a></td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 7:4,12 <i>Nepageidaujamas lietus</i>: <a href="/lt/The_Urantia_Book/85#p4_3">UK 85:4.3</a>. </li>
  <li id="fn2"><a href="#cite2">↑</a> 7:10-24 <i>Tikras potvynis</i>: <a href="/lt/The_Urantia_Book/78#p7_5">UK 78:7.5</a>.  <i>Nėra pasaulinio potvynio</i>: <a href="/lt/The_Urantia_Book/78#p7_4">UK 78:7.4</a>. </li>
  <li id="fn3"><a href="#cite3">↑</a> 7:15,22 <i>Gyvybės kvėpavimas</i>: <a href="/lt/The_Urantia_Book/86#p4_3">UK 86:4.3</a>.  <i>Gyvybės kvėpavimas</i>: <a href="/lt/The_Urantia_Book/36#p6_4">UK 36:6.4</a>. </li>
</ol>
</div>
