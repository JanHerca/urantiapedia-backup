<!--
title: Pradžios knyga - Skyrius 29
description: 
published: true
date: 2023-11-8T21:52:7Z
tags: bible, bible—genesis
editor: ckeditor
dateCreated: 2022-9-10T13:44:15Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/lt/Bible/Genesis/28">
          <span class="mdi mdi-arrow-left-drop-circle"></span><span class="pl-2">Pradžios knyga - Skyrius 28</span>
        </a>
        </td>
        <td>
        <a href="/lt/Bible/Genesis/Index">
          <span class="mdi mdi-book-open-variant"></span><span class="pl-2">Indeksas</span>
        </a>
        </td>
        <td>
        <a href="/lt/Bible/Genesis/30">
          <span class="pr-2">Pradžios knyga - Skyrius 30</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Jokūbas keliaudamas atėjo į rytų šalį. </p>
<p id="v2"><sup><small>2</small></sup>  Jis pamatė šulinį ir prie jo sugulusias tris avių bandas; iš to šulinio girdydavo bandas. Ant šulinio angos buvo užristas didelis akmuo. </p>
<p id="v3"><sup><small>3</small></sup>  Suvarius visas bandas, atrisdavo tą akmenį nuo šulinio angos ir pagirdydavo avis, po to vėl užrisdavo tą akmenį. </p>
<p id="v4"><sup><small>4</small></sup>  Jokūbas klausė: “Broliai, iš kur jūs esate?” Tie atsakė: “Iš Charano”. </p>
<p id="v5"><sup><small>5</small></sup>  Jis vėl klausė: “Ar pažįstate Labaną, Nahoro sūnų?” Jie atsakė: “Pažįstame”. </p>
<p id="v6"><sup><small>6</small></sup>  Jis klausė: “Kaip jam sekasi?” Tie atsakė: “Gerai. Štai jo duktė Rachelė ateina su avimis!” </p>
<p id="v7"><sup><small>7</small></sup>  Jokūbas tarė: “Dar anksti, ne laikas suvaryti gyvulius. Pagirdykite avis ir ganykite!” </p>
<p id="v8"><sup><small>8</small></sup>  Bet jie atsakė: “Negalime, kol suvarys visas bandas ir nuris tą akmenį nuo šulinio angos. Tik tada pagirdysime avis”. </p>
<p id="v9"><sup><small>9</small></sup>  Jam bekalbant su jais, Rachelė atėjo su savo tėvo avimis, kurias ji ganė. </p>
<p id="v10"><sup><small>10</small></sup>  Jokūbas, pamatęs Rachelę, savo dėdės Labano dukterį, ir savo dėdės Labano avis, priėjęs nurito akmenį nuo šulinio angos ir pagirdė savo motinos brolio Labano avis. </p>
<p id="v11"><sup><small>11</small></sup>  Po to Jokūbas pabučiavo Rachelę ir balsu pravirko. </p>
<p id="v12"><sup><small>12</small></sup>  Jokūbas pasisakė jai esąs jos tėvo brolis, Rebekos sūnus. Ta nubėgusi pranešė tėvui. </p>
<p id="v13"><sup><small>13</small></sup>  Labanas, išgirdęs žinią apie savo sesers sūnų Jokūbą, atbėgo jo pasitikti; jį apkabinęs ir pabučiavęs, nusivedė į savo namus, o tas viską išsipasakojo Labanui. </p>
<p id="v14"><sup><small>14</small></sup>  Labanas jam tarė: “Tikrai tu esi mano kūnas ir mano kaulas!” Jis gyveno pas jį visą mėnesį. </p>
<p id="v15"><sup><small>15</small></sup>  Ir Labanas tarė Jokūbui: “Ar dėl to, kad esi mano brolis, turėtum man veltui tarnauti? Pasakyk, kuo tau atlyginti?” </p>
<p id="v16"><sup><small>16</small></sup>  Labanas turėjo dvi dukteris: vyresnioji vardu Lėja, o jaunesnioji­Rachelė. </p>
<p id="v17"><sup><small>17</small></sup>  Lėjos akys buvo silpnos, o Rachelė buvo gražaus veido ir dailios išvaizdos. </p>
<p id="v18"><sup><small>18</small></sup>  Jokūbas pamilo Rachelę ir pasakė: “Aš tau tarnausiu septynerius metus už jaunesniąją dukterį Rachelę”. <sup id="cite1"><a href="#fn1">[1]</a></sup></p>
<p id="v19"><sup><small>19</small></sup>  Labanas atsakė: “Mieliau aš ją duosiu tau negu kitam. Lik pas mane!” </p>
<p id="v20"><sup><small>20</small></sup>  Jokūbas tarnavo už Rachelę septynerius metus. Kadangi jis mylėjo ją, jam tas laikas atrodė kaip kelios dienos. </p>
<p id="v21"><sup><small>21</small></sup>  Po to Jokūbas tarė Labanui: “Duok man mano žmoną, nes atėjo laikas, kad pas ją įeičiau!” </p>
<p id="v22"><sup><small>22</small></sup>  Labanas sukvietė visus tos vietovės žmones ir iškėlė puotą. </p>
<p id="v23"><sup><small>23</small></sup>  Vakare jis įvedė savo dukterį Lėją pas jį, ir jis įėjo pas ją. </p>
<p id="v24"><sup><small>24</small></sup>  Labanas davė Lėjai savo tarnaitę Zilpą. </p>
<p id="v25"><sup><small>25</small></sup>  Rytui išaušus, pasirodė, kad tai buvo Lėja. Tada jis tarė Labanui: “Ką man padarei! Ar ne už Rachelę tarnavau? Kam tad mane apgavai?” </p>
<p id="v26"><sup><small>26</small></sup>  Labanas atsakė: “Mūsų krašte taip nedaro, kad išleistų jaunesniąją anksčiau už vyresniąją. </p>
<p id="v27"><sup><small>27</small></sup>  Pabaik šią savaitę, po to duosiu tau Rachelę, už kurią tarnausi dar kitus septynerius metus!” </p>
<p id="v28"><sup><small>28</small></sup>  Jokūbas sutiko ir pabaigė tą savaitę. Tada Labanas davė jam savo dukterį Rachelę už žmoną. </p>
<p id="v29"><sup><small>29</small></sup>  Labanas davė savo dukteriai Rachelei tarnaitę Bilhą. </p>
<p id="v30"><sup><small>30</small></sup>  Jis įėjo ir pas Rachelę ir mylėjo ją labiau už Lėją; ir tarnavo dar kitus septynerius metus. </p>
<p id="v31"><sup><small>31</small></sup>  Viešpats matydamas, kad Jokūbas Lėjos nemylėjo, padarė ją vaisingą, o Rachelę­nevaisingą. </p>
<p id="v32"><sup><small>32</small></sup>  Lėja pastojo ir pagimdė sūnų, kurį pavadino Rubenu, nes ji sakė: “Viešpats atsižvelgė į mano sielvartą; dabar mane mylės mano vyras”. </p>
<p id="v33"><sup><small>33</small></sup>  Ji pagimdė kitą sūnų ir tarė: “Kadangi Viešpats išgirdo, kad manęs nemyli, Jis davė man dar ir šitą”. Ji pavadino jį Simeonu. </p>
<p id="v34"><sup><small>34</small></sup>  Po to ji vėl pagimdė sūnų ir tarė: “Dabar mano vyras prisiriš prie manęs, nes aš jam pagimdžiau tris sūnus”. Todėl ji pavadino jį Leviu. </p>
<p id="v35"><sup><small>35</small></sup>  Ji vėl pastojo ir pagimdė sūnų, ir tarė: “Dabar šlovinsiu Viešpatį”. Todėl ji pavadino jį Judu. Po to ji liovėsi gimdžiusi. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/lt/Bible/Genesis/28">
          <span class="mdi mdi-arrow-left-drop-circle"></span><span class="pl-2">Pradžios knyga - Skyrius 28</span>
        </a>
        </td>
        <td>
        <a href="/lt/Bible/Genesis/Index">
          <span class="mdi mdi-book-open-variant"></span><span class="pl-2">Indeksas</span>
        </a>
        </td>
        <td>
        <a href="/lt/Bible/Genesis/30">
          <span class="pr-2">Pradžios knyga - Skyrius 30</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 29:18-20 <i>Žmonų pirkimas</i>: <a href="/lt/The_Urantia_Book/83#p3_2">UK 83:3.2</a>.  <i>Moterys kaip nuosavybė</i>: <a href="/lt/The_Urantia_Book/82#p3_4">UK 82:3.4</a>. </li>
</ol>
</div>
