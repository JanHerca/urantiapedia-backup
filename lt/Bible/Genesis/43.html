<!--
title: Pradžios knyga - Skyrius 43
description: 
published: true
date: 2022-10-7T19:22:47Z
tags: bible, bible—genesis
editor: ckeditor
dateCreated: 2022-9-10T13:44:15Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Genesis/42">Pradžios knyga - Skyrius 42</a></td>
        <td><a href="/lt/Bible/Genesis/Index">Indeksas</a></td>
        <td><a href="/lt/Bible/Genesis/44">Pradžios knyga - Skyrius 44</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Badas sunkiai slėgė šalį. </p>
<p id="v2"><sup><small>2</small></sup>  Kai jie sunaudojo javus, atsigabentus iš Egipto, jų tėvas sakė jiems: “Vėl keliaukite ir nupirkite mums maisto”. </p>
<p id="v3"><sup><small>3</small></sup>  Judas jam atsakė: “Tas vyras mus griežtai įspėjo nepasirodyti jam be jauniausiojo brolio. </p>
<p id="v4"><sup><small>4</small></sup>  Jei leisi su mumis mūsų brolį, keliausime ir nupirksime maisto. </p>
<p id="v5"><sup><small>5</small></sup>  Bet jeigu neleisi, neisime, nes tas vyras mums pasakė: ‘Nematysite mano veido, jei jūsų brolio nebus su jumis!’ ” </p>
<p id="v6"><sup><small>6</small></sup>  Izraelis atsakė: “Kodėl jūs man padarėte tokį skausmą, sakydami tam vyrui turį dar vieną brolį?” </p>
<p id="v7"><sup><small>7</small></sup>  Jie atsakė: “Tas vyras nuodugniai klausinėjo apie mus ir mūsų giminę: ‘Ar jūsų tėvas gyvas? Ar dar turite kokį brolį?’ Mes jam atsakėme į šituos klausimus. Argi galėjome žinoti, kad jis lieps atvesti mūsų brolį?” </p>
<p id="v8"><sup><small>8</small></sup>  Judas kalbėjo savo tėvui Izraeliui: “Leisk berniuką su manimi, kad galėtume vykti ir nemirtume badu mes, tu ir mūsų vaikai. </p>
<p id="v9"><sup><small>9</small></sup>  Aš laiduoju už jį! Iš mano rankos jo pareikalausi. Jei aš jo neparvesiu, būsiu tau nusikaltęs visą amžių. </p>
<p id="v10"><sup><small>10</small></sup>  Jei nebūtume delsę, būtume jau antrą kartą sugrįžę”. </p>
<p id="v11"><sup><small>11</small></sup>  Tada jų tėvas Izraelis tarė: “Jei taip, darykite! Pasiimkite į savo maišus geriausių šio krašto vaisių ir nugabenkite tam vyrui dovanų: truputį balzamo, medaus, kvepiančių žolių, miros, riešutų ir migdolų. </p>
<p id="v12"><sup><small>12</small></sup>  Dvigubai tiek pinigų pasiimkite su savimi ir pinigus, kurie buvo jūsų maišuose, grąžinkite iš savo rankų. Gal buvo kokia klaida? </p>
<p id="v13"><sup><small>13</small></sup>  Imkite taip pat savo brolį ir keliaukite pas tą vyrą. </p>
<p id="v14"><sup><small>14</small></sup>  O visagalis Dievas tesuteikia jums malonę to vyro akivaizdoje, kad jis paleistų jums jūsų brolį ir Benjaminą! O jei aš tapsiu bevaikis, tai ir būsiu bevaikis”. </p>
<p id="v15"><sup><small>15</small></sup>  Vyrai pasiėmė dovanų, dvigubai tiek pinigų ir Benjaminą ir, nukeliavę į Egiptą, prisistatė Juozapui. </p>
<p id="v16"><sup><small>16</small></sup>  Juozapas, pamatęs Benjaminą su jais, tarė savo namų prievaizdui: “Įvesk tuos vyrus į namus, papjauk gyvulį ir paruošk maisto, nes jie pietaus su manimi!” </p>
<p id="v17"><sup><small>17</small></sup>  Jis padarė, kaip Juozapas buvo įsakęs, ir įvedė juos į jo namus. </p>
<p id="v18"><sup><small>18</small></sup>  Jie nusigando, kai juos įvedė į Juozapo namus, ir vienas kitam kalbėjo: “Mus veda dėl pinigų, kuriuos radome savo maišuose, kad apkaltintų, suimtų, padarytų mus vergais ir paimtų mūsų asilus”. </p>
<p id="v19"><sup><small>19</small></sup>  Todėl jie kreipėsi į Juozapo namų prievaizdą, užkalbindami jį prieangyje: </p>
<p id="v20"><sup><small>20</small></sup>  “Valdove, paklausyk mūsų! Kai atvykome pirmą kartą pirkti maisto, </p>
<p id="v21"><sup><small>21</small></sup>  tai grįždami užeigoje atrišome maišus ir kiekvieno mūsų visi pinigai buvo maišuose; mes atnešėme juos atgal. </p>
<p id="v22"><sup><small>22</small></sup>  Be to, atsinešėme su savimi dar kitų pinigų maistui pirkti. Mes nežinome, kas įdėjo mums pinigus į maišus”. </p>
<p id="v23"><sup><small>23</small></sup>  Jis atsakė: “Būkite ramūs! Nebijokite! Jūsų ir jūsų tėvo Dievas įdėjo jums lobį į maišus. Aš gavau jūsų pinigus”. Ir jis atvedė Simeoną pas juos. </p>
<p id="v24"><sup><small>24</small></sup>  Po to jis įvedė juos į Juozapo namus ir padavė vandens nusiplauti kojoms; jis pašėrė ir jų asilus. </p>
<p id="v25"><sup><small>25</small></sup>  Ir jie paruošė dovaną, laukdami Juozapo ateinant vidudienį, nes jie girdėjo, kad ten valgys pietus. </p>
<p id="v26"><sup><small>26</small></sup>  Juozapui parėjus namo, jie atnešė jam dovaną, kurią turėjo su savimi, ir nusilenkė jam iki žemės. </p>
<p id="v27"><sup><small>27</small></sup>  Jis klausinėjo, kaip jiems sekasi: “Ar sveikas jūsų senasis tėvas, apie kurį pasakojote? Ar jis dar gyvas?” </p>
<p id="v28"><sup><small>28</small></sup>  Jie atsakė: “Tavo tarnas, mūsų tėvas, yra sveikas ir gyvas”. Jie vėl žemai nusilenkė. </p>
<p id="v29"><sup><small>29</small></sup>  Pamatęs savo brolį Benjaminą, savo motinos sūnų, klausė: “Ar šitas yra jūsų jauniausiasis brolis, apie kurį pasakojote?” Ir tarė jam: “Dievas tebūna tau malonus, mano sūnau!” </p>
<p id="v30"><sup><small>30</small></sup>  Juozapas išskubėjo, nes jis susijaudino dėl brolio ir ieškojo vietos išsiverkti. Ir įėjo į savo kambarį, ir ten verkė. </p>
<p id="v31"><sup><small>31</small></sup>  Jis nusiprausė veidą, išėjo ir susitvardęs tarė: “Paduokite valgį!” </p>
<p id="v32"><sup><small>32</small></sup>  Jie padėjo Juozapui atskirai, broliams atskirai, su juo valgiusiems egiptiečiams taip pat atskirai. Mat egiptiečiai negali valgyti drauge su hebrajais, nes tai jiems yra pasibjaurėjimas. </p>
<p id="v33"><sup><small>33</small></sup>  Jie susėdo prieš jį, pirmagimis pagal savo pirmagimystę, o jauniausias pagal savo jaunumą. Ir jie žvilgčiojo vienas į kitą nustebę. </p>
<p id="v34"><sup><small>34</small></sup>  Valgiai jiems buvo nešami iš Juozapui skirtų patiekalų, bet Benjaminas gavo penkis kartus daugiau negu kiti. Jie gėrė vyną ir linksminosi su juo. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Genesis/42">Pradžios knyga - Skyrius 42</a></td>
        <td><a href="/lt/Bible/Genesis/Index">Indeksas</a></td>
        <td><a href="/lt/Bible/Genesis/44">Pradžios knyga - Skyrius 44</a></td>
      </tr>
    </tbody>
  </table>
</figure>
