<!--
title: Pradžios knyga - Skyrius 49
description: 
published: true
date: 2022-10-7T19:22:47Z
tags: bible, bible—genesis
editor: ckeditor
dateCreated: 2022-9-10T13:44:15Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Genesis/48">Pradžios knyga - Skyrius 48</a></td>
        <td><a href="/lt/Bible/Genesis/Index">Indeksas</a></td>
        <td><a href="/lt/Bible/Genesis/50">Pradžios knyga - Skyrius 50</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Jokūbas, pasišaukęs savo sūnus, kalbėjo: “Susirinkite! Paskelbsiu jums, kas įvyks su jumis ateityje. </p>
<p id="v2"><sup><small>2</small></sup>  Susirinkite ir klausykite, Jokūbo sūnūs! Pasiklausykite Izraelio, savo tėvo! </p>
<p id="v3"><sup><small>3</small></sup>  Rubenai, tu esi mano pirmagimis, mano tvirtybė, mano pajėgumo pradžia, pirmas orumu ir galybe. </p>
<p id="v4"><sup><small>4</small></sup>  Neramus kaip vanduo! Tu neįsigalėsi, nes įlipai į savo tėvo lovą ir atsiguldamas sutepei mano patalą. </p>
<p id="v5"><sup><small>5</small></sup>  Simeonas ir Levis­broliai; smurto įrankiai jų namuose. </p>
<p id="v6"><sup><small>6</small></sup>  Mano siela, neik į jų pasitarimus, nesijunk į jų būrį, mano garbe. Užsirūstinę jie nužudė žmogų ir savivaliaudami sužalojo jaučius. </p>
<p id="v7"><sup><small>7</small></sup>  Prakeiktas tebūna jų nuožmus įtūžimas ir žiaurus pyktis! Aš juos padalinsiu Jokūbe ir išsklaidysiu Izraelyje. </p>
<p id="v8"><sup><small>8</small></sup>  Judai, tu susilauksi savo brolių pagarbos, tavo ranka bus ant tavo priešų sprando; tavo tėvo vaikai nusilenks prieš tave. </p>
<p id="v9"><sup><small>9</small></sup>  Judas­jaunas liūtas. Mano sūnus, kyląs nuo grobio. Jis sustojo, atsigulė kaip liūtas ar kaip liūtė. Kas jį prikels! </p>
<p id="v10"><sup><small>10</small></sup>  Iš Judo nebus atimtas skeptras nė valdžia iš jo palikuonių, kol ateis siųstasis, kuriam paklus tautos. </p>
<p id="v11"><sup><small>11</small></sup>  Jis riša prie vynmedžio savo asilaitį ir prie geriausio vynmedžio savo asilės jauniklį; jis plauna vyne savo drabužį ir vynuogių sultyse­apsiaustą. </p>
<p id="v12"><sup><small>12</small></sup>  Jo akys spindės nuo vyno ir dantys bus balti nuo pieno. </p>
<p id="v13"><sup><small>13</small></sup>  Zabulonas gyvens prie jūros kranto, kur priplaukia laivai; jo žemių ribos sieks Sidoną. </p>
<p id="v14"><sup><small>14</small></sup>  Isacharas yra stiprus asilas, gulįs tarp dviejų nešulių. </p>
<p id="v15"><sup><small>15</small></sup>  Matydamas, kad poilsis geras ir šalis tokia miela, jis palenkė savo petį, kad neštų, ir tapo samdomu bernu. </p>
<p id="v16"><sup><small>16</small></sup>  Danas teis savo tautą, kaip viena iš Izraelio giminių. </p>
<p id="v17"><sup><small>17</small></sup>  Danas bus gyvatė šalia kelio, angis ant tako, gelianti žirgui į kulnis taip, kad jo raitelis nuvirstų atbulas. </p>
<p id="v18"><sup><small>18</small></sup>  Viešpatie, aš laukiu Tavo išgelbėjimo! </p>
<p id="v19"><sup><small>19</small></sup>  Gadas bus užpultas priešų, bet jis vysis juos įkandin, lips jiems ant kulnų. </p>
<p id="v20"><sup><small>20</small></sup>  Ašero duona bus soti; jis tieks maistą net karaliams. </p>
<p id="v21"><sup><small>21</small></sup>  Neftalis­laisvas briedis, jis gražbylys. </p>
<p id="v22"><sup><small>22</small></sup>  Juozapas­jaunas vaismedis prie versmės, jo šakos nusvirusios per mūrą. </p>
<p id="v23"><sup><small>23</small></sup>  Šauliai erzino jį, šaudė ir nekentė jo. </p>
<p id="v24"><sup><small>24</small></sup>  Jo lankas pasiliko stiprus ir jo rankas sustiprino Jokūbo galingojo Dievo rankos. Iš ten ganytojas ir Izraelio uola. </p>
<p id="v25"><sup><small>25</small></sup>  Tavo tėvo Dievas padės tau, Visagalis laimins tave dangaus palaiminimais iš aukštybių, gelmių palaiminimais, esančiais žemai, krūtų ir įsčių palaiminimais. <sup id="cite1"><a href="#fn1">[1]</a></sup></p>
<p id="v26"><sup><small>26</small></sup>  Tavo tėvo palaiminimai pranoko mano protėvių palaiminimus iki amžinųjų kalvų tolimiausių ribų; jie bus ant Juozapo galvos ir ant galvos vainiko to, kuris buvo atskirtas nuo savo brolių. </p>
<p id="v27"><sup><small>27</small></sup>  Benjaminas­plėšrus vilkas; rytą jis draskys grobį, o vakare padalins jį”. </p>
<p id="v28"><sup><small>28</small></sup>  Tai yra dvylika Izraelio giminių, ir tai jiems kalbėjo tėvas, ir palaimino juos. Kiekvieną palaimino atskiru palaiminimu. </p>
<p id="v29"><sup><small>29</small></sup>  Po to jis jiems tarė: “Aš susijungsiu su savo tauta. Palaidokite mane prie mano tėvų oloje, kuri yra hetito Efrono lauke, </p>
<p id="v30"><sup><small>30</small></sup>  Machpelos lauko oloje, ties Mamre, Kanaano šalyje. Tą lauką Abraomas nupirko iš hetito Efrono nuosavoms kapinėms. </p>
<p id="v31"><sup><small>31</small></sup>  Ten palaidotas Abraomas ir jo žmona Sara, Izaokas ir jo žmona Rebeka, ten aš palaidojau ir Lėją. </p>
<p id="v32"><sup><small>32</small></sup>  Tai laukas ir ola, kurie buvo nupirkti iš Heto vaikų”. </p>
<p id="v33"><sup><small>33</small></sup>  Jokūbas, baigęs duoti nurodymus savo sūnums, įkėlė kojas į lovą, atidavė dvasią ir susijungė su savo tauta. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Genesis/48">Pradžios knyga - Skyrius 48</a></td>
        <td><a href="/lt/Bible/Genesis/Index">Indeksas</a></td>
        <td><a href="/lt/Bible/Genesis/50">Pradžios knyga - Skyrius 50</a></td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 49:25 <i>Jobas: Dievas laimina tikinčiuosius</i>: <a href="/lt/The_Urantia_Book/148#p6_2">UK 148:6.2</a>.  <i>Visagalis</i>: <a href="/lt/The_Urantia_Book/96#p1_9">UK 96:1.9</a>. </li>
</ol>
</div>
