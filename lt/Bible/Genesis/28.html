<!--
title: Pradžios knyga - Skyrius 28
description: 
published: true
date: 2022-10-7T19:22:47Z
tags: bible, bible—genesis
editor: ckeditor
dateCreated: 2022-9-10T13:44:15Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Genesis/27">Pradžios knyga - Skyrius 27</a></td>
        <td><a href="/lt/Bible/Genesis/Index">Indeksas</a></td>
        <td><a href="/lt/Bible/Genesis/29">Pradžios knyga - Skyrius 29</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Izaokas pasišaukė Jokūbą, palaimino jį ir jam įsakė: “Neimk žmonos iš kanaaniečių giminės. </p>
<p id="v2"><sup><small>2</small></sup>  Keliauk į Mesopotamiją, į tavo motinos tėvo Betuelio namus, ir iš tavo motinos brolio Labano dukterų pasirink žmoną, </p>
<p id="v3"><sup><small>3</small></sup>  o visagalis Dievas telaimina tave ir tepadaro tave vaisingą, ir tepadaugina tave, kad iš tavęs kiltų daugybė tautų! <sup id="cite1"><a href="#fn1">[1]</a></sup></p>
<p id="v4"><sup><small>4</small></sup>  Jis tesuteikia tau ir tavo palikuonims Abraomo palaiminimą, kad paveldėtum žemę, kurioje esi svetimšalis, kurią Dievas atidavė Abraomui”. </p>
<p id="v5"><sup><small>5</small></sup>  Izaokas išleido Jokūbą. Tas išėjo į Mesopotamiją pas Labaną, siro Betuelio sūnų, Jokūbo ir Ezavo motinos Rebekos brolį. </p>
<p id="v6"><sup><small>6</small></sup>  Ezavas pamatė, kad Izaokas palaimino Jokūbą ir jį išsiuntė į Mesopotamiją žmonos pasirinkti ir, laimindamas jį, įsakė: “Neimk žmonos iš kanaaniečių dukterų”. </p>
<p id="v7"><sup><small>7</small></sup>  Jokūbas paklausė savo tėvo ir iškeliavo į Mesopotamiją. </p>
<p id="v8"><sup><small>8</small></sup>  Ezavas įsitikino, kad kanaanietės nepatinka jo tėvui Izaokui. </p>
<p id="v9"><sup><small>9</small></sup>  Tada Ezavas, nuėjęs pas Izmaelį, be savo turimųjų žmonų dar vedė Mahalatą, Abraomo sūnaus Izmaelio dukterį, Nebajoto seserį. </p>
<p id="v10"><sup><small>10</small></sup>  Jokūbas, išvykęs iš Beer Šebos, keliavo į Charaną. </p>
<p id="v11"><sup><small>11</small></sup>  Jis, pasiekęs vieną vietovę, ten pasiliko nakvoti, nes saulė jau buvo nusileidusi. Paėmęs vieną iš ten gulinčių akmenų, pasidėjo priegalviu ir atsigulė. </p>
<p id="v12"><sup><small>12</small></sup>  Jis sapnavo kopėčias, pastatytas ant žemės, kurių viršus siekė dangų, o Dievo angelai jomis laipiojo aukštyn ir žemyn. <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v13"><sup><small>13</small></sup>  Kopėčių viršuje stovėjo Viešpats ir tarė: “Aš esu Viešpats, tavo tėvo Abraomo ir Izaoko Dievas. Tą žemę, ant kurios guli, atiduosiu tau ir tavo palikuonims. </p>
<p id="v14"><sup><small>14</small></sup>  O tavo palikuonių bus kaip žemės dulkių; tu išsiplėsi į vakarus ir į rytus, į šiaurę ir į pietus; tavyje ir tavo palikuonyse bus palaimintos visos žemės giminės! <sup id="cite4"><a href="#fn4">[4]</a></sup></p>
<p id="v15"><sup><small>15</small></sup>  Aš būsiu su tavimi ir tave saugosiu, ir lydėsiu visur, ir vėl tave parvesiu į šitą žemę; nepaliksiu tavęs, kol įvykdysiu tai, ką esu pažadėjęs”. </p>
<p id="v16"><sup><small>16</small></sup>  Jokūbas, pabudęs iš miego, tarė: “Tikrai Viešpats yra šitoje vietoje, o aš to nežinojau!” </p>
<p id="v17"><sup><small>17</small></sup>  Jis nusigandęs tarė: “Kokia baisi šita vieta! Čia ne kas kita, kaip Dievo namai, dangaus vartai!” </p>
<p id="v18"><sup><small>18</small></sup>  Jokūbas, atsikėlęs anksti rytą, paėmė akmenį, kurį buvo pasidėjęs priegalviu, pastatė jį paminklu ir užpylė aliejaus ant jo. <sup id="cite5"><a href="#fn5">[5]</a></sup></p>
<p id="v19"><sup><small>19</small></sup>  Jis pavadino tą vietą Beteliu; anksčiau tas miestas vadinosi Lūzas. </p>
<p id="v20"><sup><small>20</small></sup>  Jokūbas padarė įžadą: “Jei Viešpats Dievas bus su manimi, mane saugos šitame kely ir duos man duonos valgyti ir drabužių apsivilkti, </p>
<p id="v21"><sup><small>21</small></sup>  jei ramybėje sugrįšiu į savo tėvo namus, tada Viešpats bus mano Dievas. </p>
<p id="v22"><sup><small>22</small></sup>  Ir šitas akmuo, kurį pastačiau paminklu, bus Dievo namai. Ir iš visko, ką man suteiksi, atiduosiu Tau dešimtąją dalį”. <sup id="cite6"><a href="#fn6">[6]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Genesis/27">Pradžios knyga - Skyrius 27</a></td>
        <td><a href="/lt/Bible/Genesis/Index">Indeksas</a></td>
        <td><a href="/lt/Bible/Genesis/29">Pradžios knyga - Skyrius 29</a></td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 28:3 <i>El Shaddai, kūrėjas Deity</i>: <a href="/lt/The_Urantia_Book/142#p3_5">UK 142:3.5</a>.  <i>Visagalis</i>: <a href="/lt/The_Urantia_Book/131#p10_6">UK 131:10.6</a>.  <i>El Shaddai</i>: <a href="/lt/The_Urantia_Book/96#p1_5">UK 96:1.5</a>. </li>
  <li id="fn2"><a href="#cite2">↑</a> 28:12 <i>Angelai kyla aukštyn ir žemyn</i>: <a href="/lt/The_Urantia_Book/167#p7_4">UK 167:7.4</a>. </li>
  <li id="fn3"><a href="#cite3">↑</a> 28:12-16 <i>Dievas „kalba“ sapnuose</i>: <a href="/lt/The_Urantia_Book/86#p5_7">UK 86:5.7</a>. </li>
  <li id="fn4"><a href="#cite4">↑</a> 28:14 <i>Visos šeimos bus palaimintos</i>: <a href="/lt/The_Urantia_Book/190#p5_4">UK 190:5.4</a>. </li>
  <li id="fn5"><a href="#cite5">↑</a> 28:18 <i>Jokūbo akmuo</i>: <a href="/lt/The_Urantia_Book/85#p1_1">UK 85:1.1</a>. </li>
  <li id="fn6"><a href="#cite6">↑</a> 28:22 <i>Dešimtinės sistema</i>: <a href="/lt/The_Urantia_Book/93#p3_1">UK 93:3.1</a>.  <i>Akmuo pastatytas kaip stulpas</i>: <a href="/lt/The_Urantia_Book/88#p2_3">UK 88:2.3</a>. </li>
</ol>
</div>
