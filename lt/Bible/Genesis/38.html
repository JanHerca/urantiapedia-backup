<!--
title: Pradžios knyga - Skyrius 38
description: 
published: true
date: 2022-10-7T19:22:47Z
tags: bible, bible—genesis
editor: ckeditor
dateCreated: 2022-9-10T13:44:15Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Genesis/37">Pradžios knyga - Skyrius 37</a></td>
        <td><a href="/lt/Bible/Genesis/Index">Indeksas</a></td>
        <td><a href="/lt/Bible/Genesis/39">Pradžios knyga - Skyrius 39</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Judas pasitraukė nuo savo brolių ir apsigyveno pas vieną adulamietį, vardu Hyras. </p>
<p id="v2"><sup><small>2</small></sup>  Ten Judas pamatė kanaaniečio Šūvos dukterį ir paėmė ją, ir įėjo pas ją. </p>
<p id="v3"><sup><small>3</small></sup>  Ji pastojo ir pagimdė sūnų, kurį pavadino Eru. </p>
<p id="v4"><sup><small>4</small></sup>  Ji pastojo dar kartą ir pagimdė sūnų, kurį pavadino Onanu. </p>
<p id="v5"><sup><small>5</small></sup>  Ir dar kartą ji pastojo, ir pagimdė sūnų, kurį pavadino Šela. Judas tada gyveno Kezibe. </p>
<p id="v6"><sup><small>6</small></sup>  Judas paėmė savo pirmagimiui Erui žmoną, vardu Tamara. <sup id="cite1"><a href="#fn1">[1]</a></sup></p>
<p id="v7"><sup><small>7</small></sup>  Eras, Judo pirmagimis, buvo nedoras Viešpaties akyse, ir Viešpats jį numarino. </p>
<p id="v8"><sup><small>8</small></sup>  Tada Judas tarė sūnui Onanui: “Įeik pas savo brolio žmoną ir vesk ją, ir atgaivink savo brolio palikuonis”. </p>
<p id="v9"><sup><small>9</small></sup>  Onanas žinojo, kad palikuonys nepriklausys jam. Todėl įeidamas pas savo brolio žmoną išliejo sėklą žemėn, kad neduotų broliui palikuonių. </p>
<p id="v10"><sup><small>10</small></sup>  Viešpačiui nepatiko jo elgesys, todėl ir jį numarino. </p>
<p id="v11"><sup><small>11</small></sup>  Judas tarė savo marčiai Tamarai: “Gyvenk kaip našlė savo tėvo namuose, kol užaugs mano sūnus Šela”. Nes jis bijojo, kad ir tas nemirtų kaip jo broliai. Tamara nuėjo gyventi į savo tėvo namus. </p>
<p id="v12"><sup><small>12</small></sup>  Po kurio laiko mirė Judo žmona, Šūvos duktė. Gedulo laikui praėjus, Judas su savo draugu adulamiečiu Hyru ėjo į Timną pas savo avių kirpėjus. </p>
<p id="v13"><sup><small>13</small></sup>  Tamarai buvo pranešta: “Štai tavo uošvis eina į Timną avių kirpti”. </p>
<p id="v14"><sup><small>14</small></sup>  Ji nusivilko savo našlės drabužius, apsidengė šydu ir atsisėdo prie Enaimo vartų, kurie yra pakelėje į Timną. Ji žinojo, kad Šela buvo užaugęs, tačiau ji nebuvo jam duota į žmonas. </p>
<p id="v15"><sup><small>15</small></sup>  Judas ją palaikė paleistuve, nes ji buvo uždengusi savo veidą. </p>
<p id="v16"><sup><small>16</small></sup>  Jis pasuko prie jos ir tarė: “Leisk man įeiti pas tave”. Jis nežinojo, kad tai buvo jo marti, o ji klausė: “Ką man duosi?” </p>
<p id="v17"><sup><small>17</small></sup>  Jis atsakė: “Aš tau atsiųsiu ožiuką iš savo bandos”. Ji paklausė: “Ar duosi man užstatą, kol jį atsiųsi?” </p>
<p id="v18"><sup><small>18</small></sup>  Jis paklausė: “Ko nori užstatu?” Ji atsakė: “Tavo antspaudo, virvės ir lazdos, kuri yra tavo rankoje”. Jis davė jai tai, įėjo pas ją, ir ji pastojo. </p>
<p id="v19"><sup><small>19</small></sup>  Jam išėjus, ji nusiėmė šydą, persirengė našlės drabužiais ir grįžo namo. </p>
<p id="v20"><sup><small>20</small></sup>  Kai Judo draugas adulamietis nuvedė ožiuką, kad atsiimtų užstatą iš moteriškės, jos nerado. </p>
<p id="v21"><sup><small>21</small></sup>  Jis klausinėjo vietos žmonių: “Kur yra paleistuvė, kuri buvo Enaime prie kelio?” Jie atsakė: “Čia nebuvo jokios paleistuvės”. </p>
<p id="v22"><sup><small>22</small></sup>  Jis tada sugrįžo pas Judą ir pasakė: “Aš jos neradau, ir tos vietos žmonės sakėsi nieko nežiną apie jokią paleistuvę”. </p>
<p id="v23"><sup><small>23</small></sup>  Judas tarė: “Tegul pasilaiko mano užstatą, kad neapsijuoktume. Aš jai siunčiau ožiuką, bet tu negalėjai jos surasti”. </p>
<p id="v24"><sup><small>24</small></sup>  Po trijų mėnesių Judui buvo pranešta: “Tavo marti Tamara paleistuvavo ir pastojo”. Judas liepė: “Atveskite ją, kad ji būtų sudeginta”. <sup id="cite2"><a href="#fn2">[2]</a></sup></p>
<p id="v25"><sup><small>25</small></sup>  Kai ją išvedė, ji pasiuntė žinią savo uošviui: “Aš pastojau nuo vyro, kuriam priklauso šitie daiktai. Ištirk, kam priklauso šitas antspaudas, virvė ir lazda”. </p>
<p id="v26"><sup><small>26</small></sup>  Judas atpažinęs tarė: “Ji yra teisesnė už mane, nes aš jos nedaviau savo sūnui Šelai”. Ir daugiau jis jos nepažino. </p>
<p id="v27"><sup><small>27</small></sup>  Gimdymo metu paaiškėjo, kad dvyniai yra jos įsčiose. </p>
<p id="v28"><sup><small>28</small></sup>  Jai begimdant, vienas iškišo ranką. Pribuvėja paėmė ir užrišo ant jo rankos raudoną siūlą, sakydama: “Šitas pirmas išėjo”. </p>
<p id="v29"><sup><small>29</small></sup>  Bet jis įtraukė ranką atgal, ir štai išėjo jo brolis. Ji tarė: “Štai kaip tu prasiveržei”. Jį tad pavadino Perecu. </p>
<p id="v30"><sup><small>30</small></sup>  Paskui gimė jo brolis, ant kurio rankos buvo raudonas siūlas; jį pavadino Zerachu. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Genesis/37">Pradžios knyga - Skyrius 37</a></td>
        <td><a href="/lt/Bible/Genesis/Index">Indeksas</a></td>
        <td><a href="/lt/Bible/Genesis/39">Pradžios knyga - Skyrius 39</a></td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 38:6-10 <i>Vyrų įgaliotiniai</i>: <a href="/lt/The_Urantia_Book/83#p5_4">UK 83:5.4</a>. </li>
  <li id="fn2"><a href="#cite2">↑</a> 38:24 <i>Sudegink suaugusiąją ugnimi</i>: <a href="/lt/The_Urantia_Book/70#p10_14">UK 70:10.14</a>. </li>
</ol>
</div>
