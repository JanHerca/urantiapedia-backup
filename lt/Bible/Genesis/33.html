<!--
title: Pradžios knyga - Skyrius 33
description: 
published: true
date: 2023-11-8T21:52:7Z
tags: bible, bible—genesis
editor: ckeditor
dateCreated: 2022-9-10T13:44:15Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/lt/Bible/Genesis/32">
          <span class="mdi mdi-arrow-left-drop-circle"></span><span class="pl-2">Pradžios knyga - Skyrius 32</span>
        </a>
        </td>
        <td>
        <a href="/lt/Bible/Genesis/Index">
          <span class="mdi mdi-book-open-variant"></span><span class="pl-2">Indeksas</span>
        </a>
        </td>
        <td>
        <a href="/lt/Bible/Genesis/34">
          <span class="pr-2">Pradžios knyga - Skyrius 34</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Jokūbas, pakėlęs akis, pamatė ateinantį Ezavą su keturiais šimtais vyrų. Jis paskirstė vaikus tarp Lėjos, Rachelės ir abiejų tarnaičių: </p>
<p id="v2"><sup><small>2</small></sup>  sustatė tarnaites ir jų vaikus pirmoje eilėje, Lėją ir jos vaikus už jų, o Rachelę ir Juozapą paskutinėje eilėje. </p>
<p id="v3"><sup><small>3</small></sup>  Jis pats nuėjo pirma jų ir septynis kartus nusilenkė iki žemės, kol susitiko su broliu. </p>
<p id="v4"><sup><small>4</small></sup>  Ezavas bėgo prie jo, apkabino jį ir bučiavo, puolęs jam ant kaklo, ir jie abu verkė. </p>
<p id="v5"><sup><small>5</small></sup>  Pamatęs žmonas ir vaikus, jis klausė: “Kas šitie?” Tas atsakė: “Vaikai, kuriais Dievas apdovanojo tavo tarną”. </p>
<p id="v6"><sup><small>6</small></sup>  Tada priartėjusios tarnaitės su savo vaikais nusilenkė. </p>
<p id="v7"><sup><small>7</small></sup>  Paskui priartėjo Lėja ir jos vaikai ir nusilenkė. Pagaliau priartėjo Juozapas ir Rachelė ir taip pat nusilenkė. </p>
<p id="v8"><sup><small>8</small></sup>  Ezavas toliau klausė: “Kam tie būriai, kuriuos sutikau?” Jis atsakė: “Kad rasčiau malonę savo valdovo akyse!” </p>
<p id="v9"><sup><small>9</small></sup>  Ezavas atsakė: “Mano broli, aš turiu užtektinai, pasilaikyk, ką turi!” </p>
<p id="v10"><sup><small>10</small></sup>  Jokūbas tarė: “O ne! Jei radau malonę tavo akyse, tai priimk iš manęs šią dovaną. Aš matau tavo veidą, tarsi matyčiau Dievo veidą, ir tu esi man malonus. </p>
<p id="v11"><sup><small>11</small></sup>  Prašau, priimk palaiminimą, kurį tau atnešiau. Nes Dievas buvo man maloningas, ir aš visko turiu”. Jokūbui prašant, brolis priėmė dovaną. </p>
<p id="v12"><sup><small>12</small></sup>  Tada Ezavas tarė: “Dabar keliaukime­aš eisiu tavo priešakyje!” </p>
<p id="v13"><sup><small>13</small></sup>  Bet Jokūbas atsakė: “Mano valdovas žino, kad vaikai gležni ir kad dalis avių bei galvijų yra jaunikliai; jei juos per greitai varysime nors vieną dieną, jie išgaiš. </p>
<p id="v14"><sup><small>14</small></sup>  Mano valdove, eik pirma savo tarno, o aš pamažu toliau judėsiu, kaip įstengia eiti gyvuliai ir vaikai, kol nueisiu pas savo valdovą į Seyrą”. </p>
<p id="v15"><sup><small>15</small></sup>  Tada Ezavas sakė: “Leisk man palikti su tavimi dalį savo žmonių!” Bet tas atsakė: “Kam to reikia? Kad tik surasčiau malonę savo valdovo akyse!” </p>
<p id="v16"><sup><small>16</small></sup>  Ezavas tą dieną sugrįžo į Seyrą, </p>
<p id="v17"><sup><small>17</small></sup>  o Jokūbas judėjo toliau į Sukotą. Ten jis pasistatė namus, o gyvuliams­ pastoges. Todėl pavadino tą vietą Sukotu. </p>
<p id="v18"><sup><small>18</small></sup>  Jokūbas, keliaudamas iš Mesopotamijos, laimingai atvyko į Sichemą, kuris yra Kanaano krašte, ir apsistojo šalia miesto. </p>
<p id="v19"><sup><small>19</small></sup>  Sklypą, kuriame pasistatė palapinę, jis nusipirko iš Sichemo tėvo Hamoro sūnų už šimtą monetų. </p>
<p id="v20"><sup><small>20</small></sup>  Jis ten pastatė aukurą ir jį pavadino: “Izraelio Dievo galybė”. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/lt/Bible/Genesis/32">
          <span class="mdi mdi-arrow-left-drop-circle"></span><span class="pl-2">Pradžios knyga - Skyrius 32</span>
        </a>
        </td>
        <td>
        <a href="/lt/Bible/Genesis/Index">
          <span class="mdi mdi-book-open-variant"></span><span class="pl-2">Indeksas</span>
        </a>
        </td>
        <td>
        <a href="/lt/Bible/Genesis/34">
          <span class="pr-2">Pradžios knyga - Skyrius 34</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
