<!--
title: Pradžios knyga - Skyrius 9
description: 
published: true
date: 2022-9-13T21:36:43Z
tags: 
editor: ckeditor
dateCreated: 2022-9-10T13:44:15Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Genesis/8">Pradžios knyga - Skyrius 8</a></td>
        <td><a href="/lt/Bible/Genesis/Index">Indeksas</a></td>
        <td><a href="/lt/Bible/Genesis/10">Pradžios knyga - Skyrius 10</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Dievas laimino Nojų bei jo sūnus ir tarė: “Būkite vaisingi, dauginkitės ir pripildykite žemę. </p>
<p id="v2"><sup><small>2</small></sup>  Tesibijo jūsų ir tedreba prieš jus visi žemės žvėrys, visi padangių sparnuočiai, visa, kas gyva žemėje, ir visos jūros žuvys. Visa tai atiduota į jūsų rankas. </p>
<p id="v3"><sup><small>3</small></sup>  Visa, kas juda ir gyva, bus jums maistui; visa jums duodu, kaip daviau žaliuojančius augalus. </p>
<p id="v4"><sup><small>4</small></sup>  Tik mėsos su gyvybe, kuri yra kraujyje, nevalgykite. </p>
<p id="v5"><sup><small>5</small></sup>  Iš tiesų už jūsų gyvybės kraują Aš pareikalausiu iš kiekvieno žvėries ir žmogaus, kuris pralietų savo brolio kraują. </p>
<p id="v6"><sup><small>6</small></sup>  Kas pralieja žmogaus kraują, jo kraujas taip pat bus pralietas, nes žmogus sutvertas pagal Dievo atvaizdą. <sup id="cite1"><a href="#fn1">[1]</a></sup></p>
<p id="v7"><sup><small>7</small></sup>  Jūs būkite vaisingi ir dauginkitės, pliskite po žemę ir pripildykite ją!” </p>
<p id="v8"><sup><small>8</small></sup>  Dievas tarė Nojui ir jo sūnums kartu su juo: </p>
<p id="v9"><sup><small>9</small></sup>  “Aš darau sandorą su jumis ir jūsų palikuonimis, kurie gyvens po jūsų, <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v10"><sup><small>10</small></sup>  ir su visais gyvais padarais, visais paukščiais, galvijais ir žvėrimis, kurie išėjo su jumis iš arkos. </p>
<p id="v11"><sup><small>11</small></sup>  Aš darau savo sandorą su jumis: jokio kūno nebepražudysiu tvano vandenimis, ir tvanas nebesunaikins žemės”. </p>
<p id="v12"><sup><small>12</small></sup>  Ir Dievas tarė: “Ženklas sandoros, kurią darau tarp savęs ir jūsų bei visų gyvų padarų, kurie yra su jumis, per visas būsimas kartas </p>
<p id="v13"><sup><small>13</small></sup>  bus lankas debesyse. Jis tebūna sandoros ženklu tarp manęs ir žemės. </p>
<p id="v14"><sup><small>14</small></sup>  Sutelkęs debesis viršum žemės ir lankui pasirodžius debesyse, </p>
<p id="v15"><sup><small>15</small></sup>  atsiminsiu savo sandorą, kuri yra tarp manęs ir jūsų bei visų gyvų padarų, kad daugiau nebūtų tvano, sunaikinančio kiekvieną kūną žemėje. </p>
<p id="v16"><sup><small>16</small></sup>  Kai lankas bus debesyse, Aš jį pamatysiu ir atsiminsiu amžinąją sandorą tarp Dievo ir visų gyvų padarų, turinčių kūną, kurie yra ant žemės”. </p>
<p id="v17"><sup><small>17</small></sup>  Dievas tarė Nojui: “Tai yra sandoros ženklas, kurią Aš darau tarp savęs ir kiekvieno kūno, gyvenančio žemėje”. </p>
<p id="v18"><sup><small>18</small></sup>  Nojaus sūnūs, kurie išėjo iš arkos, buvo Semas, Chamas ir Jafetas; Chamas buvo Kanaano tėvas. </p>
<p id="v19"><sup><small>19</small></sup>  Šie trys yra Nojaus sūnūs ir iš jų atsirado visi žemės gyventojai. </p>
<p id="v20"><sup><small>20</small></sup>  Nojus pradėjo dirbti žemę ir įsiveisė vynuogyną. </p>
<p id="v21"><sup><small>21</small></sup>  Išgėręs vyno, pasigėrė ir gulėjo apsinuoginęs savo palapinėje. </p>
<p id="v22"><sup><small>22</small></sup>  Chamas, Kanaano tėvas, pamatęs savo tėvo nuogumą, pasakė broliams, kurie buvo lauke. </p>
<p id="v23"><sup><small>23</small></sup>  Semas ir Jafetas paėmė apsiaustą ir abu, užsimetę ant pečių, priėjo atbuli, ir apdengė savo tėvo nuogumą; jų veidai buvo nukreipti į priešingą pusę ir jie nematė savo tėvo nuogumo. </p>
<p id="v24"><sup><small>24</small></sup>  Nojus, išsiblaivęs nuo vyno ir sužinojęs, ką jam padarė jaunesnysis sūnus, </p>
<p id="v25"><sup><small>25</small></sup>  tarė: “Tebūna prakeiktas Kanaanas! Vergų vergas tebūna jis savo broliams! </p>
<p id="v26"><sup><small>26</small></sup>  Palaimintas Viešpats, Semo Dievas, o Kanaanas bus jo vergas! </p>
<p id="v27"><sup><small>27</small></sup>  Teišplečia Dievas Jafetą, ir tegu jis gyvena Semo palapinėse, o Kanaanas bus jo vergas!” </p>
<p id="v28"><sup><small>28</small></sup>  Tvanui praėjus, Nojus dar gyveno tris šimtus penkiasdešimt metų. </p>
<p id="v29"><sup><small>29</small></sup>  Taigi Nojaus amžius buvo devyni šimtai penkiasdešimt metų, ir jis mirė. <sup id="cite4"><a href="#fn4">[4]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Genesis/8">Pradžios knyga - Skyrius 8</a></td>
        <td><a href="/lt/Bible/Genesis/Index">Indeksas</a></td>
        <td><a href="/lt/Bible/Genesis/10">Pradžios knyga - Skyrius 10</a></td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 9:6 <i>Pagal Dievo paveikslą</i>: <a href="/lt/The_Urantia_Book/1#p3_1">UK 1:3.1</a>.  <i>Žmogus sukurtas pagal Dievo paveikslą</i>: <a href="/lt/The_Urantia_Book/3#p4_7">UK 3:4.7</a>.  <i>Žmogus pagal Dievo paveikslą</i>: <a href="/lt/The_Urantia_Book/32#p2_8">UK 32:2.8</a>.  <i>Pralieja kraują, liejasi kūnas</i>: <a href="/lt/The_Urantia_Book/74#p7_6">UK 74:7.6</a>.  <i>Dievo paveikslas</i>: <a href="/lt/The_Urantia_Book/108#p6_3">UK 108:6.3</a>.  <i>Žmogus yra pagal Dievo paveikslą</i>: <a href="/lt/The_Urantia_Book/117#p3_5">UK 117:3.5</a>. </li>
  <li id="fn2"><a href="#cite2">↑</a> 9:9,11 <i>Sandora pakeičia baimę</i>: <a href="/lt/The_Urantia_Book/89#p8_4">UK 89:8.4</a>. </li>
  <li id="fn3"><a href="#cite3">↑</a> 9:9-17 <i>Vaivorykštė</i>: <a href="/lt/The_Urantia_Book/85#p4_2">UK 85:4.2</a>. </li>
  <li id="fn4"><a href="#cite4">↑</a> 9:29 <i>Gyvenimo trukmė</i>: <a href="/lt/The_Urantia_Book/77#p2_11">UK 77:2.11</a>. </li>
</ol>
</div>
