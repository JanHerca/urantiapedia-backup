<!--
title: Pradžios knyga - Skyrius 32
description: 
published: true
date: 2023-11-8T21:52:7Z
tags: bible, bible—genesis
editor: ckeditor
dateCreated: 2022-9-10T13:44:15Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/lt/Bible/Genesis/31">
          <span class="mdi mdi-arrow-left-drop-circle"></span><span class="pl-2">Pradžios knyga - Skyrius 31</span>
        </a>
        </td>
        <td>
        <a href="/lt/Bible/Genesis/Index">
          <span class="mdi mdi-book-open-variant"></span><span class="pl-2">Indeksas</span>
        </a>
        </td>
        <td>
        <a href="/lt/Bible/Genesis/33">
          <span class="pr-2">Pradžios knyga - Skyrius 33</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Jokūbui keliaujant toliau, jį pasitiko Dievo angelai. </p>
<p id="v2"><sup><small>2</small></sup>  Jis, išvydęs juos, tarė: “Tai Dievo stovykla!” Ir pavadino tą vietą Mahanaimu. </p>
<p id="v3"><sup><small>3</small></sup>  Jokūbas siuntė pirma savęs pasiuntinius pas savo brolį Ezavą į Seyro žemę, Edomo kraštan. </p>
<p id="v4"><sup><small>4</small></sup>  Jis įsakė jiems: “Taip kalbėsite mano valdovui Ezavui: ‘Taip sako tavo tarnas Jokūbas: ‘Viešėjau pas Labaną ir ten užtrukau iki šios dienos. </p>
<p id="v5"><sup><small>5</small></sup>  Turiu jaučių, asilų, avių, tarnų bei tarnaičių ir siunčiu pranešti savo valdovui, kad surasčiau malonę jo akyse’ ”. </p>
<p id="v6"><sup><small>6</small></sup>  Pasiuntiniai, sugrįžę pas Jokūbą, pranešė: “Buvome nuėję pas tavo brolį Ezavą, jis ateina tavęs pasitikti su keturiais šimtais vyrų!” </p>
<p id="v7"><sup><small>7</small></sup>  Jokūbas labai išsigando ir susirūpino. Jis padalino žmones, avis, galvijus bei kupranugarius į du būrius </p>
<p id="v8"><sup><small>8</small></sup>  ir tarė: “Jei Ezavas užpuls vieną būrį ir jį sumuš, tai bent likęs išsigelbės”. </p>
<p id="v9"><sup><small>9</small></sup>  Jokūbas meldėsi: “Mano tėvo Abraomo ir mano tėvo Izaoko Dieve, Viešpatie, kuris man sakei: ‘Grįžk į savo šalį pas savo gimines, ir Aš tau gera darysiu’. </p>
<p id="v10"><sup><small>10</small></sup>  Aš nevertas net mažiausios Tavo malonės ir ištikimybės, kurią parodei savo tarnui. Aš tik su lazda perėjau Jordaną, o dabar turiu du būrius. </p>
<p id="v11"><sup><small>11</small></sup>  Išgelbėk mane iš mano brolio Ezavo rankos, nes aš jo bijau, kad atėjęs nenužudytų manęs ir motinų su vaikais. </p>
<p id="v12"><sup><small>12</small></sup>  Tu juk sakei: ‘Aš tikrai darysiu tau gera ir padauginsiu tavo palikuonis, kad jie bus kaip jūros smiltys ir jų neįmanoma bus suskaičiuoti dėl gausybės’ ”. </p>
<p id="v13"><sup><small>13</small></sup>  Jokūbas tą naktį nakvojo toje vietoje. Rytą jis parinko dovanų savo broliui Ezavui iš to, ką turėjo: </p>
<p id="v14"><sup><small>14</small></sup>  du šimtus ožkų ir dvidešimt ožių, du šimtus avių ir dvidešimt avinų, </p>
<p id="v15"><sup><small>15</small></sup>  trisdešimt kupranugarių su kumeliukais, keturiasdešimt karvių ir dešimt jaučių, dvidešimt asilių ir dešimt asilų. </p>
<p id="v16"><sup><small>16</small></sup>  Jis juos atidavė tarnams ir išsiuntė po būrį atskirai, sakydamas: “Eikite pirma manęs, palikdami tarpus tarp bandų!” </p>
<p id="v17"><sup><small>17</small></sup>  Jis įsakė pirmajam: “Kai tave sutiks mano brolis Ezavas, klausdamas: ‘Kam tu priklausai? Kur eini? Kam priklauso šita banda?’, </p>
<p id="v18"><sup><small>18</small></sup>  tai atsakyk: ‘Tavo tarnui Jokūbui. Tai dovana, siunčiama mano valdovui Ezavui; štai ir jis pats ateina paskui mus’ ”. </p>
<p id="v19"><sup><small>19</small></sup>  Jis taip įsakė antrajam, trečiajam ir visiems, kurie ginė bandas: “Kalbėkite šitais žodžiais Ezavui, kai jį sutiksite, </p>
<p id="v20"><sup><small>20</small></sup>  ir pridurkite: ‘Tavo tarnas Jokūbas taip pat ateina paskui mus’ ”. Jokūbas galvojo: “Aš jį permaldausiu dovanomis, kurias siunčiu pirma savęs, paskui sutiksiu jį patį. Gal jis mane draugiškai sutiks?” </p>
<p id="v21"><sup><small>21</small></sup>  Pasiųstos dovanos išėjo pirma jo, o jis pats tą naktį nakvojo stovykloje. </p>
<p id="v22"><sup><small>22</small></sup>  Tą pačią naktį atsikėlęs jis paėmė abi žmonas, abi tarnaites ir vienuolika sūnų ir perbrido Jaboko brastą. </p>
<p id="v23"><sup><small>23</small></sup>  Jis perkėlė per upelį juos ir visa, ką turėjo. </p>
<p id="v24"><sup><small>24</small></sup>  Jokūbas pasiliko vienas. Ten jis grūmėsi su vienu vyru iki aušros. </p>
<p id="v25"><sup><small>25</small></sup>  Matydamas, kad neįstengia jo įveikti, tas vyras smogė Jokūbui į šlaunį ir išnarino Jokūbo šlaunies sąnarį. </p>
<p id="v26"><sup><small>26</small></sup>  Tada tas vyras tarė: “Paleisk mane, nes jau aušta!” Jokūbas atsakė: “Nepaleisiu tavęs, jei manęs nepalaiminsi!” </p>
<p id="v27"><sup><small>27</small></sup>  Tas klausė: “Kuo tu vardu?” Jis atsakė: “Jokūbas”. </p>
<p id="v28"><sup><small>28</small></sup>  Tada jis tarė: “Tu nebebūsi vadinamas Jokūbu, bet Izraeliu, nes tu kovojai su Dievu ir su žmonėmis ir nugalėjai”. </p>
<p id="v29"><sup><small>29</small></sup>  Jokūbas klausė: “Pasakyk man savo vardą”. Bet tas atsakė: “Kam gi klausi mano vardo?” Ir jis ten jį palaimino. </p>
<p id="v30"><sup><small>30</small></sup>  Jokūbas pavadino tą vietą Penieliu: “Aš regėjau Dievą veidas į veidą ir išlikau gyvas”. </p>
<p id="v31"><sup><small>31</small></sup>  Kai jis perėjo Penielį, patekėjo saulė, ir jis šlubavo viena koja. </p>
<p id="v32"><sup><small>32</small></sup>  Todėl iki šios dienos Izraelio vaikai nevalgo šlaunies raumenų, nes Jokūbo šlaunis buvo sužeista. <sup id="cite1"><a href="#fn1">[1]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/lt/Bible/Genesis/31">
          <span class="mdi mdi-arrow-left-drop-circle"></span><span class="pl-2">Pradžios knyga - Skyrius 31</span>
        </a>
        </td>
        <td>
        <a href="/lt/Bible/Genesis/Index">
          <span class="mdi mdi-book-open-variant"></span><span class="pl-2">Indeksas</span>
        </a>
        </td>
        <td>
        <a href="/lt/Bible/Genesis/33">
          <span class="pr-2">Pradžios knyga - Skyrius 33</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 32:32 <i>Izraelio vaikai</i>: <a href="/lt/The_Urantia_Book/96#p2_3">UK 96:2.3</a>. </li>
</ol>
</div>
