<!--
title: Pradžios knyga - Skyrius 3
description: 
published: true
date: 2022-10-7T19:22:47Z
tags: bible, bible—genesis
editor: ckeditor
dateCreated: 2022-9-10T13:44:15Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Genesis/2">Pradžios knyga - Skyrius 2</a></td>
        <td><a href="/lt/Bible/Genesis/Index">Indeksas</a></td>
        <td><a href="/lt/Bible/Genesis/4">Pradžios knyga - Skyrius 4</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Gyvatė buvo gudresnė už visus žemės gyvūnus, kuriuos Viešpats Dievas sutvėrė. Ji tarė moteriai: “Ar tikrai Dievas pasakė: ‘Nevalgykite nuo visų sodo medžių’?” <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v2"><sup><small>2</small></sup>  Moteris atsakė gyvatei: “Mums leista valgyti sodo medžių vaisius, <sup id="cite4"><a href="#fn4">[4]</a></sup> <sup id="cite5"><a href="#fn5">[5]</a></sup></p>
<p id="v3"><sup><small>3</small></sup>  išskyrus vaisius medžio, kuris yra sodo viduryje. Dievas įsakė: ‘Nevalgykite nuo jo ir nelieskite jo, kad nemirtumėte’ ”. </p>
<p id="v4"><sup><small>4</small></sup>  Gyvatė atsakė: “Nemirsite! </p>
<p id="v5"><sup><small>5</small></sup>  Dievas žino, kad tą dieną, kurią valgysite nuo jo, atsivers jūsų akys ir jūs tapsite kaip dievai, pažindami gera ir bloga”. </p>
<p id="v6"><sup><small>6</small></sup>  Kai moteris pamatė, kad medžio vaisiai yra tinkami maistui, patrauklūs akims ir, vieną suvalgius, galima įsigyti išminties, ji paėmė jo vaisių, pati valgė ir davė savo vyrui, ir jis valgė. <sup id="cite6"><a href="#fn6">[6]</a></sup> <sup id="cite7"><a href="#fn7">[7]</a></sup> <sup id="cite8"><a href="#fn8">[8]</a></sup></p>
<p id="v7"><sup><small>7</small></sup>  Tada atsivėrė abiejų akys ir jie suprato esą nuogi; juodu supynė figmedžio lapus ir pasidarė prijuostes. </p>
<p id="v8"><sup><small>8</small></sup>  Dienai atvėsus, išgirdę Viešpaties Dievo, vaikščiojančio sode, balsą, Adomas ir jo žmona pasislėpė nuo Viešpaties Dievo veido tarp sodo medžių. <sup id="cite9"><a href="#fn9">[9]</a></sup> <sup id="cite10"><a href="#fn10">[10]</a></sup> <sup id="cite11"><a href="#fn11">[11]</a></sup> <sup id="cite12"><a href="#fn12">[12]</a></sup></p>
<p id="v9"><sup><small>9</small></sup>  Viešpats Dievas pašaukė Adomą: “Kur tu esi?” </p>
<p id="v10"><sup><small>10</small></sup>  O tas atsiliepė: “Išgirdau Tavo balsą ir, išsigandęs, kad esu nuogas, pasislėpiau”. </p>
<p id="v11"><sup><small>11</small></sup>  Dievas tarė: “Kas tau pasakė, kad tu nuogas? Gal valgei nuo medžio, nuo kurio tau įsakiau nevalgyti?” </p>
<p id="v12"><sup><small>12</small></sup>  Žmogus atsakė: “Moteris, kurią Tu man davei, davė man nuo to medžio, ir aš valgiau”. <sup id="cite13"><a href="#fn13">[13]</a></sup></p>
<p id="v13"><sup><small>13</small></sup>  Tada Viešpats Dievas tarė moteriai: “Kodėl tu taip padarei?” Moteris atsakė: “Gyvatė mane apgavo, ir aš valgiau”. </p>
<p id="v14"><sup><small>14</small></sup>  Tada Viešpats Dievas tarė gyvatei: “Kadangi taip padarei, esi prakeikta tarp visų gyvulių ir laukinių žvėrių. Tu slinksi pilvu ir dulkes ėsi per visą savo gyvenimą! <sup id="cite14"><a href="#fn14">[14]</a></sup></p>
<p id="v15"><sup><small>15</small></sup>  Aš sukelsiu priešiškumą tarp tavęs ir moters, tarp tavo sėklos ir moters sėklos. Ji sutrins tau galvą, o tu gelsi jai į kulnį”. <sup id="cite15"><a href="#fn15">[15]</a></sup></p>
<p id="v16"><sup><small>16</small></sup>  Moteriai Jis tarė: “Aš padauginsiu tavo nėštumo vargus ir su skausmu tu gimdysi vaikus; tave trauks prie tavo vyro, o jis tau viešpataus”. <sup id="cite16"><a href="#fn16">[16]</a></sup></p>
<p id="v17"><sup><small>17</small></sup>  O Adomui Jis tarė: “Kadangi tu paklausei savo žmonos ir valgei nuo medžio, apie kurį tau buvau įsakęs: ‘Nevalgyk nuo jo’,­prakeikta bus žemė dėl tavęs! Vargdamas turėsi maitintis iš jos visą savo gyvenimą. <sup id="cite17"><a href="#fn17">[17]</a></sup></p>
<p id="v18"><sup><small>18</small></sup>  Erškėčius ir usnis ji augins tau, ir tu valgysi lauko augalus. </p>
<p id="v19"><sup><small>19</small></sup>  Valgysi prakaitu uždirbtą duoną, kol sugrįši į žemę, iš kurios esi paimtas. Esi dulkė ir dulke vėl pavirsi”. <sup id="cite18"><a href="#fn18">[18]</a></sup> <sup id="cite19"><a href="#fn19">[19]</a></sup></p>
<p id="v20"><sup><small>20</small></sup>  Adomas pavadino savo žmoną Ieva, nes ji tapo visų gyvųjų motina. <sup id="cite20"><a href="#fn20">[20]</a></sup></p>
<p id="v21"><sup><small>21</small></sup>  Viešpats Dievas padarė Adomui ir jo žmonai kailinius rūbus ir jais apvilko juos. </p>
<p id="v22"><sup><small>22</small></sup>  Tada Viešpats Dievas tarė: “Štai žmogus tapo kaip vienas iš mūsų, pažindamas gera ir bloga; ir dabar, kad jis, ištiesęs savo ranką, neskintų nuo gyvybės medžio ir nevalgytų, ir negyventų per amžius”. <sup id="cite21"><a href="#fn21">[21]</a></sup> <sup id="cite22"><a href="#fn22">[22]</a></sup> <sup id="cite23"><a href="#fn23">[23]</a></sup></p>
<p id="v23"><sup><small>23</small></sup>  Todėl Viešpats Dievas išvarė jį iš Edeno sodo dirbti žemę, iš kurios jis buvo paimtas. <sup id="cite24"><a href="#fn24">[24]</a></sup> <sup id="cite25"><a href="#fn25">[25]</a></sup></p>
<p id="v24"><sup><small>24</small></sup>  Išvaręs žmogų, į rytus nuo Edeno sodo Viešpats pastatė cherubus su švytruojančiu ugniniu kardu saugoti kelią prie gyvybės medžio. <sup id="cite26"><a href="#fn26">[26]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Genesis/2">Pradžios knyga - Skyrius 2</a></td>
        <td><a href="/lt/Bible/Genesis/Index">Indeksas</a></td>
        <td><a href="/lt/Bible/Genesis/4">Pradžios knyga - Skyrius 4</a></td>
      </tr>
    </tbody>
  </table>
</figure>
<h2>Nuorodos</h2>
<div style="column-width: 30em;">
<ol>
  <li id="fn1"><a href="#cite1">↑</a> 3:1-5 <i>Gyvatė: piktųjų dvasių balsas</i>: <a href="/lt/The_Urantia_Book/88#p1_5">UK 88:1.5</a>.  <i>Valgykite vaisius, tapkite dievais</i>: <a href="/lt/The_Urantia_Book/73#p6_5">UK 73:6.5</a>.  <i>Įspėjimas</i>: <a href="/lt/The_Urantia_Book/75#p4_5">UK 75:4.5</a>. </li>
  <li id="fn2"><a href="#cite2">↑</a> 3:1-19 <i>Žmonijos žlugimas</i>: <a href="/lt/The_Urantia_Book/89#p2_3">UK 89:2.3</a>. </li>
  <li id="fn3"><a href="#cite3">↑</a> 3:1a <i>Kaligastijos sklypas</i>: <a href="/lt/The_Urantia_Book/75#p3_6">UK 75:3.6</a>.  <i>Kaligastijos sklypas</i>: <a href="/lt/The_Urantia_Book/75#p3_3">UK 75:3.3</a>. </li>
  <li id="fn4"><a href="#cite4">↑</a> 3:2 <i>Medžių vaisiai</i>: <a href="/lt/The_Urantia_Book/76#p4_4">UK 76:4.4</a>. </li>
  <li id="fn5"><a href="#cite5">↑</a> 3:2-3 <i>Uždraustas vaisius</i>: <a href="/lt/The_Urantia_Book/89#p2_1">UK 89:2.1</a>. </li>
  <li id="fn6"><a href="#cite6">↑</a> 3:6 <i>Adomo ir Ievos „nuodėmė“</i>: <a href="/lt/The_Urantia_Book/75#p8_4">UK 75:8.4</a>. </li>
  <li id="fn7"><a href="#cite7">↑</a> 3:6a <i>Cano malonus Ievos akims</i>: <a href="/lt/The_Urantia_Book/75#p4_7">UK 75:4.7</a>. </li>
  <li id="fn8"><a href="#cite8">↑</a> 3:6b <i>Naujos ir pagausėjusios žinios</i>: <a href="/lt/The_Urantia_Book/75#p4_7">UK 75:4.7</a>. </li>
  <li id="fn9"><a href="#cite9">↑</a> 3:8 <i>Sodo balsai</i>: <a href="/lt/The_Urantia_Book/39#p5_3">UK 39:5.3</a>. </li>
  <li id="fn10"><a href="#cite10">↑</a> 3:8-10 <i>Balsas sode</i>: <a href="/lt/The_Urantia_Book/74#p8_15">UK 74:8.15</a>. </li>
  <li id="fn11"><a href="#cite11">↑</a> 3:8-13 <i>Įrašyta kaip: „Dievas šaukia...“</i>: <a href="/lt/The_Urantia_Book/75#p4_8">UK 75:4.8</a>.  <i>Pranešimas apie įsipareigojimų neįvykdymą</i>: <a href="/lt/The_Urantia_Book/75#p4_2">UK 75:4.2</a>.  <i>Balsas sode</i>: <a href="/lt/The_Urantia_Book/73#p7_5">UK 73:7.5</a>. </li>
  <li id="fn12"><a href="#cite12">↑</a> 3:8-19 <i>Sodo balsai</i>: <a href="/lt/The_Urantia_Book/51#p3_5">UK 51:3.5</a>. </li>
  <li id="fn13"><a href="#cite13">↑</a> 3:12-17 <i>Kaltinti moteris</i>: <a href="/lt/The_Urantia_Book/84#p4_4">UK 84:4.4</a>. </li>
  <li id="fn14"><a href="#cite14">↑</a> 3:14,19 <i># 2 Dulkės į dulkes</i>: <a href="/lt/The_Urantia_Book/89#p6_7">UK 89:6.7</a>. </li>
  <li id="fn15"><a href="#cite15">↑</a> 3:15 <i>Stiprus ir ilgalaikis priešiškumas</i>: <a href="/lt/The_Urantia_Book/75#p5_9">UK 75:5.9</a>. </li>
  <li id="fn16"><a href="#cite16">↑</a> 3:16-19 <i>Būsimas elgesys</i>: <a href="/lt/The_Urantia_Book/75#p7_3">UK 75:7.3</a>. </li>
  <li id="fn17"><a href="#cite17">↑</a> 3:17-19 <i>Menkas darbas</i>: <a href="/lt/The_Urantia_Book/81#p1_4">UK 81:1.4</a>.  <i>Vadinamasis žmogaus nuopuolis</i>: <a href="/lt/The_Urantia_Book/148#p4_7">UK 148:4.7</a>. </li>
  <li id="fn18"><a href="#cite18">↑</a> 3:19 <i>Jų veidų prakaitas</i>: <a href="/lt/The_Urantia_Book/76#p1_4">UK 76:1.4</a>.  <i>Dulkės į dulkes</i>: <a href="/lt/The_Urantia_Book/112#p3_5">UK 112:3.5</a>.  <i>Mūsų rėmas yra dulkės</i>: <a href="/lt/The_Urantia_Book/112#p7_19">UK 112:7.19</a>.  <i>Kūnas grįžta į žemę</i>: <a href="/lt/The_Urantia_Book/1#p4_3">UK 1:4.3</a>.  <i>Tavo veido prakaite</i>: <a href="/lt/The_Urantia_Book/66#p7_19">UK 66:7.19</a>.  <i>Dulkės tu esi, kad dulkės sugrįžtų</i>: <a href="/lt/The_Urantia_Book/68#p6_1">UK 68:6.1</a>.  <i>Jei nedirbk, nevalgyk</i>: <a href="/lt/The_Urantia_Book/69#p2_5">UK 69:2.5</a>. </li>
  <li id="fn19"><a href="#cite19">↑</a> 3:19,23 <i>Adomo ir Ievos kūnai</i>: <a href="/lt/The_Urantia_Book/74#p8_4">UK 74:8.4</a>. </li>
  <li id="fn20"><a href="#cite20">↑</a> 3:20 <i>Ieva</i>: <a href="/lt/The_Urantia_Book/51#p3_9">UK 51:3.9</a>.  <i>Ievos kultas</i>: <a href="/lt/The_Urantia_Book/80#p7_7">UK 80:7.7</a>. </li>
  <li id="fn21"><a href="#cite21">↑</a> 3:22 <i>Gyvybės medis</i>: <a href="/lt/The_Urantia_Book/85#p2_4">UK 85:2.4</a>. </li>
  <li id="fn22"><a href="#cite22">↑</a> 3:22,24 <i>Gyvybės medis</i>: <a href="/lt/The_Urantia_Book/73#p6_3">UK 73:6.3</a>.  <i>Gyvybės medis</i>: <a href="/lt/The_Urantia_Book/73#p6_1">UK 73:6.1</a>. </li>
  <li id="fn23"><a href="#cite23">↑</a> 3:22-24 <i>Mirties nuosprendis</i>: <a href="/lt/The_Urantia_Book/75#p7_6">UK 75:7.6</a>. </li>
  <li id="fn24"><a href="#cite24">↑</a> 3:23 <i>Edeno sodas</i>: <a href="/lt/The_Urantia_Book/43#p6_2">UK 43:6.2</a>. </li>
  <li id="fn25"><a href="#cite25">↑</a> 3:23-24 <i>Į rytus nuo Edeno</i>: <a href="/lt/The_Urantia_Book/74#p7_1">UK 74:7.1</a>.  <i>Kelionė į rytus</i>: <a href="/lt/The_Urantia_Book/76#p0_1">UK 76:0.1</a>.  <i>Paliekant Edeną</i>: <a href="/lt/The_Urantia_Book/75#p6_2">UK 75:6.2</a>.  <i>Į rytus nuo Edeno</i>: <a href="/lt/The_Urantia_Book/74#p3_9">UK 74:3.9</a>. </li>
  <li id="fn26"><a href="#cite26">↑</a> 3:24 <i>Į rytus nuo Edeno</i>: <a href="/lt/The_Urantia_Book/73#p5_1">UK 73:5.1</a>. </li>
</ol>
</div>
