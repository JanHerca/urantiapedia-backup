<!--
title: Pradžios knyga - Skyrius 40
description: 
published: true
date: 2023-11-8T21:52:7Z
tags: bible, bible—genesis
editor: ckeditor
dateCreated: 2022-9-10T13:44:15Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/lt/Bible/Genesis/39">
          <span class="mdi mdi-arrow-left-drop-circle"></span><span class="pl-2">Pradžios knyga - Skyrius 39</span>
        </a>
        </td>
        <td>
        <a href="/lt/Bible/Genesis/Index">
          <span class="mdi mdi-book-open-variant"></span><span class="pl-2">Indeksas</span>
        </a>
        </td>
        <td>
        <a href="/lt/Bible/Genesis/41">
          <span class="pr-2">Pradžios knyga - Skyrius 41</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Po kurio laiko nusikalto Egipto karaliui jo vyno pilstytojas ir duonkepys. </p>
<p id="v2"><sup><small>2</small></sup>  Faraonas supyko ant abiejų savo valdininkų: ant vyno pilstytojų viršininko ir duonkepių viršininko. </p>
<p id="v3"><sup><small>3</small></sup>  Jis įsakė juos uždaryti sargybos viršininko kalėjime, kur kalėjo Juozapas. </p>
<p id="v4"><sup><small>4</small></sup>  Sargybos viršininkas pavedė Juozapui juos prižiūrėti ir jiems patarnauti. Jie ten sėdėjo ilgesnį laiką. </p>
<p id="v5"><sup><small>5</small></sup>  Egipto karaliaus vyno pilstytojas ir duonkepys tą pačią naktį sapnavo sapną, ir kiekvieno sapnas turėjo savo reikšmę. </p>
<p id="v6"><sup><small>6</small></sup>  Juozapas, įėjęs pas juos rytą, pastebėjo juos esant prislėgtus. </p>
<p id="v7"><sup><small>7</small></sup>  Jis paklausė jų: “Kodėl šiandien jūsų veidai tokie paniurę?” </p>
<p id="v8"><sup><small>8</small></sup>  Jie atsakė: “Sapnavome sapną, bet nėra, kas jį išaiškintų”. Juozapas jiems tarė: “Argi ne iš Dievo ateina išaiškinimas? Papasakokite juos man”. </p>
<p id="v9"><sup><small>9</small></sup>  Tuomet vyno pilstytojų viršininkas papasakojo savo sapną Juozapui: “Aš sapnavau, kad pasirodė vynmedis prieš mane. </p>
<p id="v10"><sup><small>10</small></sup>  Jis turėjo tris šakeles, išleido pumpurus, išskleidė žiedus ir subrandino vynuoges ant kekių. </p>
<p id="v11"><sup><small>11</small></sup>  Faraono taurę laikiau savo rankoje. Paėmiau vynuogių, išspaudžiau jas į faraono taurę ir padaviau taurę faraonui”. </p>
<p id="v12"><sup><small>12</small></sup>  Juozapas jam atsakė: “Štai sapno išaiškinimas: trys šakelės yra trys dienos. </p>
<p id="v13"><sup><small>13</small></sup>  Po trijų dienų faraonas sugrąžins tave tarnybon, ir tu padavinėsi faraonui taurę į jo ranką, kaip pirma darydavai, kai buvai jo vyno pilstytojas. </p>
<p id="v14"><sup><small>14</small></sup>  Atsimink mane, kai tau bus gerai, ir pasigailėk manęs, paminėk mane faraonui ir padėk man išeiti iš šitų namų. </p>
<p id="v15"><sup><small>15</small></sup>  Aš esu pavogtas iš hebrajų krašto ir čia nesu nusikaltimo padaręs, už kurį mane laikytų kalėjime”. <sup id="cite1"><a href="#fn1">[1]</a></sup></p>
<p id="v16"><sup><small>16</small></sup>  Kepėjų viršininkas girdėdamas, kad jis gerai išaiškino, tarė Juozapui: “O aš sapnuodamas mačiau tris pintines ant savo galvos. </p>
<p id="v17"><sup><small>17</small></sup>  Viršutinėje pintinėje buvo įvairių keptų valgių faraonui, ir paukščiai lesė iš tos pintinės”. </p>
<p id="v18"><sup><small>18</small></sup>  Juozapas atsakė: “Štai sapno išaiškinimas: trys pintinės yra trys dienos. </p>
<p id="v19"><sup><small>19</small></sup>  Po trijų dienų faraonas nukirs tavo galvą, tave pakabins ant medžio, ir paukščiai les tavo kūną”. </p>
<p id="v20"><sup><small>20</small></sup>  Trečiąją dieną buvo faraono gimtadienis ir jis iškėlė puotą visiems savo tarnams. Jis atsiminė savo vyriausiąjį vyno pilstytoją ir vyriausiąjį duonkepį. </p>
<p id="v21"><sup><small>21</small></sup>  Faraonas sugrąžino vyriausiąjį vyno pilstytoją į jo tarnybą, ir jis vėl padavinėjo taurę faraonui. </p>
<p id="v22"><sup><small>22</small></sup>  O kepėjų viršininką jis įsakė pakarti, kaip Juozapas buvo jiems išaiškinęs. </p>
<p id="v23"><sup><small>23</small></sup>  Tačiau vyno pilstytojų viršininkas neatsiminė Juozapo ir pamiršo jį. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/lt/Bible/Genesis/39">
          <span class="mdi mdi-arrow-left-drop-circle"></span><span class="pl-2">Pradžios knyga - Skyrius 39</span>
        </a>
        </td>
        <td>
        <a href="/lt/Bible/Genesis/Index">
          <span class="mdi mdi-book-open-variant"></span><span class="pl-2">Indeksas</span>
        </a>
        </td>
        <td>
        <a href="/lt/Bible/Genesis/41">
          <span class="pr-2">Pradžios knyga - Skyrius 41</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 40:15 <i>hebrajai</i>: <a href="/lt/The_Urantia_Book/96#p2_3">UK 96:2.3</a>. </li>
</ol>
</div>
