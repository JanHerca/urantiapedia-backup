<!--
title: Pradžios knyga - Skyrius 37
description: 
published: true
date: 2022-10-7T19:22:47Z
tags: bible, bible—genesis
editor: ckeditor
dateCreated: 2022-9-10T13:44:15Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Genesis/36">Pradžios knyga - Skyrius 36</a></td>
        <td><a href="/lt/Bible/Genesis/Index">Indeksas</a></td>
        <td><a href="/lt/Bible/Genesis/38">Pradžios knyga - Skyrius 38</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Jokūbas apsigyveno Kanaano šalyje, kur jo tėvas buvo ateivis. </p>
<p id="v2"><sup><small>2</small></sup>  Tokia yra Jokūbo istorija. Juozapas, būdamas septyniolikos metų, ganė su savo broliais avis; vaikinas gyveno su savo tėvo žmonų Bilhos ir Zilpos sūnumis. Juozapas pranešdavo tėvui, kai jie ką pikta kalbėdavo. </p>
<p id="v3"><sup><small>3</small></sup>  Izraelis mylėjo Juozapą labiau už kitus savo sūnus, nes jis gimė jam sulaukus žilos senatvės. Tėvas jam padarė margą apdarą. </p>
<p id="v4"><sup><small>4</small></sup>  Jo broliai, pastebėję, kad jų tėvas Juozapą myli labiau už visus brolius, neapkentė jo ir nesugyveno su juo. </p>
<p id="v5"><sup><small>5</small></sup>  Kartą Juozapas sapnavo sapną ir jį papasakojo savo broliams. Tada jie ėmė dar labiau jo nekęsti. </p>
<p id="v6"><sup><small>6</small></sup>  Jis jiems tarė: “Pasiklausykite mano sapno: </p>
<p id="v7"><sup><small>7</small></sup>  štai mes rišome pėdus laukuose; mano pėdas atsistojo ir stovėjo tiesus, o jūsų pėdai sustojo aplinkui ir nusilenkė prieš mano pėdą”. </p>
<p id="v8"><sup><small>8</small></sup>  Broliai jam atsakė: “Bene būsi mūsų karalius? O gal mus valdysi?” Ir jie dar labiau jo neapkentė dėl jo sapnų ir jo kalbų. </p>
<p id="v9"><sup><small>9</small></sup>  Jis sapnavo dar kitą sapną ir papasakojo savo broliams: “Sapnavau dar vieną sapną, kad saulė, mėnulis ir vienuolika žvaigždžių lenkėsi prieš mane”. </p>
<p id="v10"><sup><small>10</small></sup>  Kai jis papasakojo tą sapną savo tėvui ir savo broliams, tėvas jį subarė: “Koks čia sapnas! Nejaugi aš, tavo motina ir broliai ateisime ir nusilenksime iki žemės prieš tave?” </p>
<p id="v11"><sup><small>11</small></sup>  Jo broliai pavydėjo jam, bet tėvas įsidėmėjo tuos žodžius. </p>
<p id="v12"><sup><small>12</small></sup>  Kartą jo broliai ganė tėvo avis prie Sichemo. </p>
<p id="v13"><sup><small>13</small></sup>  Tėvas tarė Juozapui: “Ar tavo broliai negano prie Sichemo? Eikš, aš tave pasiųsiu pas juos!” Jis atsiliepė: “Aš čia!” </p>
<p id="v14"><sup><small>14</small></sup>  “Eik, pažiūrėk, kaip tavo broliams ten sekasi, ir parėjęs pranešk man”. Taigi tėvas išsiuntė Juozapą iš Hebrono slėnio į Sichemą. </p>
<p id="v15"><sup><small>15</small></sup>  Vienas vyras sutiko Juozapą beklaidžiojantį lauke ir paklausė: “Ko ieškai?” </p>
<p id="v16"><sup><small>16</small></sup>  Jis atsakė: “Ieškau savo brolių. Pasakyk man, kur jie gano?” </p>
<p id="v17"><sup><small>17</small></sup>  Tas vyras atsakė: “Jie išėjo iš čia. Nugirdau juos kalbant: ‘Eikime į Dotaną’ ”. Juozapas ėjo paskui savo brolius ir rado juos Dotane. </p>
<p id="v18"><sup><small>18</small></sup>  Jie, iš tolo pamatę jį ateinant, slapta susimokė jį nužudyti. </p>
<p id="v19"><sup><small>19</small></sup>  Jie sakė vienas kitam: “Štai ateina sapnuotojas! <sup id="cite1"><a href="#fn1">[1]</a></sup></p>
<p id="v20"><sup><small>20</small></sup>  Dabar užmuškime jį, įmeskime į duobę ir sakykime: ‘Plėšrus žvėris jį suėdė’; tada pamatysime, kas bus iš jo sapnų!” </p>
<p id="v21"><sup><small>21</small></sup>  Bet Rubenas, tai išgirdęs, išgelbėjo jį iš jų rankų, sakydamas: “Nežudykime jo. </p>
<p id="v22"><sup><small>22</small></sup>  Nepraliekite kraujo! Įmeskite jį į šitą dykumoje esančią duobę, bet nesutepkite savo rankų!” Jis taip kalbėjo, norėdamas jį išgelbėti iš jų rankų ir sugrąžinti tėvui. </p>
<p id="v23"><sup><small>23</small></sup>  Juozapui atėjus pas brolius, jie nutraukė nuo jo margąjį apdarą, kuriuo jis vilkėjo, <sup id="cite2"><a href="#fn2">[2]</a></sup></p>
<p id="v24"><sup><small>24</small></sup>  ir, sugriebę jį, įmetė į duobę, kurioje nebuvo vandens. </p>
<p id="v25"><sup><small>25</small></sup>  Tada jie susėdo valgyti. Staiga jie pamatė izmaelitų karavaną, ateinantį iš Gileado, ir jų kupranugarius, nešančius kvepalų, balzamo ir miros. Jie traukė į Egiptą. </p>
<p id="v26"><sup><small>26</small></sup>  Judas tarė savo broliams: “Ką laimėsime, užmušę savo brolį ir nuslėpę jo kraują? </p>
<p id="v27"><sup><small>27</small></sup>  Parduokime jį izmaelitams ir nesutepkime savo rankų. Juk jis mūsų brolis, mūsų kūnas!” Broliai paklausė jo. </p>
<p id="v28"><sup><small>28</small></sup>  Einant pro šalį Midjano pirkliams, jie, ištraukę Juozapą iš duobės, pardavė izmaelitams už dvidešimt sidabrinių; tie nusivedė Juozapą į Egiptą. </p>
<p id="v29"><sup><small>29</small></sup>  Rubenas, sugrįžęs prie duobės ir pamatęs, kad Juozapo nebėra, perplėšė savo drabužius. </p>
<p id="v30"><sup><small>30</small></sup>  Sugrįžęs pas brolius, tarė: “Vaiko nebėra! Kur aš eisiu!” </p>
<p id="v31"><sup><small>31</small></sup>  Jie paėmė Juozapo apdarą ir, papjovę ožį, tą apdarą pamirkė jo kraujyje </p>
<p id="v32"><sup><small>32</small></sup>  ir pasiuntė jį tėvui, sakydami: “Štai ką radome. Pažiūrėk, ar tai ne tavo sūnaus apdaras?” </p>
<p id="v33"><sup><small>33</small></sup>  Pažinęs jį, tėvas tarė: “Tai mano sūnaus apdaras! Plėšrus žvėris jį suėdė! Juozapas tikrai sudraskytas!” </p>
<p id="v34"><sup><small>34</small></sup>  Jokūbas persiplėšė drabužius, užsivilko ašutinę ir daugelį dienų gedėjo savo sūnaus. <sup id="cite3"><a href="#fn3">[3]</a></sup></p>
<p id="v35"><sup><small>35</small></sup>  Visi jo sūnūs ir dukterys guodė jį, tačiau jis nesidavė guodžiamas ir tarė: “Aš gedėdamas nueisiu į mirusiųjų buveinę pas savo sūnų”. Taip jį apraudojo jo tėvas. </p>
<p id="v36"><sup><small>36</small></sup>  Tuo metu midjaniečiai Egipte pardavė jį Potifarui, faraono rūmų valdininkui, sargybos viršininkui. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Genesis/36">Pradžios knyga - Skyrius 36</a></td>
        <td><a href="/lt/Bible/Genesis/Index">Indeksas</a></td>
        <td><a href="/lt/Bible/Genesis/38">Pradžios knyga - Skyrius 38</a></td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 37:19 <i>Dreamer</i>: <a href="/lt/The_Urantia_Book/93#p9_5">UK 93:9.5</a>. </li>
  <li id="fn2"><a href="#cite2">↑</a> 37:23-28 <i>Juozapas pardavė</i>: <a href="/lt/The_Urantia_Book/126#p1_2">UK 126:1.2</a>. </li>
  <li id="fn3"><a href="#cite3">↑</a> 37:34 <i>Skurdas ir atgaila</i>: <a href="/lt/The_Urantia_Book/89#p3_3">UK 89:3.3</a>. </li>
</ol>
</div>
