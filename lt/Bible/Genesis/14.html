<!--
title: Pradžios knyga - Skyrius 14
description: 
published: true
date: 2022-9-13T21:36:43Z
tags: 
editor: ckeditor
dateCreated: 2022-9-10T13:44:15Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Genesis/13">Pradžios knyga - Skyrius 13</a></td>
        <td><a href="/lt/Bible/Genesis/Index">Indeksas</a></td>
        <td><a href="/lt/Bible/Genesis/15">Pradžios knyga - Skyrius 15</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Anomis dienomis karalius Amrafelis iš Šinaro, karalius Arjochas iš Elasaro, Elamo karalius Kedorlaomeras ir Goimo karalius Tidalas </p>
<p id="v2"><sup><small>2</small></sup>  pradėjo karą su Sodomos karaliumi Bera, Gomoros karaliumi Birša, Admos karaliumi Šinabu, Ceboimo karaliumi Šemeberu ir karaliumi Belos, dar vadinamo Coaru. </p>
<p id="v3"><sup><small>3</small></sup>  Visi šitie, sudarę sąjungą, ėjo į Sidimo slėnį, kur dabar yra Druskos jūra. </p>
<p id="v4"><sup><small>4</small></sup>  Dvylika metų jie tarnavo Kedorlaomeriui, o tryliktaisiais metais sukilo. </p>
<p id="v5"><sup><small>5</small></sup>  Keturioliktaisiais metais atėjo Kedorlaomeris ir jo sąjungininkai. Jie sumušė refajus Aštarot Karnaime, zūzus Hame, emus Šave Kirjataimo lygumoje </p>
<p id="v6"><sup><small>6</small></sup>  ir horus Seyro kalne iki El Parano, kuris siekia dykumą. </p>
<p id="v7"><sup><small>7</small></sup>  Paskui jie atėjo į En Mišpatą, tai yra Kadešą, ir nusiaubė visą amalekiečių kraštą ir amoritus, kurie gyveno Hacecon Tamaroje. </p>
<p id="v8"><sup><small>8</small></sup>  Tada išėjo Sodomos, Gomoros, Admos, Ceboimo ir Belos karaliai ir išsirikiavo kovai Sidimo slėnyje: <sup id="cite1"><a href="#fn1">[1]</a></sup></p>
<p id="v9"><sup><small>9</small></sup>  prieš Elamo karalių Kedorlaomerį, Goimo karalių Tidalą, Šinaro karalių Amrafelį ir Elasaro karalių Arjochą­keturi karaliai prieš penkis. </p>
<p id="v10"><sup><small>10</small></sup>  Sidimo slėnis buvo pilnas dervos duobių. Bėgdami Sodomos ir Gomoros karaliai įkrito į jas, o likusieji pabėgo į kalnus. </p>
<p id="v11"><sup><small>11</small></sup>  Laimėtojai, pasigrobę visą Sodomos bei Gomoros turtą ir visas atsargas, nuėjo. </p>
<p id="v12"><sup><small>12</small></sup>  Jie taip pat paėmė Abromo brolio sūnų Lotą, kuris gyveno Sodomoje, ir jo turtą. </p>
<p id="v13"><sup><small>13</small></sup>  Vienas iš pabėgusiųjų atėjęs pranešė tai Abromui, hebrajui, gyvenančiam amorito Mamrės ąžuolyne; Mamrė ir jo broliai Eškolas ir Aneras buvo Abromo sąjungininkai. <sup id="cite2"><a href="#fn2">[2]</a></sup></p>
<p id="v14"><sup><small>14</small></sup>  Abromas išgirdęs, kad jo brolio sūnus buvo išvestas į nelaisvę, apginklavo tris šimtus aštuoniolika savo išlavintų tarnų, gimusių jo namuose, ir vijosi priešą iki Dano. </p>
<p id="v15"><sup><small>15</small></sup>  Jis, padalinęs savo būrį, užpuolė juos nakčia, sumušė ir vijosi juos ligi Hobos, kuri yra į kairę nuo Damasko, </p>
<p id="v16"><sup><small>16</small></sup>  ir atsiėmė jų pagrobtą turtą, Lotą ir jo turtą, moteris ir žmones. </p>
<p id="v17"><sup><small>17</small></sup>  Kai Abromas sugrįžo, nugalėjęs Kedorlaomerį ir karalius, kurie buvo su juo, Sodomos karalius išėjo jo pasitikti į Šavės slėnį­Karaliaus slėnį. </p>
<p id="v18"><sup><small>18</small></sup>  Melchizedekas, Salemo karalius, atnešė duonos ir vyno. Jis buvo aukščiausiojo Dievo kunigas. <sup id="cite3"><a href="#fn3">[3]</a></sup> <sup id="cite4"><a href="#fn4">[4]</a></sup> <sup id="cite5"><a href="#fn5">[5]</a></sup> <sup id="cite6"><a href="#fn6">[6]</a></sup> <sup id="cite7"><a href="#fn7">[7]</a></sup> <sup id="cite8"><a href="#fn8">[8]</a></sup></p>
<p id="v19"><sup><small>19</small></sup>  Jis laimino jį, sakydamas: “Tebūna Abromas palaimintas aukščiausiojo Dievo, dangaus ir žemės valdovo! </p>
<p id="v20"><sup><small>20</small></sup>  Tebūna šlovinamas aukščiausiasis Dievas, kuris atidavė tavo priešus į tavo rankas!” Ir Abromas davė jam dešimtinę nuo visko. <sup id="cite9"><a href="#fn9">[9]</a></sup></p>
<p id="v21"><sup><small>21</small></sup>  Sodomos karalius tarė Abromui: “Atiduok man žmones, o turtą pasilaikyk!” </p>
<p id="v22"><sup><small>22</small></sup>  Bet Abromas tarė Sodomos karaliui: “Aš, pakėlęs ranką, prisiekiu aukščiausiuoju Dievu, dangaus ir žemės valdovu: </p>
<p id="v23"><sup><small>23</small></sup>  nei siūlo galo, nei kurpių dirželio, nei ko nors kito, kas tau priklauso, aš neimsiu, kad nesakytum: ‘Aš padariau Abromą turtingą!’ </p>
<p id="v24"><sup><small>24</small></sup>  Aš nieko neimsiu, išskyrus tai, ką suvalgė jaunuoliai ir kas priklauso vyrams: Anerui, Eškolui ir Mamrei, kurie ėjo su manimi. Jie tepasiima savo dalį”. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Genesis/13">Pradžios knyga - Skyrius 13</a></td>
        <td><a href="/lt/Bible/Genesis/Index">Indeksas</a></td>
        <td><a href="/lt/Bible/Genesis/15">Pradžios knyga - Skyrius 15</a></td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 14:8-12 <i>Karaliai užėmė Lotą</i>: <a href="/lt/The_Urantia_Book/93#p5_12">UK 93:5.12</a>. </li>
  <li id="fn2"><a href="#cite2">↑</a> 14:13-16 <i>Abramas sumušė karalius</i>: <a href="/lt/The_Urantia_Book/93#p5_12">UK 93:5.12</a>. </li>
  <li id="fn3"><a href="#cite3">↑</a> 14:18 <i>Melchizedekas, Salemo princas</i>: <a href="/lt/The_Urantia_Book/35#p4_5">UK 35:4.5</a>.  <i>Kiti Melchizedeko vardai</i>: <a href="/lt/The_Urantia_Book/93#p2_4">UK 93:2.4</a>.  <i>El Eliono kunigas, Aukščiausiasis</i>: <a href="/lt/The_Urantia_Book/98#p7_12">UK 98:7.12</a>. </li>
  <li id="fn4"><a href="#cite4">↑</a> 14:18 ff <i>Melchizedekas</i>: <a href="/lt/The_Urantia_Book/51#p3_9">UK 51:3.9</a>. </li>
  <li id="fn5"><a href="#cite5">↑</a> 14:18-20 <i>El Elyon, Aukščiausiasis</i>: <a href="/lt/The_Urantia_Book/93#p3_2">UK 93:3.2</a>.  <i>Praleidimai įraše</i>: <a href="/lt/The_Urantia_Book/93#p9_9">UK 93:9.9</a>.  <i>Abromas dešimtinę Melchizedekui</i>: <a href="/lt/The_Urantia_Book/93#p5_13">UK 93:5.13</a>.  <i>Melchizedekas, M. Aukštojo kunigas</i>: <a href="/lt/The_Urantia_Book/93#p2_1">UK 93:2.1</a>. </li>
  <li id="fn6"><a href="#cite6">↑</a> 14:18-20,22 <i>Dauguma aukštumų</i>: <a href="/lt/The_Urantia_Book/43#p3_1">UK 43:3.1</a>.  <i>Aukščiausiasis Dievas (El Elyon)</i>: <a href="/lt/The_Urantia_Book/93#p2_3">UK 93:2.3</a>.  <i>Aukščiausias</i>: <a href="/lt/The_Urantia_Book/93#p3_2">UK 93:3.2</a>. </li>
  <li id="fn7"><a href="#cite7">↑</a> 14:18-22 <i>El Elionas, Aukščiausiasis Dievas</i>: <a href="/lt/The_Urantia_Book/142#p3_4">UK 142:3.4</a>.  <i>El Elyon</i>: <a href="/lt/The_Urantia_Book/96#p1_4">UK 96:1.4</a>. </li>
  <li id="fn8"><a href="#cite8">↑</a> 14:18ff <i>Melchizedekas, Salemo karalius...</i>: <a href="/lt/The_Urantia_Book/93#p4_14">UK 93:4.14</a>.  <i>Machiventa Melchizedek</i>: <a href="/lt/The_Urantia_Book/45#p4_16">UK 45:4.16</a>.  <i>Melchizedekas, Salemo karalius</i>: <a href="/lt/The_Urantia_Book/43#p5_17">UK 43:5.17</a>. </li>
  <li id="fn9"><a href="#cite9">↑</a> 14:20 <i>Palaimintas Aukščiausiasis</i>: <a href="/lt/The_Urantia_Book/43#p5_17">UK 43:5.17</a>.  <i>Dešimtinės sistema</i>: <a href="/lt/The_Urantia_Book/93#p3_1">UK 93:3.1</a>. </li>
</ol>
</div>
