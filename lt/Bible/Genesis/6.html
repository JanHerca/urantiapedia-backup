<!--
title: Pradžios knyga - Skyrius 6
description: 
published: true
date: 2022-10-7T19:22:47Z
tags: bible, bible—genesis
editor: ckeditor
dateCreated: 2022-9-10T13:44:15Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Genesis/5">Pradžios knyga - Skyrius 5</a></td>
        <td><a href="/lt/Bible/Genesis/Index">Indeksas</a></td>
        <td><a href="/lt/Bible/Genesis/7">Pradžios knyga - Skyrius 7</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Kai žmonių padaugėjo žemėje ir jiems gimė dukterų, <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Dievo sūnūs matydami, kad žmonių dukterys gražios, ėmė jas sau į žmonas. <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v3"><sup><small>3</small></sup>  Tada Viešpats tarė: “Mano dvasia nekovos su žmonėmis amžinai, nes jie tėra kūnas; jų dienos bus šimtas dvidešimt metų!” </p>
<p id="v4"><sup><small>4</small></sup>  Anomis dienomis žemėje buvo milžinų. Kai Dievo sūnūs vesdavo žmonių dukteris ir jos pagimdydavo jiems vaikų, jie būdavo galiūnais, senovėje garsiais vyrais. <sup id="cite4"><a href="#fn4">[4]</a></sup></p>
<p id="v5"><sup><small>5</small></sup>  Viešpats, matydamas, kad žmonių nedorybės žemėje buvo didelės ir jų širdies siekiai buvo vien tik pikti, <sup id="cite5"><a href="#fn5">[5]</a></sup></p>
<p id="v6"><sup><small>6</small></sup>  gailėjosi, kad Jis žemėje sutvėrė žmogų, ir sielojosi savo širdyje. <sup id="cite6"><a href="#fn6">[6]</a></sup> <sup id="cite7"><a href="#fn7">[7]</a></sup> <sup id="cite8"><a href="#fn8">[8]</a></sup></p>
<p id="v7"><sup><small>7</small></sup>  Ir Dievas tarė: “Aš išnaikinsiu žmones, kuriuos sutvėriau, nuo žemės paviršiaus; tiek žmones, tiek gyvulius, roplius ir padangių paukščius, nes Aš gailiuosi, kad juos padariau”. <sup id="cite9"><a href="#fn9">[9]</a></sup></p>
<p id="v8"><sup><small>8</small></sup>  Tačiau Nojus rado malonę Viešpaties akyse. </p>
<p id="v9"><sup><small>9</small></sup>  Tokia yra Nojaus giminės istorija. Nojus buvo teisus ir tobulas vyras savo kartoje; jis vaikščiojo su Dievu. <sup id="cite10"><a href="#fn10">[10]</a></sup></p>
<p id="v10"><sup><small>10</small></sup>  Nojus turėjo tris sūnus: Semą, Chamą ir Jafetą. </p>
<p id="v11"><sup><small>11</small></sup>  Dievo akivaizdoje žemė buvo sugedusi ir pilna nusikaltimų. </p>
<p id="v12"><sup><small>12</small></sup>  Dievas pažiūrėjo į žemę ir matė, kad ji sugedusi, nes kiekvienas kūnas žemėje iškreipė savo kelius. </p>
<p id="v13"><sup><small>13</small></sup>  Ir Dievas tarė Nojui: “Aš nusprendžiau padaryti galą kiekvienam kūnui, nes per juos žemė pasidarė pilna nusikaltimų. Aš išnaikinsiu juos nuo žemės paviršiaus. </p>
<p id="v14"><sup><small>14</small></sup>  Pasidaryk arką iš sakuoto medžio, arkoje padaryk pertvaras ir ištepk ją derva iš vidaus ir iš lauko. </p>
<p id="v15"><sup><small>15</small></sup>  Arka turi būti trijų šimtų uolekčių ilgio, penkiasdešimties uolekčių pločio ir trisdešimties uolekčių aukščio. </p>
<p id="v16"><sup><small>16</small></sup>  Padaryk arkai langą uolektis nuo viršaus; arkos duris padaryk jos šone; įrenk joje apatinį, vidurinį ir viršutinį aukštus. </p>
<p id="v17"><sup><small>17</small></sup>  Aš užtvindysiu žemę vandenimis, kad išnaikinčiau kiekvieną kūną, kuriame yra gyvybė. Visa, kas yra žemėje, pražus. <sup id="cite11"><a href="#fn11">[11]</a></sup></p>
<p id="v18"><sup><small>18</small></sup>  Bet Aš padarysiu sandorą su tavimi. Į arką įeisite tu, tavo sūnūs, tavo žmona ir tavo sūnų žmonos su tavimi. <sup id="cite12"><a href="#fn12">[12]</a></sup></p>
<p id="v19"><sup><small>19</small></sup>  Į arką įsivesk po du kiekvienos rūšies gyvius­patiną ir patelę, kad išliktų gyvi su tavimi. </p>
<p id="v20"><sup><small>20</small></sup>  Iš paukščių, iš gyvulių ir iš visų žemės roplių pagal jų rūšį teįeina pas tave po du, kad išliktų gyvi. </p>
<p id="v21"><sup><small>21</small></sup>  Pasiimk visokio maisto ir susikrauk į arką, ir tai tebūna maistas tau ir jiems!” </p>
<p id="v22"><sup><small>22</small></sup>  Nojus padarė viską, ką Dievas jam įsakė. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Genesis/5">Pradžios knyga - Skyrius 5</a></td>
        <td><a href="/lt/Bible/Genesis/Index">Indeksas</a></td>
        <td><a href="/lt/Bible/Genesis/7">Pradžios knyga - Skyrius 7</a></td>
      </tr>
    </tbody>
  </table>
</figure>
<h2>Nuorodos</h2>
<div style="column-width: 30em;">
<ol>
  <li id="fn1"><a href="#cite1">↑</a> 6:1-2 <i>Dievo sūnūs veda žmonas</i>: <a href="/lt/The_Urantia_Book/148#p4_7">UK 148:4.7</a>. </li>
  <li id="fn2"><a href="#cite2">↑</a> 6:2 <i>Adamitai veda Noditus</i>: <a href="/lt/The_Urantia_Book/77#p4_5">UK 77:4.5</a>.  <i>Rasinis paaukštinimas</i>: <a href="/lt/The_Urantia_Book/76#p4_8">UK 76:4.8</a>. </li>
  <li id="fn3"><a href="#cite3">↑</a> 6:2,4 <i>Angelai ne „Dievo sūnūs“</i>: <a href="/lt/The_Urantia_Book/167#p7_2">UK 167:7.2</a>. </li>
  <li id="fn4"><a href="#cite4">↑</a> 6:4 <i>Senų laikų galiūnai</i>: <a href="/lt/The_Urantia_Book/77#p5_9">UK 77:5.9</a>.  <i>Dievo sūnūs, vyrų dukterys</i>: <a href="/lt/The_Urantia_Book/77#p2_3">UK 77:2.3</a>.  <i>Senų laikų galiūnai</i>: <a href="/lt/The_Urantia_Book/73#p1_6">UK 73:1.6</a>. </li>
  <li id="fn5"><a href="#cite5">↑</a> 6:5-10 <i>Lengva išeitis</i>: <a href="/lt/The_Urantia_Book/78#p7_3">UK 78:7.3</a>. </li>
  <li id="fn6"><a href="#cite6">↑</a> 6:6 <i>Dievas atgailavo, kad sukūrė žmogų</i>: <a href="/lt/The_Urantia_Book/136#p1_4">UK 136:1.4</a>.  <i>Sakoma, kad Dievas atgailauja</i>: <a href="/lt/The_Urantia_Book/4#p3_4">UK 4:3.4</a>. </li>
  <li id="fn7"><a href="#cite7">↑</a> 6:6 ff <i>Potvyniai kaip bausmė</i>: <a href="/lt/The_Urantia_Book/4#p5_3">UK 4:5.3</a>. </li>
  <li id="fn8"><a href="#cite8">↑</a> 6:6-7 <i>Sakoma, kad Dievas atgailauja</i>: <a href="/lt/The_Urantia_Book/2#p2_2">UK 2:2.2</a>. </li>
  <li id="fn9"><a href="#cite9">↑</a> 6:7 <i>Žmonijos kūrimas</i>: <a href="/lt/The_Urantia_Book/74#p0_1">UK 74:0.1</a>. </li>
  <li id="fn10"><a href="#cite10">↑</a> 6:9-10 <i>Genealogija</i>: <a href="/lt/The_Urantia_Book/78#p7_3">UK 78:7.3</a>.  <i>Nojus gyveno</i>: <a href="/lt/The_Urantia_Book/78#p7_5">UK 78:7.5</a>.  <i>Hebrajų kilmė</i>: <a href="/lt/The_Urantia_Book/74#p8_10">UK 74:8.10</a>. </li>
  <li id="fn11"><a href="#cite11">↑</a> 6:17 <i>Gyvybės kvėpavimas</i>: <a href="/lt/The_Urantia_Book/36#p6_4">UK 36:6.4</a>.  <i>Gyvybės kvėpavimas</i>: <a href="/lt/The_Urantia_Book/86#p4_3">UK 86:4.3</a>. </li>
  <li id="fn12"><a href="#cite12">↑</a> 6:18 <i>Sandora pakeičia baimę</i>: <a href="/lt/The_Urantia_Book/89#p8_4">UK 89:8.4</a>. </li>
</ol>
</div>
