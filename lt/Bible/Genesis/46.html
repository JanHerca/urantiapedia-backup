<!--
title: Pradžios knyga - Skyrius 46
description: 
published: true
date: 2023-11-8T21:52:7Z
tags: bible, bible—genesis
editor: ckeditor
dateCreated: 2022-9-10T13:44:15Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/lt/Bible/Genesis/45">
          <span class="mdi mdi-arrow-left-drop-circle"></span><span class="pl-2">Pradžios knyga - Skyrius 45</span>
        </a>
        </td>
        <td>
        <a href="/lt/Bible/Genesis/Index">
          <span class="mdi mdi-book-open-variant"></span><span class="pl-2">Indeksas</span>
        </a>
        </td>
        <td>
        <a href="/lt/Bible/Genesis/47">
          <span class="pr-2">Pradžios knyga - Skyrius 47</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Izraelis išsirengė su viskuo, ką turėjo, ir, atėjęs į Beer Šebą, aukojo aukas savo tėvo Izaoko Dievui. </p>
<p id="v2"><sup><small>2</small></sup>  Dievas kalbėjo Izraeliui nakties regėjime: “Jokūbai, Jokūbai!” Tas atsiliepė: “Aš čia”. </p>
<p id="v3"><sup><small>3</small></sup>  Jis kalbėjo: “Aš esu tavo tėvo Dievas, nebijok eiti į Egiptą; ten padarysiu iš tavęs didelę tautą! <sup id="cite1"><a href="#fn1">[1]</a></sup></p>
<p id="v4"><sup><small>4</small></sup>  Aš lydėsiu tave į Egiptą ir parvesiu atgal, o Juozapas savo ranka užspaus tavo akis”. </p>
<p id="v5"><sup><small>5</small></sup>  Tada Jokūbas išėjo iš Beer Šebos. Izraelio sūnūs vežė tėvą Jokūbą, savo vaikus ir žmonas vežimuose, kuriuos faraonas atsiuntė jiems. </p>
<p id="v6"><sup><small>6</small></sup>  Jie pasiėmė gyvulius ir visą savo turtą, kurį buvo įsigiję Kanaano šalyje, ir atėjo į Egiptą; Jokūbas ir su juo visi jo palikuonys: </p>
<p id="v7"><sup><small>7</small></sup>  sūnūs, vaikaičiai, dukterys bei jo sūnų dukterys. Visus savo palikuonis jis atsivedė į Egiptą. </p>
<p id="v8"><sup><small>8</small></sup>  Šitie yra vardai Izraelio vaikų, atėjusių į Egiptą. Jokūbas, jo pirmagimis­Rubenas. </p>
<p id="v9"><sup><small>9</small></sup>  Rubeno sūnūs: Henochas, Paluvas, Hecronas ir Karmis. </p>
<p id="v10"><sup><small>10</small></sup>  Simeono sūnūs: Jemuelis, Jaminas, Ohadas, Jachinas, Coharas ir kanaanietės sūnus Saulius. </p>
<p id="v11"><sup><small>11</small></sup>  Levio sūnūs: Geršonas, Kehatas ir Meraris. </p>
<p id="v12"><sup><small>12</small></sup>  Judo sūnūs: Eras, Onanas, Šela, Perecas ir Zerachas. Tačiau Eras ir Onanas mirė Kanaano šalyje. Faro sūnūs: Esromas ir Hamulas. </p>
<p id="v13"><sup><small>13</small></sup>  Isacharo sūnūs: Tola, Pūva, Jobas ir Šimronas. </p>
<p id="v14"><sup><small>14</small></sup>  Zabulono sūnūs: Seredas, Elonas ir Jachleelis. </p>
<p id="v15"><sup><small>15</small></sup>  Šitie yra Lėjos sūnūs, kuriuos ji pagimdė Jokūbui Mesopotamijoje, ir duktė Dina; iš viso sūnų bei dukterų buvo trisdešimt trys asmenys. </p>
<p id="v16"><sup><small>16</small></sup>  Gado sūnūs: Cifjonas, Hagis, Šūnis, Ecbonas, Eris, Arodis ir Arelis. </p>
<p id="v17"><sup><small>17</small></sup>  Ašero vaikai: Imna, Išva, Išvis, Berija ir jų sesuo Seracha. Berijos sūnūs: Heberas ir Malkielis. </p>
<p id="v18"><sup><small>18</small></sup>  Šitie yra vaikai Zilpos, kurią Labanas davė savo dukteriai Lėjai; jų buvo šešiolika asmenų. </p>
<p id="v19"><sup><small>19</small></sup>  Jokūbo žmonos Rachelės sūnūs: Juozapas ir Benjaminas. </p>
<p id="v20"><sup><small>20</small></sup>  Juozapas susilaukė Egipto šalyje dviejų sūnų­Manaso ir Efraimo, kuriuos jam pagimdė Ono kunigo Potiferos duktė Asenata. </p>
<p id="v21"><sup><small>21</small></sup>  Benjamino sūnūs: Bela, Becheras, Ašbelis, Gera, Naamanas, Ehis, Rošas, Mupimas, Hupimas ir Ardas. </p>
<p id="v22"><sup><small>22</small></sup>  Šitie yra Rachelės ir Jokūbo vaikai­keturiolika asmenų. </p>
<p id="v23"><sup><small>23</small></sup>  Dano sūnus­Hušimas. </p>
<p id="v24"><sup><small>24</small></sup>  Neftalio sūnūs: Jachceelis, Gūnis, Jeceras ir Šilemas. </p>
<p id="v25"><sup><small>25</small></sup>  Šitie yra sūnūs Bilhos, kurią Labanas davė savo dukteriai Rachelei, iš viso septyni asmenys. </p>
<p id="v26"><sup><small>26</small></sup>  Asmenų, kurie atvyko su Jokūbu į Egiptą, kilusių iš jo, neskaičiuojant Jokūbo sūnų žmonų, iš viso buvo šešiasdešimt šeši asmenys. <sup id="cite2"><a href="#fn2">[2]</a></sup></p>
<p id="v27"><sup><small>27</small></sup>  Juozapo sūnūs, gimę Egipte, buvo du. Iš viso Jokūbo namams priklausančių asmenų, atvykusių į Egiptą, buvo septyniasdešimt. </p>
<p id="v28"><sup><small>28</small></sup>  Jokūbas pasiuntė pas Juozapą pirma savęs Judą, kad nuvestų jį į Gošeną. Jie atėjo į Gošeno kraštą. </p>
<p id="v29"><sup><small>29</small></sup>  Juozapas savo vežimu važiavo į Gošeną pasitikti savo tėvo Izraelio. Jį pamatęs, puolė jam ant kaklo ir apsikabinęs ilgai verkė. </p>
<p id="v30"><sup><small>30</small></sup>  Izraelis tarė Juozapui: “Dabar galiu mirti, nes pamačiau tavo veidą, kad tu esi gyvas”. </p>
<p id="v31"><sup><small>31</small></sup>  Juozapas sakė savo broliams ir visiems atvykusiems: “Eisiu pas faraoną ir pranešiu jam: ‘Mano broliai ir visi mano tėvo namiškiai, kurie gyveno Kanaano šalyje, atėjo pas mane. </p>
<p id="v32"><sup><small>32</small></sup>  Jie augina gyvulius ir atsigabeno avis, galvijus ir visa, ką turėjo’. </p>
<p id="v33"><sup><small>33</small></sup>  Kai faraonas jus pasišauks ir klaus: ‘Koks jūsų užsiėmimas?’, </p>
<p id="v34"><sup><small>34</small></sup>  atsakykite: ‘Tavo tarnai yra gyvulių augintojai nuo pat jaunystės iki dabar; tokie buvo ir mūsų tėvai’, kad galėtumėte gyventi Gošeno krašte, nes egiptiečiai bjaurisi gyvulių augintojais”. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/lt/Bible/Genesis/45">
          <span class="mdi mdi-arrow-left-drop-circle"></span><span class="pl-2">Pradžios knyga - Skyrius 45</span>
        </a>
        </td>
        <td>
        <a href="/lt/Bible/Genesis/Index">
          <span class="mdi mdi-book-open-variant"></span><span class="pl-2">Indeksas</span>
        </a>
        </td>
        <td>
        <a href="/lt/Bible/Genesis/47">
          <span class="pr-2">Pradžios knyga - Skyrius 47</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 46:3 <i>Dievo vadinimas „Dievu“</i>: <a href="/lt/The_Urantia_Book/1#p1_6">UK 1:1.6</a>. </li>
  <li id="fn2"><a href="#cite2">↑</a> 46:26 <i>Tėvo juosmens</i>: <a href="/lt/The_Urantia_Book/74#p7_8">UK 74:7.8</a>. </li>
</ol>
</div>
