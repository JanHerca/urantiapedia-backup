<!--
title: Pradžios knyga - Skyrius 8
description: 
published: true
date: 2023-11-8T21:52:7Z
tags: bible, bible—genesis
editor: ckeditor
dateCreated: 2022-9-10T13:44:15Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/lt/Bible/Genesis/7">
          <span class="mdi mdi-arrow-left-drop-circle"></span><span class="pl-2">Pradžios knyga - Skyrius 7</span>
        </a>
        </td>
        <td>
        <a href="/lt/Bible/Genesis/Index">
          <span class="mdi mdi-book-open-variant"></span><span class="pl-2">Indeksas</span>
        </a>
        </td>
        <td>
        <a href="/lt/Bible/Genesis/9">
          <span class="pr-2">Pradžios knyga - Skyrius 9</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Dievas atsiminė Nojų, visus žvėris bei visus gyvulius, kurie buvo su juo arkoje. Jis leido vėjui pūsti, ir vanduo pradėjo slūgti. </p>
<p id="v2"><sup><small>2</small></sup>  Užsidarė gelmės šaltiniai bei dangaus langai, ir lietus liovėsi. </p>
<p id="v3"><sup><small>3</small></sup>  Tada vandenys pamažu seko žemėje. Šimtui penkiasdešimčiai dienų praėjus, vandens ėmė mažėti. </p>
<p id="v4"><sup><small>4</small></sup>  Septinto mėnesio septynioliktą dieną arka sustojo Ararato kalnuose. </p>
<p id="v5"><sup><small>5</small></sup>  O vandenys nuolat seko iki dešimtojo mėnesio. Dešimtojo mėnesio pirmąją dieną pasirodė kalnų viršūnės. </p>
<p id="v6"><sup><small>6</small></sup>  Praėjus keturiasdešimčiai dienų, Nojus atidarė arkos langą, kurį buvo įstatęs, </p>
<p id="v7"><sup><small>7</small></sup>  ir išleido varną. Tas skraidė šen ir ten, kol vandenys nuseko ant žemės. </p>
<p id="v8"><sup><small>8</small></sup>  Po to jis išleido balandį, norėdamas sužinoti, ar vandenys jau nusekę žemės paviršiuje. <sup id="cite1"><a href="#fn1">[1]</a></sup></p>
<p id="v9"><sup><small>9</small></sup>  Balandis nerado vietos, kur nutūpęs galėtų pailsėti, ir sugrįžo, nes vanduo tebebuvo apsėmęs visą žemės paviršių. Nojus ištiesė ranką ir paėmė jį į arką. </p>
<p id="v10"><sup><small>10</small></sup>  Palaukęs dar septynias dienas, jis vėl išleido iš arkos balandį. </p>
<p id="v11"><sup><small>11</small></sup>  Vakare balandis sugrįžo, laikydamas snape šviežiai nuskintą alyvmedžio lapą. Taip Nojus sužinojo, kad vandenys nusekę ant žemės. </p>
<p id="v12"><sup><small>12</small></sup>  Palaukęs dar kitas septynias dienas, jis vėl išleido balandį, kuris daugiau nebesugrįžo. </p>
<p id="v13"><sup><small>13</small></sup>  Šeši šimtai pirmaisiais metais, pirmojo mėnesio pirmąją dieną vanduo visai nuseko ant žemės. Tada Nojus nuėmė arkos dangtį ir pasižiūrėjo; ir štai žemės paviršius buvo nudžiūvęs. </p>
<p id="v14"><sup><small>14</small></sup>  Antrojo mėnesio dvidešimt septintąją dieną žemė buvo sausa. </p>
<p id="v15"><sup><small>15</small></sup>  Tada Dievas tarė Nojui: </p>
<p id="v16"><sup><small>16</small></sup>  “Išeik iš arkos tu, tavo žmona, sūnūs ir sūnų žmonos. </p>
<p id="v17"><sup><small>17</small></sup>  Visus gyvūnus, kurie su tavimi: paukščius, gyvulius ir roplius, išsivesk, kad jie paplistų žemėje, veistųsi ir daugėtų”. </p>
<p id="v18"><sup><small>18</small></sup>  Ir išėjo Nojus, su juo jo sūnūs, žmona ir sūnų žmonos. </p>
<p id="v19"><sup><small>19</small></sup>  Visi žvėrys, ropliai ir paukščiai, visa, kas kruta žemėje, kiekvienas pagal savo rūšį, išėjo iš arkos. </p>
<p id="v20"><sup><small>20</small></sup>  Nojus pastatė Viešpačiui aukurą ir, paėmęs iš visų švarių gyvulių ir paukščių, aukojo deginamąsias aukas. </p>
<p id="v21"><sup><small>21</small></sup>  Viešpats, užuodęs malonų kvapą, tarė savo širdyje: “Aš daugiau nebeprakeiksiu žemės dėl žmogaus, nes žmogaus širdis palinkusi į pikta nuo pat jo jaunystės, ir daugiau nebeišnaikinsiu viso to, kas gyva, kaip esu padaręs. <sup id="cite2"><a href="#fn2">[2]</a></sup></p>
<p id="v22"><sup><small>22</small></sup>  Kol žemė bus, nenustos sėja ir pjūtis, šaltis ir šiluma, vasara ir žiema, diena ir naktis!” </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/lt/Bible/Genesis/7">
          <span class="mdi mdi-arrow-left-drop-circle"></span><span class="pl-2">Pradžios knyga - Skyrius 7</span>
        </a>
        </td>
        <td>
        <a href="/lt/Bible/Genesis/Index">
          <span class="mdi mdi-book-open-variant"></span><span class="pl-2">Indeksas</span>
        </a>
        </td>
        <td>
        <a href="/lt/Bible/Genesis/9">
          <span class="pr-2">Pradžios knyga - Skyrius 9</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 8:8-12 <i>Taikos balandis</i>: <a href="/lt/The_Urantia_Book/85#p3_4">UK 85:3.4</a>. </li>
  <li id="fn2"><a href="#cite2">↑</a> 8:21 <i>Saldus kvapas Dievo šnervėje</i>: <a href="/lt/The_Urantia_Book/89#p4_3">UK 89:4.3</a>. </li>
</ol>
</div>
