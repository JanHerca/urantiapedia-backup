<!--
title: Pradžios knyga - Skyrius 39
description: 
published: true
date: 2022-9-13T21:36:43Z
tags: 
editor: ckeditor
dateCreated: 2022-9-10T13:44:15Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Genesis/38">Pradžios knyga - Skyrius 38</a></td>
        <td><a href="/lt/Bible/Genesis/Index">Indeksas</a></td>
        <td><a href="/lt/Bible/Genesis/40">Pradžios knyga - Skyrius 40</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Juozapą nuvedė į Egiptą, ir egiptietis Potifaras, faraono rūmų valdininkas, sargybos viršininkas, jį nupirko iš izmaelitų. </p>
<p id="v2"><sup><small>2</small></sup>  Ir Viešpats buvo su Juozapu, ir jam viskas sekėsi. Jis gyveno savo valdovo, egiptiečio, namuose. </p>
<p id="v3"><sup><small>3</small></sup>  Jo valdovas pastebėjo, kad Viešpats buvo su juo ir kad visa, ką jis darė, Viešpats laimino. </p>
<p id="v4"><sup><small>4</small></sup>  Juozapas rado Potifaro akyse malonę; jis tarnavo jam, ir tas paskyrė jį savo namų prievaizdu, ir visa pavedė jam tvarkyti. </p>
<p id="v5"><sup><small>5</small></sup>  Nuo to laiko, kai jis paskyrė Juozapą prievaizdu savo namuose, Viešpats laimino egiptiečio namus dėl Juozapo; Viešpaties palaima buvo ant visko, ką jis turėjo namuose ir laukuose. </p>
<p id="v6"><sup><small>6</small></sup>  Jis visa, ką turėjo, pavedė Juozapui; pats niekuo nesirūpino, tik maistu, kurį valgė. Juozapas buvo dailus ir gražaus veido. </p>
<p id="v7"><sup><small>7</small></sup>  Po kurio laiko jo valdovo žmona atkreipė dėmesį į Juozapą ir tarė: “Sugulk su manimi”. </p>
<p id="v8"><sup><small>8</small></sup>  Bet jis jai atsakė: “Mano valdovas niekuo nesirūpina ir visa, ką jis turi, atidavė į mano rankas. </p>
<p id="v9"><sup><small>9</small></sup>  Šiuose namuose nėra didesnio už mane, ir jis nieko man nedraudžia išskyrus tave, nes tu esi jo žmona. Kaip tad galėčiau padaryti tokią piktadarystę ir nusidėti prieš Dievą?” </p>
<p id="v10"><sup><small>10</small></sup>  Ji kiekvieną dieną kalbino Juozapą, tačiau jis nesutiko sugulti ir būti su ja. </p>
<p id="v11"><sup><small>11</small></sup>  Vieną dieną Juozapas atėjo į namus savo reikalais ir nieko daugiau tuo metu namuose nebuvo. </p>
<p id="v12"><sup><small>12</small></sup>  Ji nutvėrė jį už jo drabužio ir sakė: “Sugulk su manimi”. Bet jis, išsinėręs iš drabužio, ištrūko ir išbėgo laukan. </p>
<p id="v13"><sup><small>13</small></sup>  Pamačiusi, kad jis paliko savo drabužį jos rankoje ir išbėgo laukan, </p>
<p id="v14"><sup><small>14</small></sup>  ji pasišaukė namiškius ir jiems tarė: “Žiūrėkite! Jis atvedė mums vyrą, hebrają, kad tas tyčiotųsi iš mūsų. Jis atėjo pas mane, norėdamas sugulti su manimi, bet aš ėmiau garsiai šaukti. </p>
<p id="v15"><sup><small>15</small></sup>  Kai jis išgirdo mane šaukiant, paliko drabužį pas mane ir išbėgo”. </p>
<p id="v16"><sup><small>16</small></sup>  Ji pasilaikė jo drabužį, kol grįžo valdovas. </p>
<p id="v17"><sup><small>17</small></sup>  Tada ji tais pačiais žodžiais kalbėjo jam: “Pas mane atėjo tas vergas, hebrajas, kurį mums atvedei, kad pasityčiotų iš manęs. </p>
<p id="v18"><sup><small>18</small></sup>  Bet kai aš pradėjau garsiai šaukti, jis paliko savo drabužį pas mane ir išbėgo”. </p>
<p id="v19"><sup><small>19</small></sup>  Valdovas, išgirdęs žmonos žodžius, kuriais ji kalbėjo: “Taip tavo vergas pasielgė su manimi”, užsidegė pykčiu. </p>
<p id="v20"><sup><small>20</small></sup>  Ir Juozapo valdovas paėmė jį, ir atidavė į kalėjimą, kur kalėjo karaliaus kaliniai. </p>
<p id="v21"><sup><small>21</small></sup>  Bet Viešpats buvo su Juozapu ir parodė jam savo gailestingumą, ir davė jam rasti malonę kalėjimo viršininko akyse. </p>
<p id="v22"><sup><small>22</small></sup>  Šis pavedė Juozapui rūpintis visais kaliniais ir visi darbai buvo jo priežiūroje. </p>
<p id="v23"><sup><small>23</small></sup>  Kalėjimo viršininkas niekuo nesidomėjo, kas buvo Juozapui pavesta, nes Viešpats buvo su juo ir visuose darbuose jam duodavo sėkmę. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Genesis/38">Pradžios knyga - Skyrius 38</a></td>
        <td><a href="/lt/Bible/Genesis/Index">Indeksas</a></td>
        <td><a href="/lt/Bible/Genesis/40">Pradžios knyga - Skyrius 40</a></td>
      </tr>
    </tbody>
  </table>
</figure>
