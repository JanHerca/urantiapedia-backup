<!--
title: Evangelija pagal Luką - Skyrius 7
description: 
published: true
date: 2022-10-7T19:22:49Z
tags: bible, bible—luke
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Luke/6">Evangelija pagal Luką - Skyrius 6</a></td>
        <td><a href="/lt/Bible/Luke/Index">Indeksas</a></td>
        <td><a href="/lt/Bible/Luke/8">Evangelija pagal Luką - Skyrius 8</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Baigęs visus savo pamokymus klausytojams, Jėzus sugrįžo į Kafarnaumą. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v2"><sup><small>2</small></sup>  Vieno šimtininko branginamas tarnas sirgo ir buvo arti mirties. </p>
<p id="v3"><sup><small>3</small></sup>  Išgirdęs apie Jėzų, šimtininkas pasiuntė pas Jį kelis žydų vyresniuosius, prašydamas Jį ateiti ir išgydyti tarną. </p>
<p id="v4"><sup><small>4</small></sup>  Atėję pas Jėzų, jie karštai prašė, sakydami: “Jis vertas, kad jam tai padarytum, </p>
<p id="v5"><sup><small>5</small></sup>  nes jis myli mūsų tautą ir mums yra pastatęs sinagogą”. </p>
<p id="v6"><sup><small>6</small></sup>  Jėzus nuėjo su jais. Kai Jis buvo netoli namų, šimtininkas atsiuntė savo draugus, kad Jam pasakytų: “Viešpatie, nesivargink! Aš nesu vertas, kad užeitum po mano stogu. <sup id="cite3"><a href="#fn3">[3]</a></sup></p>
<p id="v7"><sup><small>7</small></sup>  Taip pat savęs nelaikau vertu ateiti pas Tave. Bet tark žodį, ir mano tarnas pasveiks. </p>
<p id="v8"><sup><small>8</small></sup>  Juk ir aš, būdamas valdinys, turiu sau pavaldžių kareivių. Taigi sakau kuriam iš jų: ‘Eik’, ir jis eina; sakau kitam: ‘Ateik čia’, ir jis ateina; sakau tarnui: ‘Padaryk tai’, ir jis daro”. </p>
<p id="v9"><sup><small>9</small></sup>  Tai girdėdamas, Jėzus stebėjosi juo ir, atsigręžęs į Jį lydinčią minią, tarė: “Sakau jums—net Izraelyje neradau tokio didelio tikėjimo!” <sup id="cite4"><a href="#fn4">[4]</a></sup></p>
<p id="v10"><sup><small>10</small></sup>  Sugrįžę į namus, pasiųstieji rado tarną pasveikusį. </p>
<p id="v11"><sup><small>11</small></sup>  Po to Jėzus ėjo į miestą, vardu Nainą. Kartu su Juo keliavo daugelis Jo mokinių ir gausi minia. <sup id="cite5"><a href="#fn5">[5]</a></sup></p>
<p id="v12"><sup><small>12</small></sup>  Kai Jis prisiartino prie miesto vartų, štai nešė numirėlį­vienintelį motinos sūnų, o ji buvo našlė. Kartu su ja ėjo didelė miesto minia. </p>
<p id="v13"><sup><small>13</small></sup>  Pamačiusiam motiną Viešpačiui pagailo jos, ir Jis tarė: “Neverk!” </p>
<p id="v14"><sup><small>14</small></sup>  Priėjęs Jis palietė neštuvus. Nešėjai sustojo, ir Jis pasakė: “Jaunuoli, sakau tau: kelkis!” </p>
<p id="v15"><sup><small>15</small></sup>  Numirėlis atsisėdo ir pradėjo kalbėti. Jėzus atidavė jį motinai. </p>
<p id="v16"><sup><small>16</small></sup>  Visus apėmė baimė, ir jie šlovino Dievą, sakydami: “Didis pranašas iškilo tarp mūsų”, ir: “Dievas aplankė savo tautą”. <sup id="cite6"><a href="#fn6">[6]</a></sup></p>
<p id="v17"><sup><small>17</small></sup>  Ta žinia apie Jį pasklido po visą Judėją ir visą apylinkę. <sup id="cite7"><a href="#fn7">[7]</a></sup></p>
<p id="v18"><sup><small>18</small></sup>  Visa tai pranešė Jonui jo mokiniai. </p>
<p id="v19"><sup><small>19</small></sup>  Tada Jonas, pasišaukęs du savo mokinius, siuntė juos pas Jėzų paklausti: “Ar Tu esi Tas, kuris turi ateiti, ar mums laukti kito?” <sup id="cite8"><a href="#fn8">[8]</a></sup> <sup id="cite9"><a href="#fn9">[9]</a></sup></p>
<p id="v20"><sup><small>20</small></sup>  Atėję pas Jį, tie vyrai tarė: “Jonas Krikštytojas mus siuntė pas Tave, klausdamas: ‘Ar Tu esi Tas, kuris turi ateiti, ar mums laukti kito?’ ” </p>
<p id="v21"><sup><small>21</small></sup>  Kaip tik tuo metu Jis pagydė daugelį nuo ligų bei negalių ir nuo piktųjų dvasių, daugeliui aklųjų dovanojo regėjimą. <sup id="cite10"><a href="#fn10">[10]</a></sup></p>
<p id="v22"><sup><small>22</small></sup>  Tad atsakydamas, Jis tarė jiems: “Nuėję praneškite Jonui, ką matėte ir girdėjote: aklieji regi, luošieji vaikščioja, raupsuotieji apvalomi, kurtieji girdi, mirusieji prikeliami, vargšams skelbiama Geroji naujiena. <sup id="cite11"><a href="#fn11">[11]</a></sup></p>
<p id="v23"><sup><small>23</small></sup>  Ir palaimintas, kas nepasipiktins manimi”. </p>
<p id="v24"><sup><small>24</small></sup>  Jono pasiuntiniams nuėjus, Jis pradėjo kalbėti minioms apie Joną: “Ko išėjote į dykumą pažiūrėti? Ar vėjo linguojamos nendrės? <sup id="cite12"><a href="#fn12">[12]</a></sup> <sup id="cite13"><a href="#fn13">[13]</a></sup></p>
<p id="v25"><sup><small>25</small></sup>  Ko išėjote pamatyti? Ar švelniais drabužiais vilkinčio žmogaus? Antai tie, kurie ištaigingai vilki ir prabangiai gyvena, yra karaliaus rūmuose. </p>
<p id="v26"><sup><small>26</small></sup>  Tai ko gi išėjote pamatyti? Ar pranašo? Taip, sakau jums, ir daug daugiau negu pranašo. </p>
<p id="v27"><sup><small>27</small></sup>  Jis yra tas, apie kurį parašyta: ‘Štai Aš siunčiu pirma Tavęs savo pasiuntinį, kuris nuties Tau kelią’. </p>
<p id="v28"><sup><small>28</small></sup>  Sakau jums: tarp gimusių iš moters nebuvo didesnio pranašo už Joną Krikštytoją, bet ir mažiausias Dievo karalystėje didesnis už jį. <sup id="cite14"><a href="#fn14">[14]</a></sup></p>
<p id="v29"><sup><small>29</small></sup>  Jį išgirdusi, visa tauta, taip pat ir muitininkai, pripažino Dievo teisingumą, nes leidosi krikštijami Jono krikštu. <sup id="cite15"><a href="#fn15">[15]</a></sup> <sup id="cite16"><a href="#fn16">[16]</a></sup></p>
<p id="v30"><sup><small>30</small></sup>  Tik fariziejai ir Įstatymo mokytojai atstūmė, ką Dievas jiems buvo sumanęs, nesiduodami Jono krikštijami”. </p>
<p id="v31"><sup><small>31</small></sup>  “Su kuo galėčiau palyginti šios kartos žmones? Į ką jie panašūs? <sup id="cite17"><a href="#fn17">[17]</a></sup></p>
<p id="v32"><sup><small>32</small></sup>  Jie panašūs į vaikus, kurie, susėdę turgavietėje, vieni kitiems šaukia: ‘Mes jums grojome, o jūs nešokote; mes giedojome raudas, o jūs neverkėte’. <sup id="cite18"><a href="#fn18">[18]</a></sup></p>
<p id="v33"><sup><small>33</small></sup>  Buvo atėjęs Jonas Krikštytojas. Jis nevalgė duonos ir negėrė vyno, tai jūs sakėte: ‘Jis demono apsėstas’. </p>
<p id="v34"><sup><small>34</small></sup>  Atėjo Žmogaus Sūnus; Jis valgo ir geria, tai jūs vėl sakote: ‘Štai rijūnas ir vyno gėrėjas, muitininkų ir nusidėjėlių bičiulis’. <sup id="cite19"><a href="#fn19">[19]</a></sup></p>
<p id="v35"><sup><small>35</small></sup>  Bet išmintį pateisina visi jos vaikai”. </p>
<p id="v36"><sup><small>36</small></sup>  Vienas fariziejus pakvietė Jėzų kartu valgyti. Atėjęs į fariziejaus namus, Jis sėdo prie stalo. <sup id="cite20"><a href="#fn20">[20]</a></sup> <sup id="cite21"><a href="#fn21">[21]</a></sup></p>
<p id="v37"><sup><small>37</small></sup>  Ir štai moteris, kuri buvo žinoma mieste nusidėjėlė, sužinojusi, kad Jis fariziejaus namuose, atsinešė alebastrinį indą kvapaus tepalo <sup id="cite22"><a href="#fn22">[22]</a></sup></p>
<p id="v38"><sup><small>38</small></sup>  ir, verkdama priėjusi iš užpakalio prie Jo kojų, ėmė laistyti jas ašaromis, šluostyti savo galvos plaukais, bučiavo Jo kojas ir tepė jas tepalu. </p>
<p id="v39"><sup><small>39</small></sup>  Tai matydamas, fariziejus, kuris Jėzų pasikvietė, samprotavo: “Jeigu šitas būtų pranašas, Jis žinotų, kas tokia ši moteris, kuri Jį liečia, nes ji­nusidėjėlė!” <sup id="cite23"><a href="#fn23">[23]</a></sup></p>
<p id="v40"><sup><small>40</small></sup>  O Jėzus tarė: “Simonai, turiu tau ką pasakyti”. Tas atsiliepė: “Sakyk, Mokytojau!” </p>
<p id="v41"><sup><small>41</small></sup>  “Skolintojas turėjo du skolininkus. Vienas buvo skolingas penkis šimtus denarų, o kitas­penkiasdešimt. </p>
<p id="v42"><sup><small>42</small></sup>  Jiems neturint iš ko atiduoti, jis dovanojo abiem. Kuris labiau jį mylės?” </p>
<p id="v43"><sup><small>43</small></sup>  Simonas atsakė: “Manau, jog tas, kuriam daugiau dovanota”. Jėzus tarė: “Teisingai nusprendei”. </p>
<p id="v44"><sup><small>44</small></sup>  Ir, atsisukęs į moterį, Jis tarė Simonui: “Matai šitą moterį? Aš atėjau į tavo namus, tu nedavei man vandens kojoms nusimazgoti, o ji laistė jas ašaromis ir šluostė savo plaukais. </p>
<p id="v45"><sup><small>45</small></sup>  Tu manęs nepabučiavai, o ji, vos man atėjus, nesiliauja bučiavusi mano kojų. </p>
<p id="v46"><sup><small>46</small></sup>  Tu aliejumi man galvos nepatepei, o ji tepalu patepė man kojas. </p>
<p id="v47"><sup><small>47</small></sup>  Todėl sakau tau: jos gausios nuodėmės jai atleidžiamos, nes ji labai pamilo. Kam mažai atleista, tas menkai myli”. </p>
<p id="v48"><sup><small>48</small></sup>  Jis tarė jai: “Tavo nuodėmės atleistos”. </p>
<p id="v49"><sup><small>49</small></sup>  Esantieji kartu su Juo už stalo ėmė svarstyti: “Kas gi Jis toks, kad net ir nuodėmes atleidžia?!” <sup id="cite24"><a href="#fn24">[24]</a></sup></p>
<p id="v50"><sup><small>50</small></sup>  O Jis tarė moteriai: “Tavo tikėjimas išgelbėjo tave. Eik rami”. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Luke/6">Evangelija pagal Luką - Skyrius 6</a></td>
        <td><a href="/lt/Bible/Luke/Index">Indeksas</a></td>
        <td><a href="/lt/Bible/Luke/8">Evangelija pagal Luką - Skyrius 8</a></td>
      </tr>
    </tbody>
  </table>
</figure>
<h2>Nuorodos</h2>
<div style="column-width: 30em;">
<ol>
  <li id="fn1"><a href="#cite1">↑</a> 7:1-5 <i>Centuriano tarnas</i>: <a href="/lt/The_Urantia_Book/147#p1_1">UK 147:1.1</a>. </li>
  <li id="fn2"><a href="#cite2">↑</a> 7:1-10 <i>Romos kapitonas „pamaldus“</i>: <a href="/lt/The_Urantia_Book/129#p1_7">UK 129:1.7</a>. </li>
  <li id="fn3"><a href="#cite3">↑</a> 7:6-8 <i>Šimtmečio tikėjimas</i>: <a href="/lt/The_Urantia_Book/147#p1_2">UK 147:1.2</a>. </li>
  <li id="fn4"><a href="#cite4">↑</a> 7:9-10 <i>Jėzus stebisi tikėjimu</i>: <a href="/lt/The_Urantia_Book/147#p1_3">UK 147:1.3</a>. </li>
  <li id="fn5"><a href="#cite5">↑</a> 7:11-15 <i>Našlės sūnus</i>: <a href="/lt/The_Urantia_Book/146#p6_2">UK 146:6.2</a>. </li>
  <li id="fn6"><a href="#cite6">↑</a> 7:16 <i>Žmonės žavėjosi</i>: <a href="/lt/The_Urantia_Book/146#p6_3">UK 146:6.3</a>. </li>
  <li id="fn7"><a href="#cite7">↑</a> 7:17 <i>Tikėtas stebuklas</i>: <a href="/lt/The_Urantia_Book/146#p6_4">UK 146:6.4</a>. </li>
  <li id="fn8"><a href="#cite8">↑</a> 7:19-20 <i>Ar tu siuntėjas?</i>: <a href="/lt/The_Urantia_Book/144#p8_2">UK 144:8.2</a>. </li>
  <li id="fn9"><a href="#cite9">↑</a> 7:19-23 <i>Daugiau Jono klausimų</i>: <a href="/lt/The_Urantia_Book/135#p11_4">UK 135:11.4</a>. </li>
  <li id="fn10"><a href="#cite10">↑</a> 7:21-22 <i>Geroji žinia skelbiama vargšams</i>: <a href="/lt/The_Urantia_Book/144#p8_3">UK 144:8.3</a>. </li>
  <li id="fn11"><a href="#cite11">↑</a> 7:22 <i>Evangelija skelbiama vargšams</i>: <a href="/lt/The_Urantia_Book/143#p1_5">UK 143:1.5</a>.  <i>Paguoda visiems</i>: <a href="/lt/The_Urantia_Book/170#p2_3">UK 170:2.3</a>.  <i>Pradėjo dirbti su vargšais</i>: <a href="/lt/The_Urantia_Book/141#p7_8">UK 141:7.8</a>. </li>
  <li id="fn12"><a href="#cite12">↑</a> 7:24-26 <i>Jono asmeninis pasirodymas</i>: <a href="/lt/The_Urantia_Book/143#p1_5">UK 143:1.5</a>. </li>
  <li id="fn13"><a href="#cite13">↑</a> 7:24-27 <i>Apie Joną Krikštytoją</i>: <a href="/lt/The_Urantia_Book/144#p8_3">UK 144:8.3</a>. </li>
  <li id="fn14"><a href="#cite14">↑</a> 7:28 <i>karalystės Evangelija</i>: <a href="/lt/The_Urantia_Book/143#p1_5">UK 143:1.5</a>.  <i>karalystės Evangelija</i>: <a href="/lt/The_Urantia_Book/193#p0_4">UK 193:0.4</a>.  <i>Dievo karalystė</i>: <a href="/lt/The_Urantia_Book/169#p4_6">UK 169:4.6</a>.  <i>Dievo karalystė</i>: <a href="/lt/The_Urantia_Book/34#p6_13">UK 34:6.13</a>.  <i>Paskelbti apie karalystės įkūrimą</i>: <a href="/lt/The_Urantia_Book/137#p8_6">UK 137:8.6</a>.  <i>karalystės Evangelija</i>: <a href="/lt/The_Urantia_Book/190#p5_4">UK 190:5.4</a>.  <i>Dievo karalystė</i>: <a href="/lt/The_Urantia_Book/153#p2_4">UK 153:2.4</a>.  <i>Jonas, didžiausias pranašas</i>: <a href="/lt/The_Urantia_Book/136#p0_1">UK 136:0.1</a>.  <i>Jonas buvo puikus</i>: <a href="/lt/The_Urantia_Book/144#p8_4">UK 144:8.4</a>. </li>
  <li id="fn15"><a href="#cite15">↑</a> 7:29 <i>Daugelis tikėjo</i>: <a href="/lt/The_Urantia_Book/144#p8_5">UK 144:8.5</a>. </li>
  <li id="fn16"><a href="#cite16">↑</a> 7:29,34 <i>Muitininkų, nusidėjėlių draugas</i>: <a href="/lt/The_Urantia_Book/121#p8_8">UK 121:8.8</a>. </li>
  <li id="fn17"><a href="#cite17">↑</a> 7:31-35 <i>Jėzaus komentarai</i>: <a href="/lt/The_Urantia_Book/144#p8_7">UK 144:8.7</a>. </li>
  <li id="fn18"><a href="#cite18">↑</a> 7:32 <i>Ne nevyriška verkti</i>: <a href="/lt/The_Urantia_Book/140#p5_16">UK 140:5.16</a>. </li>
  <li id="fn19"><a href="#cite19">↑</a> 7:34 <i>Muitininkai ir nusidėjėliai</i>: <a href="/lt/The_Urantia_Book/138#p3_4">UK 138:3.4</a>.  <i>Muitininkų ir nusidėjėlių draugas</i>: <a href="/lt/The_Urantia_Book/169#p1_2">UK 169:1.2</a>.  <i>Valgo su muitininkais ir nusidėjėliais</i>: <a href="/lt/The_Urantia_Book/169#p0_4">UK 169:0.4</a>. </li>
  <li id="fn20"><a href="#cite20">↑</a> 7:36a <i>Simonas fariziejus</i>: <a href="/lt/The_Urantia_Book/147#p5_1">UK 147:5.1</a>. </li>
  <li id="fn21"><a href="#cite21">↑</a> 7:36b-38 <i>Jėzaus pėdos pateptos buvusios paleistuvės</i>: <a href="/lt/The_Urantia_Book/147#p5_3">UK 147:5.3</a>. </li>
  <li id="fn22"><a href="#cite22">↑</a> 7:37-38 <i>Tepalo dėžutė</i>: <a href="/lt/The_Urantia_Book/139#p12_10">UK 139:12.10</a>. </li>
  <li id="fn23"><a href="#cite23">↑</a> 7:39-48 <i>Palyginimas apie du skolininkus</i>: <a href="/lt/The_Urantia_Book/147#p5_4">UK 147:5.4</a>. </li>
  <li id="fn24"><a href="#cite24">↑</a> 7:49-50 <i>Tikėjimas ir atleistos nuodėmės</i>: <a href="/lt/The_Urantia_Book/147#p5_5">UK 147:5.5</a>. </li>
</ol>
</div>
