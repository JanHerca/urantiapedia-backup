<!--
title: Evangelija pagal Luką - Skyrius 1
description: 
published: true
date: 2022-9-13T21:36:44Z
tags: 
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td> </td>
        <td><a href="/lt/Bible/Luke/Index">Indeksas</a></td>
        <td><a href="/lt/Bible/Luke/2">Evangelija pagal Luką - Skyrius 2</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Kadangi daugelis rašė pasakojimą apie pas mus buvusius įvykius, </p>
<p id="v2"><sup><small>2</small></sup>  kaip mums perdavė nuo pradžios savo akimis mačiusieji ir buvusieji žodžio tarnai, </p>
<p id="v3"><sup><small>3</small></sup>  tai ir aš, rūpestingai viską nuo pradžios ištyręs, nusprendžiau surašyti tau, garbingasis Teofiliau, sutvarkytą pasakojimą, </p>
<p id="v4"><sup><small>4</small></sup>  kad įsitikintum tikrumu mokymo, kurio buvai išmokytas. </p>
<p id="v5"><sup><small>5</small></sup>  Judėjos karaliaus Erodo dienomis gyveno kunigas, vardu Zacharijas, iš Abijos skyriaus. Jis turėjo žmoną, vardu Elžbietą, iš Aarono palikuonių. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup> <sup id="cite3"><a href="#fn3">[3]</a></sup></p>
<p id="v6"><sup><small>6</small></sup>  Jie abu buvo teisūs Dievo akyse ir nepriekaištingai vykdė visus Viešpaties įsakymus bei nuostatus. </p>
<p id="v7"><sup><small>7</small></sup>  Juodu neturėjo vaikų, nes Elžbieta buvo nevaisinga, ir abu sulaukę senyvo amžiaus. </p>
<p id="v8"><sup><small>8</small></sup>  Kartą Zacharijas, atėjus eilei, tarnavo Dievui kaip kunigas ir, pagal paprotį, <sup id="cite4"><a href="#fn4">[4]</a></sup></p>
<p id="v9"><sup><small>9</small></sup>  kunigų burtu teko jam, įėjus į Viešpaties šventyklą, smilkyti smilkalus. </p>
<p id="v10"><sup><small>10</small></sup>  Smilkymo valandą lauke meldėsi gausi žmonių minia. </p>
<p id="v11"><sup><small>11</small></sup>  Tada jam pasirodė Viešpaties angelas, stovintis smilkymo aukuro dešinėje. <sup id="cite5"><a href="#fn5">[5]</a></sup> <sup id="cite6"><a href="#fn6">[6]</a></sup> <sup id="cite7"><a href="#fn7">[7]</a></sup></p>
<p id="v12"><sup><small>12</small></sup>  Pamatęs jį, Zacharijas sumišo, ir jį apėmė baimė. </p>
<p id="v13"><sup><small>13</small></sup>  Bet angelas jam tarė: “Nebijok, Zacharijau, nes tavo malda išklausyta. Tavo žmona Elžbieta pagimdys tau sūnų, o tu jį pavadinsi Jonu. <sup id="cite8"><a href="#fn8">[8]</a></sup></p>
<p id="v14"><sup><small>14</small></sup>  Tau bus džiaugsmas ir linksmybė, ir daugelis džiaugsis jo gimimu, <sup id="cite9"><a href="#fn9">[9]</a></sup></p>
<p id="v15"><sup><small>15</small></sup>  nes jis bus didis Viešpaties akyse. Jis negers vyno nei stiprių gėrimų. Ir nuo pat gimimo jis bus kupinas Šventosios Dvasios, <sup id="cite10"><a href="#fn10">[10]</a></sup></p>
<p id="v16"><sup><small>16</small></sup>  ir daugybę Izraelio vaikų atvers į Viešpatį, jų Dievą. </p>
<p id="v17"><sup><small>17</small></sup>  Elijo dvasia ir jėga jis eis pirma Viešpaties, kreipdamas tėvų širdis į vaikus ir neklusniuosius į teisiųjų nusistatymą, kad parengtų Viešpačiui paruoštą tautą”. <sup id="cite11"><a href="#fn11">[11]</a></sup></p>
<p id="v18"><sup><small>18</small></sup>  Tada Zacharijas atsakė angelui: “Kaip tai aš patirsiu? Aš gi jau senas, ir mano žmona nebejauna”. <sup id="cite12"><a href="#fn12">[12]</a></sup></p>
<p id="v19"><sup><small>19</small></sup>  Angelas jam atsakė: “Aš esu Gabrielius, stovintis Dievo akivaizdoje. Esu atsiųstas kalbėti su tavimi ir pranešti tau šią linksmą žinią. </p>
<p id="v20"><sup><small>20</small></sup>  Štai tu tapsi nebylys ir negalėsi kalbėti iki tos dienos, kurią tai įvyks, nes nepatikėjai mano žodžiais, kurie išsipildys savo metu”. </p>
<p id="v21"><sup><small>21</small></sup>  Tuo tarpu žmonės laukė Zacharijo ir stebėjosi, kad jis taip ilgai užtrunka šventykloje. </p>
<p id="v22"><sup><small>22</small></sup>  Išėjęs jis negalėjo prakalbėti, ir jie suprato, kad jis turėjęs šventykloje regėjimą. Jis aiškinosi jiems ženklais ir pasiliko nebylys. </p>
<p id="v23"><sup><small>23</small></sup>  Tarnavimo dienoms pasibaigus, jis grįžo namo. </p>
<p id="v24"><sup><small>24</small></sup>  Praslinkus kiek laiko, jo žmona Elžbieta pastojo ir penkis mėnesius slėpėsi, sakydama: <sup id="cite13"><a href="#fn13">[13]</a></sup> <sup id="cite14"><a href="#fn14">[14]</a></sup></p>
<p id="v25"><sup><small>25</small></sup>  “Tai Viešpats man davė; Jis dabar teikėsi atimti mano pažeminimą žmonių akyse”. </p>
<p id="v26"><sup><small>26</small></sup>  Šeštame mėnesyje angelas Gabrielius buvo Dievo pasiųstas į Galilėjos miestą Nazaretą <sup id="cite15"><a href="#fn15">[15]</a></sup> <sup id="cite16"><a href="#fn16">[16]</a></sup> <sup id="cite17"><a href="#fn17">[17]</a></sup> <sup id="cite18"><a href="#fn18">[18]</a></sup></p>
<p id="v27"><sup><small>27</small></sup>  pas mergelę, sužadėtą su vyru, vardu Juozapas, iš Dovydo namų; o mergelės vardas buvo Marija. <sup id="cite19"><a href="#fn19">[19]</a></sup></p>
<p id="v28"><sup><small>28</small></sup>  Atėjęs pas ją, angelas tarė: “Sveika, malonėmis apdovanotoji! Viešpats su tavimi! Palaiminta tu tarp moterų!” <sup id="cite20"><a href="#fn20">[20]</a></sup></p>
<p id="v29"><sup><small>29</small></sup>  Jį pamačiusi, ji sumišo nuo jo žodžių ir galvojo, ką toks pasveikinimas reiškia. </p>
<p id="v30"><sup><small>30</small></sup>  O angelas jai tarė: “Nebijok, Marija, tu radai malonę pas Dievą! <sup id="cite21"><a href="#fn21">[21]</a></sup></p>
<p id="v31"><sup><small>31</small></sup>  Štai tu pradėsi įsčiose ir pagimdysi Sūnų, kurį pavadinsi Jėzumi. <sup id="cite22"><a href="#fn22">[22]</a></sup></p>
<p id="v32"><sup><small>32</small></sup>  Jis bus didis ir vadinsis Aukščiausiojo Sūnus. Viešpats Dievas duos Jam Jo tėvo Dovydo sostą; <sup id="cite23"><a href="#fn23">[23]</a></sup> <sup id="cite24"><a href="#fn24">[24]</a></sup></p>
<p id="v33"><sup><small>33</small></sup>  Jis valdys Jokūbo namus per amžius, ir Jo karalystei nebus galo”. <sup id="cite25"><a href="#fn25">[25]</a></sup></p>
<p id="v34"><sup><small>34</small></sup>  Marija paklausė angelą: “Kaip tai įvyks, jeigu aš nepažįstu vyro?” </p>
<p id="v35"><sup><small>35</small></sup>  Angelas jai atsakė, tardamas: “Šventoji Dvasia nužengs ant tavęs, ir Aukščiausiojo jėga apgaubs tave; todėl ir gimęs iš tavęs bus šventas ir vadinamas Dievo Sūnumi. <sup id="cite26"><a href="#fn26">[26]</a></sup></p>
<p id="v36"><sup><small>36</small></sup>  Tavo giminaitė Elžbieta, kuri buvo laikoma nevaisinga, pradėjo sūnų senatvėje, ir šis mėnuo yra šeštas jai, </p>
<p id="v37"><sup><small>37</small></sup>  nes Dievui nėra negalimų dalykų”. <sup id="cite27"><a href="#fn27">[27]</a></sup></p>
<p id="v38"><sup><small>38</small></sup>  Tada Marija atsakė: “Štai aš Viešpaties tarnaitė, tebūnie man pagal tavo žodį”. Ir angelas nuo jos pasitraukė. </p>
<p id="v39"><sup><small>39</small></sup>  Tomis dienomis Marija atsikėlusi skubiai iškeliavo į Judėjos kalnyno miestą. <sup id="cite28"><a href="#fn28">[28]</a></sup></p>
<p id="v40"><sup><small>40</small></sup>  Ji nuėjo į Zacharijo namus ir pasveikino Elžbietą. </p>
<p id="v41"><sup><small>41</small></sup>  Vos tik Elžbieta išgirdo Marijos sveikinimą, suspurdėjo kūdikis jos įsčiose, o pati Elžbieta tapo kupina Šventosios Dvasios. </p>
<p id="v42"><sup><small>42</small></sup>  Ji balsiai sušuko ir tarė: “Palaiminta tu tarp moterų, ir palaimintas tavo įsčių vaisius! </p>
<p id="v43"><sup><small>43</small></sup>  Iš kur man tai, kad mano Viešpaties motina aplanko mane?! </p>
<p id="v44"><sup><small>44</small></sup>  Štai vos tik tavo pasveikinimas pasiekė mano ausis, suspurdėjo iš džiaugsmo kūdikis mano įsčiose. </p>
<p id="v45"><sup><small>45</small></sup>  Laiminga patikėjusi, nes išsipildys, kas Viešpaties jai pasakyta”. </p>
<p id="v46"><sup><small>46</small></sup>  O Marija prabilo: “Mano siela šlovina Viešpatį, </p>
<p id="v47"><sup><small>47</small></sup>  ir mano dvasia džiaugiasi Dievu, savo Gelbėtoju, </p>
<p id="v48"><sup><small>48</small></sup>  nes Jis pažvelgė į nuolankią savo tarnaitę. Štai nuo dabar palaiminta mane vadins visos kartos, </p>
<p id="v49"><sup><small>49</small></sup>  nes didžių dalykų padarė man Galingasis, ir šventas yra Jo vardas! </p>
<p id="v50"><sup><small>50</small></sup>  Jis gailestingas iš kartos į kartą tiems, kurie Jo bijosi. </p>
<p id="v51"><sup><small>51</small></sup>  Jis parodė savo rankos galybę ir išsklaidė išdidžios širdies žmones. </p>
<p id="v52"><sup><small>52</small></sup>  Jis numėtė galiūnus nuo sostų ir išaukštino žemuosius. <sup id="cite29"><a href="#fn29">[29]</a></sup></p>
<p id="v53"><sup><small>53</small></sup>  Alkstančius gėrybėmis apdovanojo, turtuolius tuščiomis paleido. <sup id="cite30"><a href="#fn30">[30]</a></sup></p>
<p id="v54"><sup><small>54</small></sup>  Jis padėjo savo tarnui Izraeliui, prisimindamas gailestingumą, </p>
<p id="v55"><sup><small>55</small></sup>  kaip buvo žadėjęs mūsų protėviams­Abraomui ir jo palikuonims per amžius”. </p>
<p id="v56"><sup><small>56</small></sup>  Marija išbuvo su Elžbieta apie tris mėnesius ir sugrįžo į savo namus. <sup id="cite31"><a href="#fn31">[31]</a></sup></p>
<p id="v57"><sup><small>57</small></sup>  Elžbietai atėjo metas gimdyti, ir ji susilaukė sūnaus. <sup id="cite32"><a href="#fn32">[32]</a></sup> <sup id="cite33"><a href="#fn33">[33]</a></sup></p>
<p id="v58"><sup><small>58</small></sup>  Jos kaimynai ir giminės, išgirdę, kokį didį gailestingumą parodė jai Viešpats, džiaugėsi kartu su ja. </p>
<p id="v59"><sup><small>59</small></sup>  Aštuntą dieną jie susirinko berniuko apipjaustyti ir norėjo jį pavadinti tėvo vardu­Zachariju. <sup id="cite34"><a href="#fn34">[34]</a></sup></p>
<p id="v60"><sup><small>60</small></sup>  Atsakydama jo motina tarė: “O, ne! Jis vadinsis Jonas”. </p>
<p id="v61"><sup><small>61</small></sup>  Jie jai sakė: “Bet niekas tavo giminėje neturi šito vardo”. </p>
<p id="v62"><sup><small>62</small></sup>  Jie ženklais paklausė tėvą, kaip jis norėtų pavadinti kūdikį. </p>
<p id="v63"><sup><small>63</small></sup>  Šis, pareikalavęs rašomosios lentelės, užrašė: “Jo vardas­Jonas”. Ir visi stebėjosi. </p>
<p id="v64"><sup><small>64</small></sup>  Tuoj pat atsivėrė jo lūpos, atsirišo liežuvis, ir jis kalbėjo, šlovindamas Dievą. </p>
<p id="v65"><sup><small>65</small></sup>  Visus kaimynus apėmė baimė, ir po visą Judėjos kalnyną sklido kalbos apie šiuos įvykius. </p>
<p id="v66"><sup><small>66</small></sup>  Visi girdėjusieji dėjosi tai į širdį ir klausinėjo: “Kas gi bus iš to vaiko?” Ir Viešpaties ranka buvo su juo. </p>
<p id="v67"><sup><small>67</small></sup>  Kūdikio tėvas Zacharijas tapo pilnas Šventosios Dvasios ir pranašavo: <sup id="cite35"><a href="#fn35">[35]</a></sup></p>
<p id="v68"><sup><small>68</small></sup>  “Tebūna palaimintas Viešpats, Izraelio Dievas, kad aplankė savo tautą ir atnešė jai išvadavimą. <sup id="cite36"><a href="#fn36">[36]</a></sup></p>
<p id="v69"><sup><small>69</small></sup>  Jis iškėlė mums išgelbėjimo ragą savo tarno Dovydo namuose, <sup id="cite37"><a href="#fn37">[37]</a></sup></p>
<p id="v70"><sup><small>70</small></sup>  kaip nuo senų senovės buvo skelbęs savo šventųjų pranašų lūpomis, </p>
<p id="v71"><sup><small>71</small></sup>  jog mus išgelbės nuo priešų ir iš rankos tų, kurie mūsų nekenčia, </p>
<p id="v72"><sup><small>72</small></sup>  tuo parodydamas mūsų protėviams gailestingumą ir atsimindamas savo šventąją sandorą, </p>
<p id="v73"><sup><small>73</small></sup>  priesaiką, duotą mūsų tėvui Abraomui, jog leis mums, </p>
<p id="v74"><sup><small>74</small></sup>  išvaduotiems iš priešų, be baimės Jam tarnauti </p>
<p id="v75"><sup><small>75</small></sup>  per visas mūsų gyvenimo dienas šventumu ir teisumu Jo akyse.­ </p>
<p id="v76"><sup><small>76</small></sup>  O tu, vaikeli, būsi vadinamas Aukščiausiojo pranašu, nes eisi pirma Viešpaties veido Jam kelio paruošti; </p>
<p id="v77"><sup><small>77</small></sup>  tu mokysi Jo žmones pažinti išgelbėjimą per jų nuodėmių atleidimą </p>
<p id="v78"><sup><small>78</small></sup>  ir širdingiausią mūsų Dievo gailestingumą, su kuriuo aplankė mus aušra iš aukštybių, <sup id="cite38"><a href="#fn38">[38]</a></sup></p>
<p id="v79"><sup><small>79</small></sup>  kad apšviestų esančius tamsoje ir mirties šešėlyje, kad pakreiptų mūsų žingsnius į ramybės kelią”. <sup id="cite39"><a href="#fn39">[39]</a></sup></p>
<p id="v80"><sup><small>80</small></sup>  Kūdikis augo ir tvirtėjo dvasia. Jis gyveno dykumoje iki pat savo viešo pasirodymo Izraeliui dienos. <sup id="cite40"><a href="#fn40">[40]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td> </td>
        <td><a href="/lt/Bible/Luke/Index">Indeksas</a></td>
        <td><a href="/lt/Bible/Luke/2">Evangelija pagal Luką - Skyrius 2</a></td>
      </tr>
    </tbody>
  </table>
</figure>
<h2>Nuorodos</h2>
<div style="column-width: 30em;">
<ol>
  <li id="fn1"><a href="#cite1">↑</a> 1:5 <i>Tėvų švietimas</i>: <a href="/lt/The_Urantia_Book/135#p0_3">UK 135:0.3</a>. </li>
  <li id="fn2"><a href="#cite2">↑</a> 1:5-7 <i>Jono tėvai</i>: <a href="/lt/The_Urantia_Book/122#p2_1">UK 122:2.1</a>. </li>
  <li id="fn3"><a href="#cite3">↑</a> 1:5a <i>Erodas karalius</i>: <a href="/lt/The_Urantia_Book/121#p2_9">UK 121:2.9</a>. </li>
  <li id="fn4"><a href="#cite4">↑</a> 1:8-10 <i>Zacharijaus tarnystė</i>: <a href="/lt/The_Urantia_Book/122#p2_3">UK 122:2.3</a>. </li>
  <li id="fn5"><a href="#cite5">↑</a> 1:11-12 <i>Gabrieliaus pasirodymas</i>: <a href="/lt/The_Urantia_Book/122#p2_2">UK 122:2.2</a>. </li>
  <li id="fn6"><a href="#cite6">↑</a> 1:11-19,24-25 <i>Jėzus pasakė: Gabrielius aplankė Elžbietą</i>: <a href="/lt/The_Urantia_Book/135#p8_7">UK 135:8.7</a>. </li>
  <li id="fn7"><a href="#cite7">↑</a> 1:11-23 <i>Zacharijaus svajonė</i>: <a href="/lt/The_Urantia_Book/135#p0_1">UK 135:0.1</a>. </li>
  <li id="fn8"><a href="#cite8">↑</a> 1:13-17 <i>Gabrieliaus žinutė Zacharijui</i>: <a href="/lt/The_Urantia_Book/122#p2_3">UK 122:2.3</a>. </li>
  <li id="fn9"><a href="#cite9">↑</a> 1:14 <i>Tobula ramybė</i>: <a href="/lt/The_Urantia_Book/100#p6_6">UK 100:6.6</a>. </li>
  <li id="fn10"><a href="#cite10">↑</a> 1:15 <i>Jonas taps nazaritu</i>: <a href="/lt/The_Urantia_Book/135#p1_1">UK 135:1.1</a>. </li>
  <li id="fn11"><a href="#cite11">↑</a> 1:17 <i>Elijo dvasia ir galia</i>: <a href="/lt/The_Urantia_Book/135#p6_3">UK 135:6.3</a>. </li>
  <li id="fn12"><a href="#cite12">↑</a> 1:18 <i>Zacharijaus abejonė</i>: <a href="/lt/The_Urantia_Book/122#p2_5">UK 122:2.5</a>. </li>
  <li id="fn13"><a href="#cite13">↑</a> 1:24 <i>Elžbietos paslaptis</i>: <a href="/lt/The_Urantia_Book/135#p0_1">UK 135:0.1</a>. </li>
  <li id="fn14"><a href="#cite14">↑</a> 1:24-25 <i>Elžbietos paslaptis</i>: <a href="/lt/The_Urantia_Book/122#p2_5">UK 122:2.5</a>. </li>
  <li id="fn15"><a href="#cite15">↑</a> 1:26 <i>Gyveno Nazarete</i>: <a href="/lt/The_Urantia_Book/122#p5_9">UK 122:5.9</a>. </li>
  <li id="fn16"><a href="#cite16">↑</a> 1:26-27 <i>Gabrielius pasirodo Marijai</i>: <a href="/lt/The_Urantia_Book/122#p2_6">UK 122:2.6</a>.  <i>Gabrielius pasirodo Marijai</i>: <a href="/lt/The_Urantia_Book/122#p3_1">UK 122:3.1</a>. </li>
  <li id="fn17"><a href="#cite17">↑</a> 1:26-38 <i>Tik antgamtinis veiksmas</i>: <a href="/lt/The_Urantia_Book/122#p3_4">UK 122:3.4</a>.  <i>Jėzus papasakojo apie Gabrieliaus apsilankymą pas Mariją</i>: <a href="/lt/The_Urantia_Book/135#p9_1">UK 135:9.1</a>. </li>
  <li id="fn18"><a href="#cite18">↑</a> 1:26-56 <i>Jėzaus tėvai</i>: <a href="/lt/The_Urantia_Book/122#p1_3">UK 122:1.3</a>. </li>
  <li id="fn19"><a href="#cite19">↑</a> 1:27 <i>Juozapas, o ne Dovydo linija</i>: <a href="/lt/The_Urantia_Book/122#p4_3">UK 122:4.3</a>. </li>
  <li id="fn20"><a href="#cite20">↑</a> 1:28-37 <i>Apreiškimas</i>: <a href="/lt/The_Urantia_Book/122#p3_1">UK 122:3.1</a>. </li>
  <li id="fn21"><a href="#cite21">↑</a> 1:30-33 <i>Mykolo įsikūnijimas</i>: <a href="/lt/The_Urantia_Book/119#p7_5">UK 119:7.5</a>. </li>
  <li id="fn22"><a href="#cite22">↑</a> 1:31 <i>Jėzaus vardas</i>: <a href="/lt/The_Urantia_Book/122#p3_1">UK 122:3.1</a>. </li>
  <li id="fn23"><a href="#cite23">↑</a> 1:32 <i>Karaliaus Dovydo sostas</i>: <a href="/lt/The_Urantia_Book/141#p2_1">UK 141:2.1</a>.  <i>Karalystė kaip ateities viltis</i>: <a href="/lt/The_Urantia_Book/170#p1_3">UK 170:1.3</a>. </li>
  <li id="fn24"><a href="#cite24">↑</a> 1:32-33 <i>Biblijos netikslumai</i>: <a href="/lt/The_Urantia_Book/122#p4_2">UK 122:4.2</a>. </li>
  <li id="fn25"><a href="#cite25">↑</a> 1:33 <i>Amžinoji karalystė</i>: <a href="/lt/The_Urantia_Book/140#p1_2">UK 140:1.2</a>. </li>
  <li id="fn26"><a href="#cite26">↑</a> 1:35 <i>Jėzus, Dievo Sūnus</i>: <a href="/lt/The_Urantia_Book/136#p1_1">UK 136:1.1</a>.  <i>Dieviškosios sūnystės evangelija</i>: <a href="/lt/The_Urantia_Book/141#p3_5">UK 141:3.5</a>.  <i>Jėzus, Dievo Sūnus</i>: <a href="/lt/The_Urantia_Book/157#p5_1">UK 157:5.1</a>. </li>
  <li id="fn27"><a href="#cite27">↑</a> 1:37 <i>Su Dievu viskas įmanoma</i>: <a href="/lt/The_Urantia_Book/131#p10_2">UK 131:10.2</a>.  <i>Viskas, kas įmanoma tikintiesiems</i>: <a href="/lt/The_Urantia_Book/158#p5_2">UK 158:5.2</a>.  <i>Su Dievu nieko nėra neįmanomo</i>: <a href="/lt/The_Urantia_Book/163#p3_2">UK 163:3.2</a>.  <i>Su Dievu viskas įmanoma</i>: <a href="/lt/The_Urantia_Book/3#p2_2">UK 3:2.2</a>.  <i>1 dalis: Viskas, kas įmanoma</i>: <a href="/lt/The_Urantia_Book/2#p1_2">UK 2:1.2</a>.  <i>Su Dievu nieko neįmanomo</i>: <a href="/lt/The_Urantia_Book/26#p5_3">UK 26:5.3</a>. </li>
  <li id="fn28"><a href="#cite28">↑</a> 1:39-40 <i>Marija aplanko Elžbietą</i>: <a href="/lt/The_Urantia_Book/122#p2_6">UK 122:2.6</a>. </li>
  <li id="fn29"><a href="#cite29">↑</a> 1:52 <i>Kas nusižemins, bus išaukštintas</i>: <a href="/lt/The_Urantia_Book/167#p1_5">UK 167:1.5</a>.  <i>Nusižeminęs / išaukštintas</i>: <a href="/lt/The_Urantia_Book/175#p1_10">UK 175:1.10</a>. </li>
  <li id="fn30"><a href="#cite30">↑</a> 1:53 <i>Jėzus pasmerkė turtinguosius</i>: <a href="/lt/The_Urantia_Book/196#p2_8">UK 196:2.8</a>. </li>
  <li id="fn31"><a href="#cite31">↑</a> 1:56 <i>Apsilankymo trukmė</i>: <a href="/lt/The_Urantia_Book/122#p2_6">UK 122:2.6</a>. </li>
  <li id="fn32"><a href="#cite32">↑</a> 1:57 <i>Jonas Krikštytojas gimė</i>: <a href="/lt/The_Urantia_Book/135#p0_1">UK 135:0.1</a>. </li>
  <li id="fn33"><a href="#cite33">↑</a> 1:57-63 <i>Jono gimimas ir kūdikystė</i>: <a href="/lt/The_Urantia_Book/122#p2_7">UK 122:2.7</a>. </li>
  <li id="fn34"><a href="#cite34">↑</a> 1:59 <i>Jonas apipjaustytas</i>: <a href="/lt/The_Urantia_Book/135#p0_2">UK 135:0.2</a>. </li>
  <li id="fn35"><a href="#cite35">↑</a> 1:67 <i>Anos eilėraštis</i>: <a href="/lt/The_Urantia_Book/122#p9_4">UK 122:9.4</a>. </li>
  <li id="fn36"><a href="#cite36">↑</a> 1:68-79 <i>Atpirkimo himnas</i>: <a href="/lt/The_Urantia_Book/122#p9_5">UK 122:9.5</a>. </li>
  <li id="fn37"><a href="#cite37">↑</a> 1:69,77 <i>Išganymo Evangelija</i>: <a href="/lt/The_Urantia_Book/190#p4_1">UK 190:4.1</a>.  <i>Dievo Išganymo Evangelija</i>: <a href="/lt/The_Urantia_Book/190#p5_4">UK 190:5.4</a>. </li>
  <li id="fn38"><a href="#cite38">↑</a> 1:78-79 <i>Jėzus yra pasaulio šviesa</i>: <a href="/lt/The_Urantia_Book/162#p5_2">UK 162:5.2</a>. </li>
  <li id="fn39"><a href="#cite39">↑</a> 1:79 <i>Ilgalaikė ramybė</i>: <a href="/lt/The_Urantia_Book/5#p4_2">UK 5:4.2</a>.  <i>Tikra šviesa</i>: <a href="/lt/The_Urantia_Book/40#p5_16">UK 40:5.16</a>.  <i>Apšviesta tikros šviesos</i>: <a href="/lt/The_Urantia_Book/52#p1_7">UK 52:1.7</a>.  <i># 1 kontrolinė lemputė</i>: <a href="/lt/The_Urantia_Book/107#p4_5">UK 107:4.5</a>.  <i>Dvasios šviesumas</i>: <a href="/lt/The_Urantia_Book/107#p4_5">UK 107:4.5</a>.  <i>Šviesa dvasinėje tamsoje</i>: <a href="/lt/The_Urantia_Book/191#p4_3">UK 191:4.3</a>.  <i>Tamsa į šviesą</i>: <a href="/lt/The_Urantia_Book/155#p6_3">UK 155:6.3</a>.  <i>Dvasios šviesa</i>: <a href="/lt/The_Urantia_Book/0#p6_9">UK 0:6.9</a>. </li>
  <li id="fn40"><a href="#cite40">↑</a> 1:80 <i>Jono jaunystė, suknelė</i>: <a href="/lt/The_Urantia_Book/135#p1_4">UK 135:1.4</a>.  <i>Jono jaunystė</i>: <a href="/lt/The_Urantia_Book/122#p2_8">UK 122:2.8</a>. </li>
</ol>
</div>
