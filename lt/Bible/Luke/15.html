<!--
title: Evangelija pagal Luką - Skyrius 15
description: 
published: true
date: 2022-10-7T19:22:49Z
tags: bible, bible—luke
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Luke/14">Evangelija pagal Luką - Skyrius 14</a></td>
        <td><a href="/lt/Bible/Luke/Index">Indeksas</a></td>
        <td><a href="/lt/Bible/Luke/16">Evangelija pagal Luką - Skyrius 16</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Prie Jėzaus artindavosi visi muitininkai ir nusidėjėliai Jo pasiklausyti. <sup id="cite1"><a href="#fn1">[1]</a></sup> <sup id="cite2"><a href="#fn2">[2]</a></sup></p>
<p id="v2"><sup><small>2</small></sup>  Fariziejai ir Rašto žinovai murmėjo, sakydami: “Šitas priima nusidėjėlius ir su jais valgo”. </p>
<p id="v3"><sup><small>3</small></sup>  Tada Jis pasakė jiems palyginimą: <sup id="cite3"><a href="#fn3">[3]</a></sup> <sup id="cite4"><a href="#fn4">[4]</a></sup></p>
<p id="v4"><sup><small>4</small></sup>  “Kas iš jūsų, turėdamas šimtą avių ir vienai nuklydus, nepalieka dykumoje devyniasdešimt devynių ir neieško pražuvusios, kol suranda? </p>
<p id="v5"><sup><small>5</small></sup>  Radęs su džiaugsmu dedasi ją ant pečių </p>
<p id="v6"><sup><small>6</small></sup>  ir, sugrįžęs namo, susikviečia draugus bei kaimynus, sakydamas: ‘Džiaukitės drauge su manimi, radau savo avį, kuri buvo pražuvusi!’ </p>
<p id="v7"><sup><small>7</small></sup>  Sakau jums, taip ir danguje bus daugiau džiaugsmo dėl vieno atgailaujančio nusidėjėlio negu dėl devyniasdešimt devynių teisiųjų, kuriems nereikia atgailos. <sup id="cite5"><a href="#fn5">[5]</a></sup></p>
<p id="v8"><sup><small>8</small></sup>  Arba kuri moteris, turėdama dešimtį drachmų ir vieną pametusi, neužsidega žiburio, nešluoja namų ir rūpestingai neieško, kol suranda? <sup id="cite6"><a href="#fn6">[6]</a></sup> <sup id="cite7"><a href="#fn7">[7]</a></sup></p>
<p id="v9"><sup><small>9</small></sup>  Radusi susivadina drauges bei kaimynes ir sako: ‘Džiaukitės su manimi, nes radau drachmą, kurią buvau pametusi’. </p>
<p id="v10"><sup><small>10</small></sup>  Sakau jums, šitaip džiaugiasi Dievo angelai dėl vieno atgailaujančio nusidėjėlio”. </p>
<p id="v11"><sup><small>11</small></sup>  Jis kalbėjo toliau: “Vienas žmogus turėjo du sūnus. <sup id="cite8"><a href="#fn8">[8]</a></sup> <sup id="cite9"><a href="#fn9">[9]</a></sup></p>
<p id="v12"><sup><small>12</small></sup>  Kartą jaunesnysis tarė tėvui: ‘Tėve, atiduok man priklausančią palikimo dalį’. Tėvas padalijo sūnums turtą. </p>
<p id="v13"><sup><small>13</small></sup>  Praėjus kelioms dienoms, jaunesnysis sūnus, pasiėmęs savo dalį, iškeliavo į tolimą šalį. Ten, palaidai gyvendamas, iššvaistė savo turtą. <sup id="cite10"><a href="#fn10">[10]</a></sup></p>
<p id="v14"><sup><small>14</small></sup>  Kai viską išleido, toje šalyje kilo didelis badas, ir jis pradėjo stokoti. </p>
<p id="v15"><sup><small>15</small></sup>  Tada apsistojo pas vieną tos šalies gyventoją. Tas jį pasiuntė į laukus kiaulių ganyti. </p>
<p id="v16"><sup><small>16</small></sup>  Jis geidė prikimšti pilvą bent ankštimis, kurias ėdė kiaulės, bet ir tų niekas jam neduodavo. </p>
<p id="v17"><sup><small>17</small></sup>  Tada susiprotėjęs jis tarė: ‘Kiek mano tėvo samdinių apsčiai turi duonos, o aš čia mirštu iš bado! <sup id="cite11"><a href="#fn11">[11]</a></sup></p>
<p id="v18"><sup><small>18</small></sup>  Kelsiuos, eisiu pas tėvą ir sakysiu: ‘Tėve, nusidėjau dangui ir tau. </p>
<p id="v19"><sup><small>19</small></sup>  Nesu vertas vadintis tavo sūnumi. Priimk mane bent samdiniu!’ </p>
<p id="v20"><sup><small>20</small></sup>  Jis pakilo ir iškeliavo pas tėvą. Jam dar toli esant, tėvas jį pamatė ir, apimtas gailesčio, pribėgo, puolė ant kaklo ir meiliai pabučiavo. <sup id="cite12"><a href="#fn12">[12]</a></sup></p>
<p id="v21"><sup><small>21</small></sup>  O sūnus jam tarė: ‘Tėve, nusidėjau dangui ir tau, nebesu vertas vadintis tavo sūnumi’. </p>
<p id="v22"><sup><small>22</small></sup>  Bet tėvas įsakė savo tarnams: ‘Kuo greičiau atneškite geriausią drabužį ir apvilkite jį. Užmaukite jam ant piršto žiedą, apaukite kojas! </p>
<p id="v23"><sup><small>23</small></sup>  Atveskite nupenėtą veršį ir papjaukite! Valgysim ir linksminsimės! <sup id="cite13"><a href="#fn13">[13]</a></sup></p>
<p id="v24"><sup><small>24</small></sup>  Nes šis mano sūnus buvo miręs ir vėl atgijo, buvo pražuvęs ir atsirado’. Ir jie pradėjo linksmintis. </p>
<p id="v25"><sup><small>25</small></sup>  O vyresnysis jo sūnus buvo laukuose. Kai grįždamas prisiartino prie namų, išgirdo muziką ir šokius. <sup id="cite14"><a href="#fn14">[14]</a></sup></p>
<p id="v26"><sup><small>26</small></sup>  Pasišaukęs vieną iš tarnų, jis paklausė, kas čia dedasi. </p>
<p id="v27"><sup><small>27</small></sup>  Tas jam atsakė: ‘Sugrįžo tavo brolis, tai tėvas papjovė nupenėtą veršį, nes sulaukė jo sveiko’. </p>
<p id="v28"><sup><small>28</small></sup>  Tada šis supyko ir nenorėjo eiti vidun. Tėvas išėjęs ėmė jį kviesti. <sup id="cite15"><a href="#fn15">[15]</a></sup></p>
<p id="v29"><sup><small>29</small></sup>  O jis atsakė tėvui: ‘Štai jau tiek metų tau tarnauju ir niekad tavo įsakymo neperžengiau, o tu man nė karto nedavei nė ožiuko pasilinksminti su draugais. </p>
<p id="v30"><sup><small>30</small></sup>  Bet vos tik sugrįžo šitas tavo sūnus, prarijęs tavo turtą su kekšėmis, tu tuojau papjovei jam nupenėtą veršį’. </p>
<p id="v31"><sup><small>31</small></sup>  Tėvas atsakė: ‘Sūnau, tu visuomet su manimi, ir visa, kas mano, yra ir tavo. <sup id="cite16"><a href="#fn16">[16]</a></sup></p>
<p id="v32"><sup><small>32</small></sup>  Bet reikėjo džiaugtis ir linksmintis, nes tavo brolis buvo miręs ir vėl atgijo, buvo pražuvęs ir atsirado!’ ” </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Luke/14">Evangelija pagal Luką - Skyrius 14</a></td>
        <td><a href="/lt/Bible/Luke/Index">Indeksas</a></td>
        <td><a href="/lt/Bible/Luke/16">Evangelija pagal Luką - Skyrius 16</a></td>
      </tr>
    </tbody>
  </table>
</figure>
<h2>Nuorodos</h2>
<div style="column-width: 30em;">
<ol>
  <li id="fn1"><a href="#cite1">↑</a> 15:1 <i>Muitininkai ir nusidėjėliai</i>: <a href="/lt/The_Urantia_Book/138#p3_4">UK 138:3.4</a>. </li>
  <li id="fn2"><a href="#cite2">↑</a> 15:1-2 <i>Valgo su muitininkais ir nusidėjėliais</i>: <a href="/lt/The_Urantia_Book/169#p0_4">UK 169:0.4</a>.  <i>Muitininkų, nusidėjėlių draugas</i>: <a href="/lt/The_Urantia_Book/121#p8_8">UK 121:8.8</a>.  <i>Muitininkų ir nusidėjėlių draugas</i>: <a href="/lt/The_Urantia_Book/169#p1_2">UK 169:1.2</a>. </li>
  <li id="fn3"><a href="#cite3">↑</a> 15:3-7 <i>Parable of Lost sheep</i>: <a href="/lt/The_Urantia_Book/169#p1_2">UK 169:1.2</a>.  <i>Palyginimas apie pasiklydusį avis</i>: <a href="/lt/The_Urantia_Book/159#p1_2">UK 159:1.2</a>.  <i>Palyginimas apie pasiklydusį avis</i>: <a href="/lt/The_Urantia_Book/169#p1_15">UK 169:1.15</a>. </li>
  <li id="fn4"><a href="#cite4">↑</a> 15:3-10 <i>Dievas ieško nusidėjėlių</i>: <a href="/lt/The_Urantia_Book/159#p5_13">UK 159:5.13</a>. </li>
  <li id="fn5"><a href="#cite5">↑</a> 15:7,10 <i>Serafinis džiaugsmas</i>: <a href="/lt/The_Urantia_Book/167#p7_5">UK 167:7.5</a>.  <i>Angels joyful over salvation</i>: <a href="/lt/The_Urantia_Book/169#p1_4">UK 169:1.4</a>. </li>
  <li id="fn6"><a href="#cite6">↑</a> 15:8-9 <i>Pamesta moneta</i>: <a href="/lt/The_Urantia_Book/169#p1_4">UK 169:1.4</a>. </li>
  <li id="fn7"><a href="#cite7">↑</a> 15:8-10 <i>Parabolė apie pamestą monetą</i>: <a href="/lt/The_Urantia_Book/169#p1_15">UK 169:1.15</a>. </li>
  <li id="fn8"><a href="#cite8">↑</a> 15:11-12 <i>Tėvas padalijo turtą sūnui</i>: <a href="/lt/The_Urantia_Book/169#p1_6">UK 169:1.6</a>. </li>
  <li id="fn9"><a href="#cite9">↑</a> 15:11-32 <i>Palyginimas apie dingusį sūnų</i>: <a href="/lt/The_Urantia_Book/169#p1_15">UK 169:1.15</a>.  <i>Sūnus palaidūnas</i>: <a href="/lt/The_Urantia_Book/54#p4_2">UK 54:4.2</a>.  <i>Džiaugiasi grįžę</i>: <a href="/lt/The_Urantia_Book/159#p5_13">UK 159:5.13</a>. </li>
  <li id="fn10"><a href="#cite10">↑</a> 15:13-16 <i>Sūnus iššvaistė savo audringam gyvenimui</i>: <a href="/lt/The_Urantia_Book/169#p1_7">UK 169:1.7</a>. </li>
  <li id="fn11"><a href="#cite11">↑</a> 15:17-20a <i>Sūnaus sprendimas grįžti</i>: <a href="/lt/The_Urantia_Book/169#p1_8">UK 169:1.8</a>. </li>
  <li id="fn12"><a href="#cite12">↑</a> 15:20b-22 <i>Tėvo sveikinimas</i>: <a href="/lt/The_Urantia_Book/169#p1_9">UK 169:1.9</a>. </li>
  <li id="fn13"><a href="#cite13">↑</a> 15:23-24 <i>Šventė</i>: <a href="/lt/The_Urantia_Book/169#p1_10">UK 169:1.10</a>. </li>
  <li id="fn14"><a href="#cite14">↑</a> 15:25-27 <i>Vyresnysis sūnus girdi linksmą triukšmą</i>: <a href="/lt/The_Urantia_Book/169#p1_11">UK 169:1.11</a>. </li>
  <li id="fn15"><a href="#cite15">↑</a> 15:28-30 <i>Brolio objektai</i>: <a href="/lt/The_Urantia_Book/169#p1_12">UK 169:1.12</a>. </li>
  <li id="fn16"><a href="#cite16">↑</a> 15:31-32 <i>Tėtis džiaugiasi</i>: <a href="/lt/The_Urantia_Book/169#p1_13">UK 169:1.13</a>. </li>
</ol>
</div>
