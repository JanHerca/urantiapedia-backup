<!--
title: Evangelija pagal Luką - Skyrius 16
description: 
published: true
date: 2023-11-8T21:52:7Z
tags: bible, bible—luke
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/lt/Bible/Luke/15">
          <span class="mdi mdi-arrow-left-drop-circle"></span><span class="pl-2">Evangelija pagal Luką - Skyrius 15</span>
        </a>
        </td>
        <td>
        <a href="/lt/Bible/Luke/Index">
          <span class="mdi mdi-book-open-variant"></span><span class="pl-2">Indeksas</span>
        </a>
        </td>
        <td>
        <a href="/lt/Bible/Luke/17">
          <span class="pr-2">Evangelija pagal Luką - Skyrius 17</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Jėzus kalbėjo ir savo mokiniams: “Buvo vienas turtingas žmogus ir turėjo ūkvedį. Tas buvo jam apskųstas, esą eikvojąs jo turtą. <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  Tuomet, pasišaukęs jį, šeimininkas pasakė: ‘Ką aš girdžiu apie tave šnekant? Duok savo ūkvedžiavimo apyskaitą, nes daugiau nebegalėsi būti ūkvedžiu’. </p>
<p id="v3"><sup><small>3</small></sup>  O ūkvedys tarė sau: ‘Ką veiksiu, kad šeimininkas atima iš manęs ūkvedžiavimą? Kasti neįstengiu, o elgetauti­gėda. <sup id="cite2"><a href="#fn2">[2]</a></sup></p>
<p id="v4"><sup><small>4</small></sup>  Žinau, ką daryti, kad žmonės mane priimtų į savo namus, kai būsiu atleistas iš tarnybos’. </p>
<p id="v5"><sup><small>5</small></sup>  Jis pasikvietė po vieną savo šeimininko skolininkus ir klausė pirmąjį: ‘Kiek esi skolingas mano šeimininkui?’ </p>
<p id="v6"><sup><small>6</small></sup>  Šis atsakė: ‘Šimtą statinių aliejaus’. Tada jis tarė: ‘Imk savo skolos raštą, sėsk ir tuoj pat rašyk: penkiasdešimt’. </p>
<p id="v7"><sup><small>7</small></sup>  Paskui klausė kitą: ‘O kiek tu skolingas?’ Anas atsakė: ‘Šimtą saikų kviečių’. Jis tarė: ‘Imk skolos raštą ir rašyk: aštuoniasdešimt’. </p>
<p id="v8"><sup><small>8</small></sup>  Šeimininkas pagyrė neteisųjį ūkvedį, kad jis gudriai pasielgė. Šio pasaulio vaikai sumanesni tarp savųjų negu šviesos vaikai”. <sup id="cite3"><a href="#fn3">[3]</a></sup> <sup id="cite4"><a href="#fn4">[4]</a></sup> <sup id="cite5"><a href="#fn5">[5]</a></sup></p>
<p id="v9"><sup><small>9</small></sup>  “Ir Aš jums sakau: darykitės bičiulių neteisiosios Mamonos dėka, kad, jūsų galui atėjus, jie priimtų jus į amžinuosius namus. </p>
<p id="v10"><sup><small>10</small></sup>  Kas ištikimas mažame dalyke, tas ištikimas ir dideliame, o kas neteisingas mažame, tas neteisingas ir dideliame. <sup id="cite6"><a href="#fn6">[6]</a></sup> <sup id="cite7"><a href="#fn7">[7]</a></sup></p>
<p id="v11"><sup><small>11</small></sup>  Jei nebuvote ištikimi, tvarkydami neteisiąją Mamoną, tai kas jums patikės tikruosius turtus? </p>
<p id="v12"><sup><small>12</small></sup>  Ir jeigu nebuvote ištikimi su svetimu daiktu, tai kas jums duos tai, kas jūsų? </p>
<p id="v13"><sup><small>13</small></sup>  Joks tarnas negali tarnauti dviem šeimininkams, nes jis arba vieno nekęs, o kitą mylės, arba prie vieno prisiriš, o kitą nieku vers. Negalite tarnauti Dievui ir Mamonai”. <sup id="cite8"><a href="#fn8">[8]</a></sup></p>
<p id="v14"><sup><small>14</small></sup>  Visa tai girdėjo mėgstantys pinigus fariziejai ir šaipėsi iš Jėzaus. <sup id="cite9"><a href="#fn9">[9]</a></sup></p>
<p id="v15"><sup><small>15</small></sup>  O Jis jiems pasakė: “Jūs žmonių akyse dedatės teisūs, bet Dievas mato jūsų širdis. Nes tai, kas žmonėse aukštinama, Dievo akyse bjauru”. <sup id="cite10"><a href="#fn10">[10]</a></sup></p>
<p id="v16"><sup><small>16</small></sup>  “Įstatymas ir pranašai­iki Jono; nuo tada skelbiama Dievo karalystė, ir kiekvienas į ją veržiasi. <sup id="cite11"><a href="#fn11">[11]</a></sup></p>
<p id="v17"><sup><small>17</small></sup>  Greičiau dangus ir žemė praeis, negu iš Įstatymo iškris bent vienas brūkšnelis. <sup id="cite12"><a href="#fn12">[12]</a></sup></p>
<p id="v18"><sup><small>18</small></sup>  Kiekvienas, kuris atleidžia žmoną ir veda kitą­svetimauja. Ir kas veda vyro atleistąją, taip pat svetimauja”. <sup id="cite13"><a href="#fn13">[13]</a></sup></p>
<p id="v19"><sup><small>19</small></sup>  “Gyveno vienas turtuolis. Jis vilkėjo purpuru bei ploniausia drobe ir kasdien ištaigingai linksminosi. <sup id="cite14"><a href="#fn14">[14]</a></sup></p>
<p id="v20"><sup><small>20</small></sup>  O prie jo vartų gulėjo votimis aptekęs elgeta, vardu Lozorius. </p>
<p id="v21"><sup><small>21</small></sup>  Jis troško numarinti alkį bent trupiniais nuo turtuolio stalo, bet tik šunys atbėgę laižydavo jo votis. </p>
<p id="v22"><sup><small>22</small></sup>  Ir štai elgeta mirė ir buvo angelų nuneštas į Abraomo prieglobstį. Mirė ir turtuolis ir buvo palaidotas. <sup id="cite15"><a href="#fn15">[15]</a></sup></p>
<p id="v23"><sup><small>23</small></sup>  Kentėdamas pragare, jis pakėlė akis ir iš tolo pamatė Abraomą ir jo prieglobstyje Lozorių. </p>
<p id="v24"><sup><small>24</small></sup>  Jis ėmė šaukti: ‘Tėve Abraomai, pasigailėk manęs! Atsiųsk Lozorių, kad, suvilgęs vandenyje piršto galą, atvėsintų man liežuvį, nes baisiai kenčiu šioje liepsnoje’. </p>
<p id="v25"><sup><small>25</small></sup>  Bet Abraomas atsakė: ‘Atsimink, sūnau, kad tu gyvendamas atsiėmei savo gėrybes, o Lozorius­tik nelaimes. Todėl jis susilaukė paguodos, o tu kenti. </p>
<p id="v26"><sup><small>26</small></sup>  Be to, mus nuo jūsų skiria milžiniška praraja, ir niekas iš čia panorėjęs negali nueiti pas jus, nei iš ten persikelti pas mus’. <sup id="cite16"><a href="#fn16">[16]</a></sup></p>
<p id="v27"><sup><small>27</small></sup>  Tas vėl tarė: ‘Tai meldžiu tave, tėve, nusiųsk jį bent į mano tėvo namus, </p>
<p id="v28"><sup><small>28</small></sup>  nes aš turiu penkis brolius. Teįspėja juos, kad ir jie nepatektų į šią kančių vietą’. </p>
<p id="v29"><sup><small>29</small></sup>  Abraomas atsiliepė: ‘Jie turi Mozę bei pranašus, tegul jų klauso!’ </p>
<p id="v30"><sup><small>30</small></sup>  O anas atsakė: ‘Ne, tėve Abraomai! Bet jei kas iš mirusiųjų nueitų pas juos, jie atgailautų!’ </p>
<p id="v31"><sup><small>31</small></sup>  Tačiau Abraomas tarė: ‘Jeigu jie neklauso Mozės ir pranašų, tai nepatikės, jei kas ir iš numirusių prisikeltų’ ”. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/lt/Bible/Luke/15">
          <span class="mdi mdi-arrow-left-drop-circle"></span><span class="pl-2">Evangelija pagal Luką - Skyrius 15</span>
        </a>
        </td>
        <td>
        <a href="/lt/Bible/Luke/Index">
          <span class="mdi mdi-book-open-variant"></span><span class="pl-2">Indeksas</span>
        </a>
        </td>
        <td>
        <a href="/lt/Bible/Luke/17">
          <span class="pr-2">Evangelija pagal Luką - Skyrius 17</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Nuorodos</h2>
<div style="column-width: 30em;">
<ol>
  <li id="fn1"><a href="#cite1">↑</a> 16:1-2 <i>Palyginimas apie nesąžiningą prievaizdą</i>: <a href="/lt/The_Urantia_Book/169#p2_3">UK 169:2.3</a>. </li>
  <li id="fn2"><a href="#cite2">↑</a> 16:3-8a <i>Ieškojo savęs</i>: <a href="/lt/The_Urantia_Book/169#p2_4">UK 169:2.4</a>. </li>
  <li id="fn3"><a href="#cite3">↑</a> 16:8 <i>Šviesos vaikai</i>: <a href="/lt/The_Urantia_Book/181#p1_2">UK 181:1.2</a>.  <i>„Šviesos vaikai“</i>: <a href="/lt/The_Urantia_Book/120#p2_2">UK 120:2.2</a>.  <i>Šviesos vaikai</i>: <a href="/lt/The_Urantia_Book/147#p7_2">UK 147:7.2</a>.  <i>Šviesos vaikai</i>: <a href="/lt/The_Urantia_Book/193#p0_3">UK 193:0.3</a>.  <i>Šviesos vaikai</i>: <a href="/lt/The_Urantia_Book/178#p3_4">UK 178:3.4</a>.  <i>Šviesos vaikai</i>: <a href="/lt/The_Urantia_Book/191#p4_3">UK 191:4.3</a>.  <i>Šviesos vaikai</i>: <a href="/lt/The_Urantia_Book/180#p4_5">UK 180:4.5</a>. </li>
  <li id="fn4"><a href="#cite4">↑</a> 16:8-9 <i>Zelotų klausimas</i>: <a href="/lt/The_Urantia_Book/169#p2_1">UK 169:2.1</a>. </li>
  <li id="fn5"><a href="#cite5">↑</a> 16:8b-9 <i>Darykite tą patį dvasiškai</i>: <a href="/lt/The_Urantia_Book/169#p2_5">UK 169:2.5</a>. </li>
  <li id="fn6"><a href="#cite6">↑</a> 16:10 <i>Ištikimas mažai / ištikimas daugumoje</i>: <a href="/lt/The_Urantia_Book/169#p2_6">UK 169:2.6</a>. </li>
  <li id="fn7"><a href="#cite7">↑</a> 16:10-12 <i>Būkite geri tvarkytojai</i>: <a href="/lt/The_Urantia_Book/169#p2_6">UK 169:2.6</a>. </li>
  <li id="fn8"><a href="#cite8">↑</a> 16:13 <i>Joks žmogus negali tarnauti dviem šeimininkams</i>: <a href="/lt/The_Urantia_Book/169#p2_7">UK 169:2.7</a>.  <i>Joks žmogus negali tarnauti dviem šeimininkams</i>: <a href="/lt/The_Urantia_Book/109#p5_4">UK 109:5.4</a>.  <i>Niekas negali tarnauti dviem šeimininkams</i>: <a href="/lt/The_Urantia_Book/140#p6_13">UK 140:6.13</a>. </li>
  <li id="fn9"><a href="#cite9">↑</a> 16:14 <i>Fariziejai šaiposi</i>: <a href="/lt/The_Urantia_Book/169#p2_8">UK 169:2.8</a>. </li>
  <li id="fn10"><a href="#cite10">↑</a> 16:15 <i>Dievas žiūri į motyvus</i>: <a href="/lt/The_Urantia_Book/166#p1_4">UK 166:1.4</a>.  <i>Dievas teisia žmonių širdis</i>: <a href="/lt/The_Urantia_Book/140#p3_19">UK 140:3.19</a>. </li>
  <li id="fn11"><a href="#cite11">↑</a> 16:16 <i>Paskelbti apie karalystės įkūrimą</i>: <a href="/lt/The_Urantia_Book/137#p8_6">UK 137:8.6</a>.  <i>Dievo karalystė</i>: <a href="/lt/The_Urantia_Book/153#p2_4">UK 153:2.4</a>.  <i>Dievo karalystė</i>: <a href="/lt/The_Urantia_Book/34#p6_13">UK 34:6.13</a>.  <i>karalystės Evangelija</i>: <a href="/lt/The_Urantia_Book/143#p1_5">UK 143:1.5</a>.  <i>karalystės Evangelija</i>: <a href="/lt/The_Urantia_Book/193#p0_4">UK 193:0.4</a>.  <i>Dievo karalystė</i>: <a href="/lt/The_Urantia_Book/169#p4_6">UK 169:4.6</a>.  <i>karalystės Evangelija</i>: <a href="/lt/The_Urantia_Book/190#p5_4">UK 190:5.4</a>. </li>
  <li id="fn12"><a href="#cite12">↑</a> 16:17-26 <i>Sheol</i>: <a href="/lt/The_Urantia_Book/86#p4_8">UK 86:4.8</a>. </li>
  <li id="fn13"><a href="#cite13">↑</a> 16:18 <i>Dėl skyrybų</i>: <a href="/lt/The_Urantia_Book/140#p6_6">UK 140:6.6</a>. </li>
  <li id="fn14"><a href="#cite14">↑</a> 16:19-21 <i>Palyginimas apie turtingą žmogų ir elgetą</i>: <a href="/lt/The_Urantia_Book/169#p3_2">UK 169:3.2</a>. </li>
  <li id="fn15"><a href="#cite15">↑</a> 16:22-31 <i>People do not believe</i>: <a href="/lt/The_Urantia_Book/169#p3_2">UK 169:3.2</a>. </li>
  <li id="fn16"><a href="#cite16">↑</a> 16:26 <i>Didelė praraja tarp tavęs ir Dievo</i>: <a href="/lt/The_Urantia_Book/2#p5_6">UK 2:5.6</a>. </li>
</ol>
</div>
