<!--
title: Patarlių knyga - Skyrius 1
description: 
published: true
date: 2023-11-8T21:52:7Z
tags: bible, bible—proverbs
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td>
        </td>
        <td>
        <a href="/lt/Bible/Proverbs/Index">
          <span class="mdi mdi-book-open-variant"></span><span class="pl-2">Indeksas</span>
        </a>
        </td>
        <td>
        <a href="/lt/Bible/Proverbs/2">
          <span class="pr-2">Patarlių knyga - Skyrius 2</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Saliamono, Dovydo sūnaus, Izraelio karaliaus, patarlės. </p>
<p id="v2"><sup><small>2</small></sup>  Jos surašytos, kad pamokytų išminties, auklėtų ir padėtų suprasti išmintingus posakius, </p>
<p id="v3"><sup><small>3</small></sup>  kad pamokytų išmintingai elgtis, pažinti teisumą, teisingumą ir bešališkumą; </p>
<p id="v4"><sup><small>4</small></sup>  kad paprastiems suteiktų sumanumo, jaunuoliams­supratimo ir nuovokumo. </p>
<p id="v5"><sup><small>5</small></sup>  Išmintingas klausydamas taps išmintingesnis, o protingas gaus išmintingų patarimų, </p>
<p id="v6"><sup><small>6</small></sup>  kad suprastų patarles ir palyginimus, išminčių žodžius ir mįsles. </p>
<p id="v7"><sup><small>7</small></sup>  Viešpaties baimė yra išminties pradžia, bet kvailiai niekina išmintį ir pamokymus. <sup id="cite1"><a href="#fn1">[1]</a></sup></p>
<p id="v8"><sup><small>8</small></sup>  Mano sūnau, klausyk tėvo pamokymų ir neatmesk motinos nurodymų. <sup id="cite2"><a href="#fn2">[2]</a></sup></p>
<p id="v9"><sup><small>9</small></sup>  Tai bus puošnus vainikas tavo galvai ir papuošalas tavo kaklui. </p>
<p id="v10"><sup><small>10</small></sup>  Mano sūnau, jei tave vilios nusidėjėliai, nepritark jiems. </p>
<p id="v11"><sup><small>11</small></sup>  Jei jie sako: “Eime su mumis tykoti kraujo ir ruošti pasalą nekaltam žmogui. </p>
<p id="v12"><sup><small>12</small></sup>  Prarykime juos gyvus kaip pragaras, visiškai, kaip tuos, kurie eina į kapą. </p>
<p id="v13"><sup><small>13</small></sup>  Mes rasime daug turto ir pripildysime grobiu savo namus. </p>
<p id="v14"><sup><small>14</small></sup>  Su mumis mesi dalybų burtą, mūsų pinigai bus bendri”. </p>
<p id="v15"><sup><small>15</small></sup>  Mano sūnau, neik su jais, sulaikyk savo koją nuo jų tako. </p>
<p id="v16"><sup><small>16</small></sup>  Jų kojos bėga į pikta, jie skuba kraują pralieti. </p>
<p id="v17"><sup><small>17</small></sup>  Veltui tiesiamas tinklas paukščiams matant. </p>
<p id="v18"><sup><small>18</small></sup>  Jie tykoja savo pačių kraujo, pasalą ruošia savo gyvybei. </p>
<p id="v19"><sup><small>19</small></sup>  Toks yra kelias kiekvieno, kuris godus turto, jis atima jo savininko gyvybę. </p>
<p id="v20"><sup><small>20</small></sup>  Išmintis šaukia gatvėje, pakelia balsą aikštėje. </p>
<p id="v21"><sup><small>21</small></sup>  Ji šaukia svarbiausiose susibūrimo vietose ir miesto vartuose skelbia savo žodžius: </p>
<p id="v22"><sup><small>22</small></sup>  “Neišmanėliai, ar ilgai dar mylėsite neišmanymą? Niekintojai, ar ilgai džiaugsitės savo patyčiomis? Kvailiai, ar ilgai nekęsite pažinimo? </p>
<p id="v23"><sup><small>23</small></sup>  Klausykitės mano įspėjimų! Aš išliesiu jums savo dvasios, paskelbsiu savo žodžius. <sup id="cite3"><a href="#fn3">[3]</a></sup></p>
<p id="v24"><sup><small>24</small></sup>  Kadangi aš šaukiau, o jūs nepaklausėte, ištiesiau jums ranką, bet niekas nekreipė dėmesio, <sup id="cite4"><a href="#fn4">[4]</a></sup></p>
<p id="v25"><sup><small>25</small></sup>  jūs paniekinote mano patarimus ir nepaisėte mano įspėjimų, </p>
<p id="v26"><sup><small>26</small></sup>  tai ir aš juoksiuos, kai jūs žlugsite, tyčiosiuos, kai jus apims baimė, </p>
<p id="v27"><sup><small>27</small></sup>  kai siaubas užklups kaip audra ir pražūtis kaip viesulas, kai ateis sielvartas ir vargas. </p>
<p id="v28"><sup><small>28</small></sup>  Tada jie šauksis manęs, bet aš neatsiliepsiu; jie ieškos manęs, bet neras. </p>
<p id="v29"><sup><small>29</small></sup>  Nes jie nekentė pažinimo ir nepasirinko Viešpaties baimės. </p>
<p id="v30"><sup><small>30</small></sup>  Jie nepriėmė mano patarimų ir paniekino mano barimą. </p>
<p id="v31"><sup><small>31</small></sup>  Todėl jie valgys savo kelių vaisių, pasisotins savo sumanymais. </p>
<p id="v32"><sup><small>32</small></sup>  Neišmanėlių užsispyrimas užmuš juos, kvailius pražudys jų neapdairumas. </p>
<p id="v33"><sup><small>33</small></sup>  Kas manęs klauso, gyvens saugiai, bus ramus ir nebijos pikto”. <sup id="cite5"><a href="#fn5">[5]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td>
        </td>
        <td>
        <a href="/lt/Bible/Proverbs/Index">
          <span class="mdi mdi-book-open-variant"></span><span class="pl-2">Indeksas</span>
        </a>
        </td>
        <td>
        <a href="/lt/Bible/Proverbs/2">
          <span class="pr-2">Patarlių knyga - Skyrius 2</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 1:7 <i>Dievo baimė prasideda išmintimi</i>: <a href="/lt/The_Urantia_Book/68#p3_3">UK 68:3.3</a>.  <i>Dievo baimė prasideda išmintimi</i>: <a href="/lt/The_Urantia_Book/149#p6_5">UK 149:6.5</a>.  <i>Viešpaties baimė, prasideda išmintis</i>: <a href="/lt/The_Urantia_Book/131#p2_6">UK 131:2.6</a>.  <i>Baimės reikšmės</i>: <a href="/lt/The_Urantia_Book/149#p6_3">UK 149:6.3</a>. </li>
  <li id="fn2"><a href="#cite2">↑</a> 1:8-16 <i>Sūnų mokymas</i>: <a href="/lt/The_Urantia_Book/95#p4_2">UK 95:4.2</a>. </li>
  <li id="fn3"><a href="#cite3">↑</a> 1:23 <i>Šventoji Dvasia</i>: <a href="/lt/The_Urantia_Book/34#p4_1">UK 34:4.1</a>.  <i>Dievo Dvasia (Šventoji Dvasia)</i>: <a href="/lt/The_Urantia_Book/8#p5_5">UK 8:5.5</a>.  <i>Dvasia žmoguje (Šventoji Dvasia)</i>: <a href="/lt/The_Urantia_Book/103#p1_6">UK 103:1.6</a>.  <i>Dievo Dvasia (Šventoji Dvasia)</i>: <a href="/lt/The_Urantia_Book/8#p5_3">UK 8:5.3</a>. </li>
  <li id="fn4"><a href="#cite4">↑</a> 1:24-28 <i>Dievo atstūmimo poveikis</i>: <a href="/lt/The_Urantia_Book/146#p2_5">UK 146:2.5</a>. </li>
  <li id="fn5"><a href="#cite5">↑</a> 1:33 <i>Išsigelbėjo nuo baimės</i>: <a href="/lt/The_Urantia_Book/95#p4_3">UK 95:4.3</a>. </li>
</ol>
</div>
