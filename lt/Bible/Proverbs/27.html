<!--
title: Patarlių knyga - Skyrius 27
description: 
published: true
date: 2022-9-13T21:36:44Z
tags: 
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Proverbs/26">Patarlių knyga - Skyrius 26</a></td>
        <td><a href="/lt/Bible/Proverbs/Index">Indeksas</a></td>
        <td><a href="/lt/Bible/Proverbs/28">Patarlių knyga - Skyrius 28</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Nesigirk rytdiena, nes nežinai, ką ji tau atneš. </p>
<p id="v2"><sup><small>2</small></sup>  Tegul kitas giria tave, o ne tavo burna; svetimas, bet ne tavo lūpos. </p>
<p id="v3"><sup><small>3</small></sup>  Akmuo ir smėlis yra sunkūs, bet kvailio pyktis yra sunkesnis už abu. </p>
<p id="v4"><sup><small>4</small></sup>  Rūstybė yra žiauri, pyktis nesuvaldomas, bet kas gali atsispirti pavydui? <sup id="cite1"><a href="#fn1">[1]</a></sup></p>
<p id="v5"><sup><small>5</small></sup>  Geriau yra viešas įspėjimas negu slapta meilė. </p>
<p id="v6"><sup><small>6</small></sup>  Žaizdos nuo draugo yra geriau negu klastingas priešo pabučiavimas. </p>
<p id="v7"><sup><small>7</small></sup>  Sotus ir medaus nevalgo, o alkanam ir kartus daiktas yra saldus. </p>
<p id="v8"><sup><small>8</small></sup>  Žmogus, palikęs savo vietą, yra kaip paukštis, išskridęs iš lizdo. </p>
<p id="v9"><sup><small>9</small></sup>  Draugo žodžiai ir nuoširdūs patarimai gaivina širdį kaip aliejai ir brangūs kvepalai. </p>
<p id="v10"><sup><small>10</small></sup>  Neprarask savo draugo ir tėvo draugo. Nelaimės dieną neik į brolio namus. Kaimynas arti geriau negu brolis toli. <sup id="cite2"><a href="#fn2">[2]</a></sup></p>
<p id="v11"><sup><small>11</small></sup>  Mano sūnau, būk išmintingas ir pradžiugink mano širdį, kad galėčiau atsakyti tam, kuris man priekaištauja. </p>
<p id="v12"><sup><small>12</small></sup>  Supratingas numato pavojų ir pasislepia, o neišmanėlis eina ir nukenčia. </p>
<p id="v13"><sup><small>13</small></sup>  Paimk apdarą iš to, kas laidavo už svetimą, ir turėk užstatą iš suvedžiotojo. </p>
<p id="v14"><sup><small>14</small></sup>  Kas atsikėlęs anksti rytą garsiai laimina savo draugą, tai bus jam įskaityta prakeikimu. </p>
<p id="v15"><sup><small>15</small></sup>  Varvantis stogas lietingą dieną ir vaidinga moteris yra panašūs. </p>
<p id="v16"><sup><small>16</small></sup>  Kas nori ją sulaikyti yra kaip tas, kas galvoja sustabdyti vėją arba išlaikyti saujoje aliejų. </p>
<p id="v17"><sup><small>17</small></sup>  Kaip geležis galanda geležį, taip žmogus aštrina savo draugą. </p>
<p id="v18"><sup><small>18</small></sup>  Kas prižiūri figmedį, valgo jo vaisių; kas laukia šeimininko, sulaukia pagarbos. </p>
<p id="v19"><sup><small>19</small></sup>  Kaip vanduo atspindi veidą, taip žmogaus širdis atspindi žmogų. </p>
<p id="v20"><sup><small>20</small></sup>  Kaip pragaras ir prapultis niekados neprisipildo, taip žmogaus akys niekados nepasisotina. </p>
<p id="v21"><sup><small>21</small></sup>  Kaip sidabras ir auksas ištiriamas ugnyje, taip žmogus ištiriamas pagyrimais. </p>
<p id="v22"><sup><small>22</small></sup>  Nors sugrūstum kvailį piestoje su grūdais, jo kvailystė neatsiskirtų nuo jo. </p>
<p id="v23"><sup><small>23</small></sup>  Prižiūrėk rūpestingai savo avis ir bandą, </p>
<p id="v24"><sup><small>24</small></sup>  nes turtas nėra amžinas ir karūna neišlieka visoms kartoms. </p>
<p id="v25"><sup><small>25</small></sup>  Kai šienas suvežamas, pasirodo atolas, ir renkamos kalnų žolės. </p>
<p id="v26"><sup><small>26</small></sup>  Avinėliai tavo drabužiams, ožiai laukams nusipirkti. </p>
<p id="v27"><sup><small>27</small></sup>  Ožkų pieno užteks maistui tau, tavo šeimai ir tarnaitėms aprūpinti. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Proverbs/26">Patarlių knyga - Skyrius 26</a></td>
        <td><a href="/lt/Bible/Proverbs/Index">Indeksas</a></td>
        <td><a href="/lt/Bible/Proverbs/28">Patarlių knyga - Skyrius 28</a></td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 27:4 <i>Pyktis yra žiaurus, baisus</i>: <a href="/lt/The_Urantia_Book/149#p4_2">UK 149:4.2</a>. </li>
  <li id="fn2"><a href="#cite2">↑</a> 27:10 <i>Seni ir nauji draugai</i>: <a href="/lt/The_Urantia_Book/147#p7_3">UK 147:7.3</a>. </li>
</ol>
</div>
