<!--
title: Patarlių knyga - Skyrius 26
description: 
published: true
date: 2022-10-7T19:22:50Z
tags: bible, bible—proverbs
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Proverbs/25">Patarlių knyga - Skyrius 25</a></td>
        <td><a href="/lt/Bible/Proverbs/Index">Indeksas</a></td>
        <td><a href="/lt/Bible/Proverbs/27">Patarlių knyga - Skyrius 27</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Kaip sniegas vasarą ir lietus pjūties metu, taip garbė netinka kvailiui. </p>
<p id="v2"><sup><small>2</small></sup>  Kaip žvirblis nuskrenda ir kregždė nulekia, taip neišsipildys neužpelnytas prakeikimas. </p>
<p id="v3"><sup><small>3</small></sup>  Botagas arkliui, žąslai asilui, rykštė kvailio nugarai. </p>
<p id="v4"><sup><small>4</small></sup>  Neatsakyk kvailiui pagal jo kvailumą, kad netaptum panašus į jį. </p>
<p id="v5"><sup><small>5</small></sup>  Atsakyk kvailiui pagal jo kvailumą taip, kad jis neatrodytų sau išmintingas. </p>
<p id="v6"><sup><small>6</small></sup>  Kas siunčia kvailą pasiuntinį, nusikerta kojas ir patiria nuostolį. </p>
<p id="v7"><sup><small>7</small></sup>  Kaip luošas negali vaikščioti savo kojomis, taip patarlė netinka kvailiui. </p>
<p id="v8"><sup><small>8</small></sup>  Gerbti kvailą yra kaip dėti brangakmenį į mėtyklę. </p>
<p id="v9"><sup><small>9</small></sup>  Kaip erškėtis girtuoklio rankoje, taip patarlė kvailio burnoje. </p>
<p id="v10"><sup><small>10</small></sup>  Didis Dievas, kuris visa padarė, atlygina kvailiui ir neištikimam. </p>
<p id="v11"><sup><small>11</small></sup>  Kaip šuo grįžta prie savo vėmalo, taip kvailys kartoja savo kvailystes. </p>
<p id="v12"><sup><small>12</small></sup>  Kvailys teikia daugiau vilties negu žmogus, kuris laiko save išmintingu. </p>
<p id="v13"><sup><small>13</small></sup>  Tinginys sako: “Liūtas kelyje! Žiaurus liūtas gatvėje!” </p>
<p id="v14"><sup><small>14</small></sup>  Kaip durys sukasi ant vyrių, taip tinginys vartosi lovoje. </p>
<p id="v15"><sup><small>15</small></sup>  Tinginys įkiša savo ranką į dubenį, bet jam sunku pakelti ją prie burnos. </p>
<p id="v16"><sup><small>16</small></sup>  Tinginys laiko save išmintingesniu už septynis vyrus, galinčius išmintingai atsakyti. </p>
<p id="v17"><sup><small>17</small></sup>  Kas praeidamas įsikiša į vaidus, kurie jo neliečia, elgiasi kaip tas, kuris šunį griebia už ausų. </p>
<p id="v18"><sup><small>18</small></sup>  Kaip beprotis, kuris mėto žarijas, laido strėles ir žudo, </p>
<p id="v19"><sup><small>19</small></sup>  yra tas, kas apgauna artimą ir sako: “Aš pajuokavau”. </p>
<p id="v20"><sup><small>20</small></sup>  Kai nėra malkų, gęsta ugnis; pašalinus apkalbėtoją, baigiasi ginčai. </p>
<p id="v21"><sup><small>21</small></sup>  Kaip iš anglių atsiranda žarijos ir iš malkų ugnis, taip vaidingas žmogus sukelia kivirčus. </p>
<p id="v22"><sup><small>22</small></sup>  Apkalbos yra lyg skanėstas, kuris pasiekia žmogaus vidurius. </p>
<p id="v23"><sup><small>23</small></sup>  Karšti žodžiai ir nedora širdis yra kaip sidabro priemaišomis aptraukta molinė šukė. </p>
<p id="v24"><sup><small>24</small></sup>  Kas neapkenčia, slepia tai po savo lūpomis ir laiko klastą savyje. </p>
<p id="v25"><sup><small>25</small></sup>  Kai jis kalba maloniai, netikėk juo: jo širdyje yra septynios bjaurystės. </p>
<p id="v26"><sup><small>26</small></sup>  Nors jis neapykantą slepia žodžiais, jo nedorybė paaiškės tautos susirinkime. </p>
<p id="v27"><sup><small>27</small></sup>  Kas kasa duobę, pats į ją įkrinta. Kas parita akmenį, ant to jis sugrįžta. </p>
<p id="v28"><sup><small>28</small></sup>  Meluojantis liežuvis nekenčia tų, kurie nuo jo nukenčia. Pataikaujanti burna sukelia pražūtį. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Proverbs/25">Patarlių knyga - Skyrius 25</a></td>
        <td><a href="/lt/Bible/Proverbs/Index">Indeksas</a></td>
        <td><a href="/lt/Bible/Proverbs/27">Patarlių knyga - Skyrius 27</a></td>
      </tr>
    </tbody>
  </table>
</figure>
