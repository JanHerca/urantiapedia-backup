<!--
title: Patarlių knyga - Skyrius 19
description: 
published: true
date: 2022-10-7T19:22:50Z
tags: bible, bible—proverbs
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Proverbs/18">Patarlių knyga - Skyrius 18</a></td>
        <td><a href="/lt/Bible/Proverbs/Index">Indeksas</a></td>
        <td><a href="/lt/Bible/Proverbs/20">Patarlių knyga - Skyrius 20</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Geriau beturtis, vaikštantis savo nekaltume, negu tas, kuris turi klastingą liežuvį ir yra kvailas. </p>
<p id="v2"><sup><small>2</small></sup>  Negerai sielai be pažinimo, ir kas skuba, tas nusideda. </p>
<p id="v3"><sup><small>3</small></sup>  Žmogaus kvailumas iškreipia jo kelius, bet jo širdis kaltina Viešpatį. </p>
<p id="v4"><sup><small>4</small></sup>  Turtas pritraukia daug draugų, o nuo beturčio nusisuka ir jo artimas. </p>
<p id="v5"><sup><small>5</small></sup>  Neteisingas liudytojas neliks nenubaustas; kas meluoja, neišsisuks. </p>
<p id="v6"><sup><small>6</small></sup>  Daugelis pataikauja kunigaikščiams, ir visi yra draugai su tuo, kas duoda dovanų. </p>
<p id="v7"><sup><small>7</small></sup>  Beturčio broliai nekenčia jo, tuo labiau jį palieka jo draugai. Kaip jis beprašytų, jie šalinasi nuo jo. </p>
<p id="v8"><sup><small>8</small></sup>  Kas įgyja išminties, myli savo sielą; kas laikosi supratimo, tam seksis. </p>
<p id="v9"><sup><small>9</small></sup>  Neteisingas liudytojas neliks nenubaustas; kas meluoja, pražus. </p>
<p id="v10"><sup><small>10</small></sup>  Kvailiui netinka prabanga nei vergui valdyti kunigaikščius. </p>
<p id="v11"><sup><small>11</small></sup>  Įžvalgus žmogus nesikarščiuoja ir jam yra garbė nekreipti dėmesio į neteisybę. <sup id="cite1"><a href="#fn1">[1]</a></sup></p>
<p id="v12"><sup><small>12</small></sup>  Karaliaus rūstybė yra kaip liūto riaumojimas, o jo palankumas­ kaip rasa augalams. </p>
<p id="v13"><sup><small>13</small></sup>  Kvailas sūnus­nelaimė tėvui, o vaidinga žmona­nesiliaująs lašėjimas. </p>
<p id="v14"><sup><small>14</small></sup>  Namai ir turtai paveldimi iš tėvų, o išmintinga žmona­nuo Viešpaties. </p>
<p id="v15"><sup><small>15</small></sup>  Tinginys įpranta ilgai miegoti, ir dykinėjanti siela kęs alkį. </p>
<p id="v16"><sup><small>16</small></sup>  Kas laikosi įsakymų, palaiko savo sielą; kas paniekina Jo kelius, mirs. </p>
<p id="v17"><sup><small>17</small></sup>  Kas pasigaili vargšo, skolina Viešpačiui; Jis atlygins jam už jo darbus. </p>
<p id="v18"><sup><small>18</small></sup>  Bausk sūnų, kol yra vilties, ir nepaliauk dėl jo šauksmo. </p>
<p id="v19"><sup><small>19</small></sup>  Kas greitas pykti, susilauks bausmės; jei tu jį išgelbėsi, turėsi tai daryti iš naujo. </p>
<p id="v20"><sup><small>20</small></sup>  Klausykis patarimo ir priimk pamokymą, kad ateityje būtum išmintingesnis. </p>
<p id="v21"><sup><small>21</small></sup>  Daug sumanymų žmogaus širdyje, bet tik Viešpaties valia įvyksta. </p>
<p id="v22"><sup><small>22</small></sup>  Iš žmogaus norima gerumo. Beturtis yra vertesnis už melagį. </p>
<p id="v23"><sup><small>23</small></sup>  Viešpaties baimė teikia gyvenimą; kas ją turi, tas yra patenkintas, nelaimė jo nepalies. </p>
<p id="v24"><sup><small>24</small></sup>  Tinginys įkiša savo ranką į dubenį, bet nebenori pakelti jos prie burnos. </p>
<p id="v25"><sup><small>25</small></sup>  Jei nubausi niekintoją, neišmanėlis taps atsargesnis; jei pabarsi išmintingą, jis supras pamokymą. </p>
<p id="v26"><sup><small>26</small></sup>  Kas blogai elgiasi su tėvu ir išvaro motiną, tas užsitrauks gėdą ir panieką. </p>
<p id="v27"><sup><small>27</small></sup>  Mano sūnau, neklausyk pamokymų, kurie atitraukia nuo pažinimo žodžių. </p>
<p id="v28"><sup><small>28</small></sup>  Bedievis liudytojas tyčiojasi iš teismo; nedorėlių burna ryja neteisybę. </p>
<p id="v29"><sup><small>29</small></sup>  Teismai laukia niekintojų ir rykštės paruoštos kvailių nugaroms. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Proverbs/18">Patarlių knyga - Skyrius 18</a></td>
        <td><a href="/lt/Bible/Proverbs/Index">Indeksas</a></td>
        <td><a href="/lt/Bible/Proverbs/20">Patarlių knyga - Skyrius 20</a></td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 19:11 <i>Diskrecija atitolina pyktį</i>: <a href="/lt/The_Urantia_Book/149#p4_2">UK 149:4.2</a>. </li>
</ol>
</div>
