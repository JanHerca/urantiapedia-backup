<!--
title: Patarlių knyga - Skyrius 4
description: 
published: true
date: 2022-9-13T21:36:44Z
tags: 
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Proverbs/3">Patarlių knyga - Skyrius 3</a></td>
        <td><a href="/lt/Bible/Proverbs/Index">Indeksas</a></td>
        <td><a href="/lt/Bible/Proverbs/5">Patarlių knyga - Skyrius 5</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Vaikai, klausykite tėvo pamokymo. Būkite atidūs, kad įgytumėte supratimo. </p>
<p id="v2"><sup><small>2</small></sup>  Aš duodu jums gerą mokymą, neapleiskite mano įstatymo. </p>
<p id="v3"><sup><small>3</small></sup>  Aš buvau tėvo sūnus, mylimas ir vienintelis savo motinos akyse. </p>
<p id="v4"><sup><small>4</small></sup>  Jis mokė mane ir sakė: “Išlaikyk širdyje mano žodžius, laikykis mano įsakymų ir būsi gyvas. </p>
<p id="v5"><sup><small>5</small></sup>  Įsigyk išminties, įsigyk supratimo. Neužmiršk mano burnos žodžių ir nenukrypk nuo jų. </p>
<p id="v6"><sup><small>6</small></sup>  Neapleisk išminties, ir ji globos tave; mylėk ją, ir ji saugos tave. </p>
<p id="v7"><sup><small>7</small></sup>  Svarbiausia yra išmintis; įsigyk išmintį ir už visą savo turtą įsigyk supratimą. <sup id="cite1"><a href="#fn1">[1]</a></sup></p>
<p id="v8"><sup><small>8</small></sup>  Vertink ją, ir ji išaukštins tave. Apglėbk ją, ir ji suteiks tau garbę. </p>
<p id="v9"><sup><small>9</small></sup>  Ji vainikuos tavo galvą malone, duos tau šlovės karūną. </p>
<p id="v10"><sup><small>10</small></sup>  Klausyk, mano sūnau, ir priimk mano žodžius, kad ilgai gyventum. <sup id="cite2"><a href="#fn2">[2]</a></sup></p>
<p id="v11"><sup><small>11</small></sup>  Aš nurodau tau išminties kelią, vedu tiesiais takais. </p>
<p id="v12"><sup><small>12</small></sup>  Kai jais eisi, tavo žingsniai nebus varžomi ir bėgdamas nesuklupsi. </p>
<p id="v13"><sup><small>13</small></sup>  Tvirtai laikykis pamokymo ir neapleisk jo; saugok jį, nes tai yra tavo gyvybė. </p>
<p id="v14"><sup><small>14</small></sup>  Neik nedorėlių taku ir nevaikščiok piktųjų keliu. </p>
<p id="v15"><sup><small>15</small></sup>  Venk jo ir nevaikščiok juo, pasitrauk nuo jo ir praeik pro šalį. </p>
<p id="v16"><sup><small>16</small></sup>  Jie neužmiega, nepadarę pikto ir miegas iš jų atimamas, kol kam nors nepakenkia. </p>
<p id="v17"><sup><small>17</small></sup>  Jie valgo nedorybės duoną ir geria smurto vyną. </p>
<p id="v18"><sup><small>18</small></sup>  Teisiųjų takas yra kaip skaisti šviesa, kuri šviečia vis ryškiau iki tobulos dienos. <sup id="cite3"><a href="#fn3">[3]</a></sup></p>
<p id="v19"><sup><small>19</small></sup>  Nedorėlių kelias yra kaip tamsa, jie nežino, kur jie suklups. </p>
<p id="v20"><sup><small>20</small></sup>  Mano sūnau, atkreipk dėmesį į mano žodžius, palenk ausį mano pamokymams. </p>
<p id="v21"><sup><small>21</small></sup>  Teneatsitraukia jie nuo tavo akių, saugok juos širdies gilumoje. </p>
<p id="v22"><sup><small>22</small></sup>  Jie yra gyvybė tiems, kurie juos randa, ir sveikata visam jų kūnui. </p>
<p id="v23"><sup><small>23</small></sup>  Saugok su visu stropumu savo širdį, nes iš jos teka gyvenimo versmė. </p>
<p id="v24"><sup><small>24</small></sup>  Atstumk nuo savęs nedorą burną, ir iškrypusios lūpos tebūna toli nuo tavęs. </p>
<p id="v25"><sup><small>25</small></sup>  Tegul tavo akys žiūri tiesiai ir akių vokai tebūna nukreipti tiesiai prieš tave. </p>
<p id="v26"><sup><small>26</small></sup>  Apgalvok taką savo kojai, ir tegu tavo keliai būna įtvirtinti. </p>
<p id="v27"><sup><small>27</small></sup>  Nepasuk nei dešinėn, nei kairėn. Patrauk savo koją nuo pikto”. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Proverbs/3">Patarlių knyga - Skyrius 3</a></td>
        <td><a href="/lt/Bible/Proverbs/Index">Indeksas</a></td>
        <td><a href="/lt/Bible/Proverbs/5">Patarlių knyga - Skyrius 5</a></td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 4:7-8 <i>Išmintis yra pagrindinis dalykas</i>: <a href="/lt/The_Urantia_Book/133#p9_3">UK 133:9.3</a>. </li>
  <li id="fn2"><a href="#cite2">↑</a> 4:10-20 <i>Sūnų mokymas</i>: <a href="/lt/The_Urantia_Book/95#p4_2">UK 95:4.2</a>. </li>
  <li id="fn3"><a href="#cite3">↑</a> 4:18 <i>Teisingumo kelias yra šviečianti šviesa</i>: <a href="/lt/The_Urantia_Book/131#p2_11">UK 131:2.11</a>. </li>
</ol>
</div>
