<!--
title: Patarlių knyga - Skyrius 14
description: 
published: true
date: 2022-9-13T21:36:44Z
tags: 
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Proverbs/13">Patarlių knyga - Skyrius 13</a></td>
        <td><a href="/lt/Bible/Proverbs/Index">Indeksas</a></td>
        <td><a href="/lt/Bible/Proverbs/15">Patarlių knyga - Skyrius 15</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Išmintinga moteris stato namus, o kvaila griauna juos savo rankomis. </p>
<p id="v2"><sup><small>2</small></sup>  Kas vaikšto tiesiu keliu, bijo Viešpaties, o kas mėgsta klaidžioti, niekina Jį. </p>
<p id="v3"><sup><small>3</small></sup>  Kvailio burnoje­išdidumo lazda, išmintingųjų lūpos juos apsaugo. </p>
<p id="v4"><sup><small>4</small></sup>  Kur nėra jaučių, ėdžios tuščios, bet gausus derlius gaunamas jaučių jėga. </p>
<p id="v5"><sup><small>5</small></sup>  Teisingas liudytojas nemeluoja, klastingas kalba melą. </p>
<p id="v6"><sup><small>6</small></sup>  Pašaipūnas ieško išminties ir neranda, bet supratingas lengvai įgyja pažinimą. </p>
<p id="v7"><sup><small>7</small></sup>  Pasitrauk nuo kvailio, kai pamatai, kad jo lūpose nėra pažinimo. </p>
<p id="v8"><sup><small>8</small></sup>  Išmintingas žmogus žino, ko siekia, o kvailys suklaidinamas savo kvailysčių. </p>
<p id="v9"><sup><small>9</small></sup>  Kvailys tyčiojasi iš nuodėmės, o teisusis atranda palankumą. </p>
<p id="v10"><sup><small>10</small></sup>  Širdis žino savo skausmą ir svetimasis nesidalina jos džiaugsmu. </p>
<p id="v11"><sup><small>11</small></sup>  Nedorėlio namai bus nugriauti, o teisiojo palapinė klestės. </p>
<p id="v12"><sup><small>12</small></sup>  Kartais kelias, kuris žmogui atrodo teisingas, nuveda į mirtį. <sup id="cite1"><a href="#fn1">[1]</a></sup></p>
<p id="v13"><sup><small>13</small></sup>  Ir juokiantis širdis gali liūdėti, o džiaugsmas baigtis sielvartu. </p>
<p id="v14"><sup><small>14</small></sup>  Nuklydęs širdimi pasisotins savo keliais, o geras žmogus­savo. <sup id="cite2"><a href="#fn2">[2]</a></sup></p>
<p id="v15"><sup><small>15</small></sup>  Neišmanėlis tiki kiekvienu žodžiu, bet išmintingas apsvarsto kiekvieną žingsnį. </p>
<p id="v16"><sup><small>16</small></sup>  Išmintingas žmogus bijo ir vengia pikto, o kvailys karščiuojasi ir pasitiki savimi. </p>
<p id="v17"><sup><small>17</small></sup>  Ūmus žmogus pasielgia kvailai, planuojantis pikta žmogus nekenčiamas. </p>
<p id="v18"><sup><small>18</small></sup>  Neišmanėlis paveldės kvailystę, o supratingąjį vainikuos išmintis. </p>
<p id="v19"><sup><small>19</small></sup>  Piktieji nusilenks geriesiems ir nedorėliai prie teisiųjų durų. </p>
<p id="v20"><sup><small>20</small></sup>  Beturčio nemėgsta net jo kaimynas, o turtingas turi daug draugų. </p>
<p id="v21"><sup><small>21</small></sup>  Kas niekina savo artimą, nusikalsta; kas pasigaili vargšo, tas palaimintas. </p>
<p id="v22"><sup><small>22</small></sup>  Klysta, kas daro pikta; kas siekia gero, sulauks pasigailėjimo ir tiesos. </p>
<p id="v23"><sup><small>23</small></sup>  Kiekvienas darbas yra pelningas, o tušti plepalai veda į skurdą. </p>
<p id="v24"><sup><small>24</small></sup>  Išmintingą vainikuoja turtas, o kvailio kvailystė ir lieka kvailyste. </p>
<p id="v25"><sup><small>25</small></sup>  Teisingas liudytojas išgelbsti sielas, apgaulingas kalba melą. </p>
<p id="v26"><sup><small>26</small></sup>  Viešpaties baimėje tvirtas pasitikėjimas, ir Jo vaikai turės kur prisiglausti. </p>
<p id="v27"><sup><small>27</small></sup>  Viešpaties baimė­gyvenimo šaltinis, apsaugantis nuo mirties pinklių. </p>
<p id="v28"><sup><small>28</small></sup>  Gausi tauta­garbė karaliui, o be žmonių žlunga kunigaikštis. </p>
<p id="v29"><sup><small>29</small></sup>  Kas lėtas pykti, yra išmintingas, o nesusivaldantis parodo kvailumą. <sup id="cite3"><a href="#fn3">[3]</a></sup> <sup id="cite4"><a href="#fn4">[4]</a></sup></p>
<p id="v30"><sup><small>30</small></sup>  Sveika širdis­kūno gyvybė, o pavydas pūdo kaulus. </p>
<p id="v31"><sup><small>31</small></sup>  Kas skriaudžia vargšą, paniekina jo Kūrėją; kas gerbia Jį, pasigaili beturčio. </p>
<p id="v32"><sup><small>32</small></sup>  Nedorėlis bus atmestas dėl savo piktų darbų, o teisusis ir mirdamas turi viltį. </p>
<p id="v33"><sup><small>33</small></sup>  Supratingojo širdyje ilsisi išmintis, o tai, kas yra tarp kvailių, tampa žinoma. </p>
<p id="v34"><sup><small>34</small></sup>  Teisumas iškelia tautą, o nuodėmė yra negarbė tautoms. </p>
<p id="v35"><sup><small>35</small></sup>  Išmintingas tarnas įgyja karaliaus palankumą; kas užtraukia gėdą, susilauks jo rūstybės. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Proverbs/13">Patarlių knyga - Skyrius 13</a></td>
        <td><a href="/lt/Bible/Proverbs/Index">Indeksas</a></td>
        <td><a href="/lt/Bible/Proverbs/15">Patarlių knyga - Skyrius 15</a></td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 14:12 <i>Būdas, kuris atrodo teisingas</i>: <a href="/lt/The_Urantia_Book/139#p12_5">UK 139:12.5</a>.  <i>Pabaigai nepateisina reiškia</i>: <a href="/lt/The_Urantia_Book/75#p4_6">UK 75:4.6</a>. </li>
  <li id="fn2"><a href="#cite2">↑</a> 14:14 <i>Geras žmogus patenkintas savimi</i>: <a href="/lt/The_Urantia_Book/149#p5_2">UK 149:5.2</a>. </li>
  <li id="fn3"><a href="#cite3">↑</a> 14:29a <i>Lėtas pyktis, supranta</i>: <a href="/lt/The_Urantia_Book/149#p4_2">UK 149:4.2</a>. </li>
  <li id="fn4"><a href="#cite4">↑</a> 14:29b <i>Skubotas nusiteikimas / kvailystė</i>: <a href="/lt/The_Urantia_Book/149#p4_2">UK 149:4.2</a>. </li>
</ol>
</div>
