<!--
title: Patarlių knyga - Skyrius 5
description: 
published: true
date: 2022-10-7T19:22:50Z
tags: bible, bible—proverbs
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Proverbs/4">Patarlių knyga - Skyrius 4</a></td>
        <td><a href="/lt/Bible/Proverbs/Index">Indeksas</a></td>
        <td><a href="/lt/Bible/Proverbs/6">Patarlių knyga - Skyrius 6</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Mano sūnau, būk dėmesingas mano išminčiai ir palenk ausį mano supratimui, </p>
<p id="v2"><sup><small>2</small></sup>  kad būtum nuovokus ir tavo lūpos išlaikytų pažinimą. <sup id="cite1"><a href="#fn1">[1]</a></sup></p>
<p id="v3"><sup><small>3</small></sup>  Kaip varvantis medus svetimos moters lūpos ir jos burna švelnesnė už aliejų. </p>
<p id="v4"><sup><small>4</small></sup>  Bet galiausiai ji tampa karti kaip metėlė ir aštri kaip dviašmenis kalavijas. </p>
<p id="v5"><sup><small>5</small></sup>  Jos kojos žengia į mirtį, jos žingsniai veda į pragarą. </p>
<p id="v6"><sup><small>6</small></sup>  Kad tu nemąstytum apie jos gyvenimo taką, žinok­jos keliai nepastovūs ir tu negali jų suprasti. </p>
<p id="v7"><sup><small>7</small></sup>  Dabar, mano vaikai, klausykite manęs ir neatsitraukite nuo mano burnos žodžių. </p>
<p id="v8"><sup><small>8</small></sup>  Atitolink nuo jos savo kelią ir nesiartink prie jos namų durų, </p>
<p id="v9"><sup><small>9</small></sup>  kad neatiduotum savo garbės kitiems ir savo metų negailestingajam; </p>
<p id="v10"><sup><small>10</small></sup>  kad svetimi nesisotintų tavo gėrybėmis ir tavo darbas nebūtų svetimojo namuose, </p>
<p id="v11"><sup><small>11</small></sup>  ir galiausiai neturėtum vaitoti, išsekinęs kūną bei jėgas, </p>
<p id="v12"><sup><small>12</small></sup>  ir sakyti: “Kodėl nekenčiau pamokymų ir mano širdis paniekino pabarimą, </p>
<p id="v13"><sup><small>13</small></sup>  neklausiau savo mokytojų balso ir nepalenkiau savo ausies prie tų, kurie mane mokė? </p>
<p id="v14"><sup><small>14</small></sup>  Aš kone patekau į visokias nelaimes bendruomenės ir susirinkimo vidury”. </p>
<p id="v15"><sup><small>15</small></sup>  Gerk vandenį iš savo šulinio, tekantį vandenį iš savo versmės. </p>
<p id="v16"><sup><small>16</small></sup>  Ar tavo vandens šaltiniai išsilies po gatves, o vandens srovės aikštėse? </p>
<p id="v17"><sup><small>17</small></sup>  Tebūna jie tik tau, nedalink jų svetimiems. </p>
<p id="v18"><sup><small>18</small></sup>  Tebūna tavo šaltinis palaimintas ir džiaukis su savo jaunystės žmona. </p>
<p id="v19"><sup><small>19</small></sup>  Ji kaip miela stirna, kaip grakšti elnė. Tegul jos krūtys tenkina tave visą laiką, nuolat mėgaukis jos meile. </p>
<p id="v20"><sup><small>20</small></sup>  Mano sūnau, kam tau mėgautis svetima moterimi ir apsikabinti su svetimąja? </p>
<p id="v21"><sup><small>21</small></sup>  Viešpats stebi visus žmogaus kelius ir apsvarsto visus jo takus. </p>
<p id="v22"><sup><small>22</small></sup>  Nedorėlį sugauna jo paties nedorybės ir supančioja jo nuodėmių pančiai. </p>
<p id="v23"><sup><small>23</small></sup>  Jis miršta nepasimokęs, per savo didelį kvailumą nuklysta. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Proverbs/4">Patarlių knyga - Skyrius 4</a></td>
        <td><a href="/lt/Bible/Proverbs/Index">Indeksas</a></td>
        <td><a href="/lt/Bible/Proverbs/6">Patarlių knyga - Skyrius 6</a></td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 5:2 <i>Sūnų mokymas</i>: <a href="/lt/The_Urantia_Book/95#p4_2">UK 95:4.2</a>. </li>
</ol>
</div>
