<!--
title: Patarlių knyga - Skyrius 25
description: 
published: true
date: 2022-10-7T19:22:50Z
tags: bible, bible—proverbs
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Proverbs/24">Patarlių knyga - Skyrius 24</a></td>
        <td><a href="/lt/Bible/Proverbs/Index">Indeksas</a></td>
        <td><a href="/lt/Bible/Proverbs/26">Patarlių knyga - Skyrius 26</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Tai taip pat Saliamono patarlės, kurias surinko Judo karaliaus Ezekijo vyrai. </p>
<p id="v2"><sup><small>2</small></sup>  Dievo šlovė­nuslėpti dalyką, karaliaus garbė­ištirti dalyką. </p>
<p id="v3"><sup><small>3</small></sup>  Kaip dangaus aukštybės ir žemės gilybės, taip neištiriama karaliaus širdis. </p>
<p id="v4"><sup><small>4</small></sup>  Pašalink priemaišas iš sidabro, ir sidabrakalys padarys iš jo indą. </p>
<p id="v5"><sup><small>5</small></sup>  Pašalink nedorėlį iš karaliaus akivaizdos, ir jo sostas įsitvirtins teisingume. </p>
<p id="v6"><sup><small>6</small></sup>  Nesiaukštink karaliaus akivaizdoje, nestok didžiūnų vieton. </p>
<p id="v7"><sup><small>7</small></sup>  Geriau būti pakviestam į garbingesnę vietą, negu būti pažemintam akivaizdoje kunigaikščio, kurį matei savo akimis. </p>
<p id="v8"><sup><small>8</small></sup>  Neik skubotai į teismą, nes nežinosi, ką daryti, kai tavo artimas sugėdins tave. </p>
<p id="v9"><sup><small>9</small></sup>  Išspręskite savo ginčą su artimu tarpusavyje ir neatskleiskite paslapčių svetimiesiems, </p>
<p id="v10"><sup><small>10</small></sup>  kad kas išgirdęs nesugėdintų tavęs ir tavo garbė nenukentėtų. </p>
<p id="v11"><sup><small>11</small></sup>  Laiku pasakytas tinkamas žodis yra kaip aukso obuolys sidabro įdėkle. </p>
<p id="v12"><sup><small>12</small></sup>  Išmintingas įspėjimas paklusniai ausiai yra kaip aukso žiedas ar auksinis papuošalas. </p>
<p id="v13"><sup><small>13</small></sup>  Ištikimas pasiuntinys yra kaip sniego šaltumas pjūties metu, jis atgaivina šeimininko širdį. </p>
<p id="v14"><sup><small>14</small></sup>  Kas giriasi tuo, ko nepadarė, yra kaip debesys ir vėjai be lietaus. </p>
<p id="v15"><sup><small>15</small></sup>  Kantrumu galima įtikinti kunigaikštį; švelnus liežuvis sulaužo kaulus. </p>
<p id="v16"><sup><small>16</small></sup>  Radęs medaus, valgyk, kiek nori, tik nepersivalgyk, kad nereikėtų išvemti. </p>
<p id="v17"><sup><small>17</small></sup>  Nesilankyk per dažnai pas savo artimą, kad nenusibostum ir jis nepradėtų tavęs nekęsti. </p>
<p id="v18"><sup><small>18</small></sup>  Žmogus, kuris neteisingai liudija prieš savo artimą, yra kaip ietis, kardas ar aštri strėlė. </p>
<p id="v19"><sup><small>19</small></sup>  Kaip sugedęs dantis ar išnirusi koja, taip pasitikėjimas neištikimu žmogumi nelaimės dieną. </p>
<p id="v20"><sup><small>20</small></sup>  Kas dainuoja liūdinčiam, prilygsta tam, kuris atima apsiaustą šaltą dieną arba užpila actą ant žaizdos. </p>
<p id="v21"><sup><small>21</small></sup>  Jei tavo priešas alksta, pavalgydink jį, jei trokšta­pagirdyk. <sup id="cite1"><a href="#fn1">[1]</a></sup></p>
<p id="v22"><sup><small>22</small></sup>  Taip darydamas, krausi žarijas ant jo galvos, ir Viešpats atlygins tau. </p>
<p id="v23"><sup><small>23</small></sup>  Šiaurys vėjas atneša lietų, apkalbos sukelia pyktį. </p>
<p id="v24"><sup><small>24</small></sup>  Geriau gyventi palėpės kampe negu su vaidinga moterimi dideliuose namuose. </p>
<p id="v25"><sup><small>25</small></sup>  Kaip šaltas vanduo ištroškusiam, taip gera žinia iš tolimo krašto. </p>
<p id="v26"><sup><small>26</small></sup>  Kaip sudrumstas šaltinis arba užterštas šulinys yra teisusis, krentąs prieš nedorėlį. </p>
<p id="v27"><sup><small>27</small></sup>  Negerai persivalgyti medaus, taip pat siekti sau šlovės nėra šlovė. </p>
<p id="v28"><sup><small>28</small></sup>  Žmogus, kuris nesusivaldo, yra kaip atviras miestas, kurio sienos sugriautos. <sup id="cite2"><a href="#fn2">[2]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Proverbs/24">Patarlių knyga - Skyrius 24</a></td>
        <td><a href="/lt/Bible/Proverbs/Index">Indeksas</a></td>
        <td><a href="/lt/Bible/Proverbs/26">Patarlių knyga - Skyrius 26</a></td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 25:21 <i>Mylėk savo priešus</i>: <a href="/lt/The_Urantia_Book/131#p10_8">UK 131:10.8</a>. </li>
  <li id="fn2"><a href="#cite2">↑</a> 25:28 <i>Nekontroliuoja savęs</i>: <a href="/lt/The_Urantia_Book/149#p4_2">UK 149:4.2</a>. </li>
</ol>
</div>
