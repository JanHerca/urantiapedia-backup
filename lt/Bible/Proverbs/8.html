<!--
title: Patarlių knyga - Skyrius 8
description: 
published: true
date: 2022-9-13T21:36:44Z
tags: 
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Proverbs/7">Patarlių knyga - Skyrius 7</a></td>
        <td><a href="/lt/Bible/Proverbs/Index">Indeksas</a></td>
        <td><a href="/lt/Bible/Proverbs/9">Patarlių knyga - Skyrius 9</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Argi išmintis nešaukia ir supratimas nekelia savo balso? </p>
<p id="v2"><sup><small>2</small></sup>  Aukštumose, prie kelių ir prie takų ji stovi. </p>
<p id="v3"><sup><small>3</small></sup>  Prie miesto vartų, prie įėjimo į miestą, prie durų šaukia: </p>
<p id="v4"><sup><small>4</small></sup>  “Žmonės, į jus aš kreipiuosi, jums šaukiu, žmonių sūnūs. </p>
<p id="v5"><sup><small>5</small></sup>  Jūs neišmanėliai, mokykitės išminties; jūs kvailiai, įgykite supratingą širdį. </p>
<p id="v6"><sup><small>6</small></sup>  Klausykite, nes aš kalbėsiu apie didingus dalykus, mano lūpos skelbs teisumą. </p>
<p id="v7"><sup><small>7</small></sup>  Mano burna kalbės tiesą, ir nedorybė yra pasibjaurėjimas mano lūpoms. </p>
<p id="v8"><sup><small>8</small></sup>  Visi mano žodžiai yra teisingi, juose nėra klastos ir iškraipymo. </p>
<p id="v9"><sup><small>9</small></sup>  Jie yra aiškūs išmanantiems ir teisingi suprantantiems. </p>
<p id="v10"><sup><small>10</small></sup>  Priimkite mano pamokymą, o ne sidabrą; pažinimą, o ne gryną auksą. </p>
<p id="v11"><sup><small>11</small></sup>  Išmintis yra brangesnė už deimantus, su ja nesulyginama visa, ko galima trokšti. </p>
<p id="v12"><sup><small>12</small></sup>  Aš, išmintis, gyvenu su protingumu, atrandu pažinimą bei nuovokumą. </p>
<p id="v13"><sup><small>13</small></sup>  Viešpaties baimė­nekęsti pikto. Išdidumo, puikybės, piktų kelių ir klastingos burnos aš neapkenčiu. </p>
<p id="v14"><sup><small>14</small></sup>  Manyje patarimas ir sveikas protas, aš turiu supratimą ir jėgą. </p>
<p id="v15"><sup><small>15</small></sup>  Manimi karaliai karaliauja ir kunigaikščiai leidžia įstatymus. </p>
<p id="v16"><sup><small>16</small></sup>  Manimi kunigaikščiai, kilmingieji ir teisėjai valdo kraštą. </p>
<p id="v17"><sup><small>17</small></sup>  Aš myliu tuos, kurie mane myli. Kas anksti manęs ieško, suras mane. </p>
<p id="v18"><sup><small>18</small></sup>  Aš turiu turtus ir garbę, išliekančius turtus ir teisumą. </p>
<p id="v19"><sup><small>19</small></sup>  Mano vaisius yra brangesnis už gryną auksą, ir pelno iš manęs daugiau negu iš rinktinio sidabro. </p>
<p id="v20"><sup><small>20</small></sup>  Aš vedu teisumo keliu, viduriu teisingumo tako, </p>
<p id="v21"><sup><small>21</small></sup>  kad mane mylintiems duočiau paveldėti turtus ir pripildyčiau jų sandėlius. </p>
<p id="v22"><sup><small>22</small></sup>  Viešpats turėjo mane savo kelio pradžioje, prieš visus savo darbus. </p>
<p id="v23"><sup><small>23</small></sup>  Nuo amžių aš įtvirtinta, nuo pradžios, prieš pasaulio sutvėrimą. </p>
<p id="v24"><sup><small>24</small></sup>  Aš buvau pagimdyta, kai dar netryško vandens šaltiniai, nebuvo gelmių. </p>
<p id="v25"><sup><small>25</small></sup>  Pirma kalnų ir kalvų iškilimo aš buvau pagimdyta, </p>
<p id="v26"><sup><small>26</small></sup>  kai Jis dar nebuvo padaręs žemės, jos laukų ir pirmųjų žemės dulkių. </p>
<p id="v27"><sup><small>27</small></sup>  Kai Jis paruošė dangus, aš ten buvau. Kai Jis nubrėžė ribą virš gelmių, </p>
<p id="v28"><sup><small>28</small></sup>  įtvirtino debesis viršuje ir sustiprino gelmių šaltinius, </p>
<p id="v29"><sup><small>29</small></sup>  davė jūrai nurodymą, kad vandenys neperžengtų Jo įsakymo, ir dėjo žemės pamatus, </p>
<p id="v30"><sup><small>30</small></sup>  aš buvau šalia Jo kaip įgudęs menininkas, gėrėjausi kas dieną ir džiūgavau Jo akivaizdoje. </p>
<p id="v31"><sup><small>31</small></sup>  Džiaugiausi Jo apgyvendintame pasaulyje ir grožėjausi žmonių vaikais. <sup id="cite1"><a href="#fn1">[1]</a></sup></p>
<p id="v32"><sup><small>32</small></sup>  Dabar, vaikai, klausykite manęs. Palaiminti, kurie eina mano keliais. </p>
<p id="v33"><sup><small>33</small></sup>  Klausykite pamokymų ir būkite išmintingi, neatmeskite jų. </p>
<p id="v34"><sup><small>34</small></sup>  Palaimintas žmogus, kuris klauso manęs, kasdien budi prie mano vartų ir laukia prie mano durų. </p>
<p id="v35"><sup><small>35</small></sup>  Kas randa mane, randa gyvenimą ir įgis Viešpaties palankumą. </p>
<p id="v36"><sup><small>36</small></sup>  Kas nusideda prieš mane, tas kenkia pats sau. Kas manęs nekenčia, myli mirtį”. <sup id="cite2"><a href="#fn2">[2]</a></sup></p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Proverbs/7">Patarlių knyga - Skyrius 7</a></td>
        <td><a href="/lt/Bible/Proverbs/Index">Indeksas</a></td>
        <td><a href="/lt/Bible/Proverbs/9">Patarlių knyga - Skyrius 9</a></td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 8:31 <i>Jis džiaugiasi savo vaikais</i>: <a href="/lt/The_Urantia_Book/1#p5_4">UK 1:5.4</a>. </li>
  <li id="fn2"><a href="#cite2">↑</a> 8:36 <i>Nuodėmė prieš Dievą, skriaudžia savo sielą</i>: <a href="/lt/The_Urantia_Book/131#p2_8">UK 131:2.8</a>. </li>
</ol>
</div>
