<!--
title: Patarlių knyga - Skyrius 2
description: 
published: true
date: 2022-10-7T19:22:50Z
tags: bible, bible—proverbs
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Proverbs/1">Patarlių knyga - Skyrius 1</a></td>
        <td><a href="/lt/Bible/Proverbs/Index">Indeksas</a></td>
        <td><a href="/lt/Bible/Proverbs/3">Patarlių knyga - Skyrius 3</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Mano sūnau, jei priimsi mano žodžius ir paslėpsi širdyje mano įsakymus, <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  jei tavo ausis atidžiai klausysis išminties ir širdis sieks supratimo, </p>
<p id="v3"><sup><small>3</small></sup>  jei šauksiesi pažinimo ir pakelsi balsą, prašydamas supratimo, </p>
<p id="v4"><sup><small>4</small></sup>  jei sieksi jo lyg sidabro ir ieškosi lyg paslėptų lobių, </p>
<p id="v5"><sup><small>5</small></sup>  tada tu suprasi Viešpaties baimę ir rasi Dievo pažinimą. </p>
<p id="v6"><sup><small>6</small></sup>  Nes Viešpats teikia išmintį, iš Jo burnos ateina pažinimas ir supratimas. </p>
<p id="v7"><sup><small>7</small></sup>  Jis laiko sveiką išmintį teisiesiems, Jis yra skydas doru keliu einantiems. </p>
<p id="v8"><sup><small>8</small></sup>  Jis saugo teisingumo takus ir sergi šventųjų kelius. </p>
<p id="v9"><sup><small>9</small></sup>  Tada tu suprasi teisumą, teisingumą ir bešališkumą bei kiekvieną gerą taką, </p>
<p id="v10"><sup><small>10</small></sup>  kai išmintis įeis į tavo širdį ir pažinimas bus malonus tavo sielai. </p>
<p id="v11"><sup><small>11</small></sup>  Dėmesingumas sergės tave ir supratimas saugos tave, </p>
<p id="v12"><sup><small>12</small></sup>  kad išgelbėtų nuo pikto kelio, nuo melą kalbančių žmonių, <sup id="cite2"><a href="#fn2">[2]</a></sup></p>
<p id="v13"><sup><small>13</small></sup>  kurie palieka doros kelią, kad vaikščiotų tamsos keliais, </p>
<p id="v14"><sup><small>14</small></sup>  kurie džiaugiasi, darydami pikta, ir gėrisi nedorėlių iškrypimu, </p>
<p id="v15"><sup><small>15</small></sup>  kurių keliai kreivi ir kurie klaidžioja savo takais; </p>
<p id="v16"><sup><small>16</small></sup>  kad išgelbėtų tave nuo svetimos moters, meilikaujančios savo žodžiais, </p>
<p id="v17"><sup><small>17</small></sup>  kuri palieka savo jaunystės vadovą ir užmiršta savo Dievo sandorą. </p>
<p id="v18"><sup><small>18</small></sup>  Jos namai veda į mirtį, jos takai­pas mirusiuosius. </p>
<p id="v19"><sup><small>19</small></sup>  Visi, kurie įeina pas ją, nebegrįžta ir neberanda gyvenimo tako. </p>
<p id="v20"><sup><small>20</small></sup>  Kad tu vaikščiotum geru keliu ir laikytumeisi teisiųjų tako. </p>
<p id="v21"><sup><small>21</small></sup>  Nes teisieji gyvens krašte ir nekaltieji pasiliks jame. </p>
<p id="v22"><sup><small>22</small></sup>  Bet nedorėliai bus pašalinti iš krašto, nusikaltėliai išrauti iš jo. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Proverbs/1">Patarlių knyga - Skyrius 1</a></td>
        <td><a href="/lt/Bible/Proverbs/Index">Indeksas</a></td>
        <td><a href="/lt/Bible/Proverbs/3">Patarlių knyga - Skyrius 3</a></td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 2:1-2 <i>Sūnų mokymas</i>: <a href="/lt/The_Urantia_Book/95#p4_2">UK 95:4.2</a>. </li>
  <li id="fn2"><a href="#cite2">↑</a> 2:12 <i>Išsivadavimas nuo blogio</i>: <a href="/lt/The_Urantia_Book/121#p5_11">UK 121:5.11</a>. </li>
</ol>
</div>
