<!--
title: Patarlių knyga - Skyrius 21
description: 
published: true
date: 2022-9-13T21:36:44Z
tags: 
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Proverbs/20">Patarlių knyga - Skyrius 20</a></td>
        <td><a href="/lt/Bible/Proverbs/Index">Indeksas</a></td>
        <td><a href="/lt/Bible/Proverbs/22">Patarlių knyga - Skyrius 22</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Karaliaus širdis Viešpaties rankoje kaip vandens srovės; Jis ją pasuka, kur nori. </p>
<p id="v2"><sup><small>2</small></sup>  Visi žmogaus keliai atrodo teisingi jo paties akyse, bet Viešpats pasveria širdį. </p>
<p id="v3"><sup><small>3</small></sup>  Tiesa ir teisingumas Viešpačiui mieliau negu auka. <sup id="cite1"><a href="#fn1">[1]</a></sup></p>
<p id="v4"><sup><small>4</small></sup>  Išdidus žvilgsnis ir pasipūtusi širdis, kurie išskiria nedorėlį, yra nuodėmė. </p>
<p id="v5"><sup><small>5</small></sup>  Stropiojo sumanymai veda į apstybę, o skuboti­į nuostolį. </p>
<p id="v6"><sup><small>6</small></sup>  Melu įsigyti turtą yra tuščios svajonės tų, kurie ieško mirties. </p>
<p id="v7"><sup><small>7</small></sup>  Nedorėlių smurtas sunaikins juos pačius, nes jie nedaro to, kas teisinga. </p>
<p id="v8"><sup><small>8</small></sup>  Nusikaltėlio kelias yra vingiuotas, nekaltojo darbai teisūs. </p>
<p id="v9"><sup><small>9</small></sup>  Geriau yra gyventi palėpės kampe negu su vaidinga moterimi dideliuose namuose. </p>
<p id="v10"><sup><small>10</small></sup>  Nedorėlio siela trokšta pikto, jis nesigaili artimo. </p>
<p id="v11"><sup><small>11</small></sup>  Kai nubaudžiamas niekintojas, neišmanėlis tampa išmintingas. Kai išmintingas pamokomas, jis įgyja supratimo. </p>
<p id="v12"><sup><small>12</small></sup>  Teisusis stebi nedorėlių namus ir mato, kaip nedorėlis parbloškiamas už savo nedorybes. </p>
<p id="v13"><sup><small>13</small></sup>  Kas neklauso vargšo šauksmo, pats šauks, bet nebus išgirstas. <sup id="cite2"><a href="#fn2">[2]</a></sup></p>
<p id="v14"><sup><small>14</small></sup>  Slapta dovana nuramina pyktį, o dovana į antį­stiprią rūstybę. </p>
<p id="v15"><sup><small>15</small></sup>  Teisingumas džiugina teisiuosius, o piktadarius išgąsdina. </p>
<p id="v16"><sup><small>16</small></sup>  Nuklydę nuo tiesos kelio atsidurs mirusiųjų susirinkime. </p>
<p id="v17"><sup><small>17</small></sup>  Kas mėgsta linksmybes, bus vargšas, kas myli vyną ir aliejų, nepraturtės. </p>
<p id="v18"><sup><small>18</small></sup>  Nedorėlis bus išpirka už teisųjį, nusikaltėlis­už nekaltąjį. </p>
<p id="v19"><sup><small>19</small></sup>  Geriau yra vienam gyventi dykumoje negu su pikta moterimi, mėgstančia barnius. </p>
<p id="v20"><sup><small>20</small></sup>  Išmintingo žmogaus namuose yra brangių daiktų ir aliejaus, kvailys iššvaisto juos. </p>
<p id="v21"><sup><small>21</small></sup>  Kas seka teisumą ir gailestingumą, suranda gyvenimą, teisumą ir garbę. </p>
<p id="v22"><sup><small>22</small></sup>  Išmintingasis užima stipriųjų miestą ir sugriauna tvirtovę, kuria jie pasitikėjo. </p>
<p id="v23"><sup><small>23</small></sup>  Kas saugo burną ir liežuvį, saugo savo sielą nuo nemalonumų. <sup id="cite3"><a href="#fn3">[3]</a></sup></p>
<p id="v24"><sup><small>24</small></sup>  Išdidus ir pasipūtęs vadinamas niekintoju, jis elgiasi akiplėšiškai ir įžūliai. </p>
<p id="v25"><sup><small>25</small></sup>  Tinginio troškimas nužudo jį, nes jis nenori dirbti. </p>
<p id="v26"><sup><small>26</small></sup>  Jis godžiai geidžia visą dieną, o teisusis duoda negailėdamas. </p>
<p id="v27"><sup><small>27</small></sup>  Nedorėlio auka Viešpats bjaurisi, tuo labiau, jei ji aukojama klastinga širdimi. </p>
<p id="v28"><sup><small>28</small></sup>  Neteisingas liudytojas žus, o kas girdi, kalbės be perstojo. </p>
<p id="v29"><sup><small>29</small></sup>  Nedorėlis suraukia savo veidą, o dorojo kelias tiesus. </p>
<p id="v30"><sup><small>30</small></sup>  Prieš Viešpatį neatsilaikys nei išmintis, nei supratimas, nei patarimas. </p>
<p id="v31"><sup><small>31</small></sup>  Žirgas ruošiamas kovos dienai, bet pergalę teikia Viešpats. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Proverbs/20">Patarlių knyga - Skyrius 20</a></td>
        <td><a href="/lt/Bible/Proverbs/Index">Indeksas</a></td>
        <td><a href="/lt/Bible/Proverbs/22">Patarlių knyga - Skyrius 22</a></td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 21:3 <i>Dievas nori paklusnumo, o ne aukos</i>: <a href="/lt/The_Urantia_Book/192#p2_11">UK 192:2.11</a>. </li>
  <li id="fn2"><a href="#cite2">↑</a> 21:13 <i>Žmonės turi išgirsti vargšų šauksmus</i>: <a href="/lt/The_Urantia_Book/146#p2_6">UK 146:2.6</a>. </li>
  <li id="fn3"><a href="#cite3">↑</a> 21:23 <i>Valdymo liežuvis</i>: <a href="/lt/The_Urantia_Book/28#p6_20">UK 28:6.20</a>. </li>
</ol>
</div>
