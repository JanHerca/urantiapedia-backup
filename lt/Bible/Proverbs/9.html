<!--
title: Patarlių knyga - Skyrius 9
description: 
published: true
date: 2022-10-7T19:22:50Z
tags: bible, bible—proverbs
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Proverbs/8">Patarlių knyga - Skyrius 8</a></td>
        <td><a href="/lt/Bible/Proverbs/Index">Indeksas</a></td>
        <td><a href="/lt/Bible/Proverbs/10">Patarlių knyga - Skyrius 10</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Išmintis pasistatė namus, išsikirto septynias kolonas. </p>
<p id="v2"><sup><small>2</small></sup>  Ji papjovė gyvulius, sumaišė vyną ir, padengusi stalą, </p>
<p id="v3"><sup><small>3</small></sup>  pasiuntė tarnaites šaukti miesto aukščiausiose vietose: </p>
<p id="v4"><sup><small>4</small></sup>  “Neišmanėliai, ateikite!” Kam trūksta supratimo, ji sako: </p>
<p id="v5"><sup><small>5</small></sup>  “Ateikite, valgykite mano duonos ir gerkite vyno, kurį sumaišiau. </p>
<p id="v6"><sup><small>6</small></sup>  Atsisakykite kvailystės ir gyvenkite; eikite supratimo keliu”. </p>
<p id="v7"><sup><small>7</small></sup>  Kas bara niekintoją, susilauks gėdos; sudraudęs nedorėlį, užsitrauksi dėmę. </p>
<p id="v8"><sup><small>8</small></sup>  Nebark niekintojo, kad jis neimtų tavęs neapkęsti; sudrausk išmintingą, ir jis mylės tave. </p>
<p id="v9"><sup><small>9</small></sup>  Patark išmintingam, ir jis taps dar išmintingesnis; pamokyk teisųjį, ir jo pažinimas išaugs. </p>
<p id="v10"><sup><small>10</small></sup>  Viešpaties baimė­išminties pradžia, o Šventojo pažinimas­supratimas. <sup id="cite1"><a href="#fn1">[1]</a></sup></p>
<p id="v11"><sup><small>11</small></sup>  Per mane padaugės tavo dienų, bus pridėta gyvenimo metų. </p>
<p id="v12"><sup><small>12</small></sup>  Jei esi išmintingas, esi išmintingas pats sau; jei niekintojas, pats ir nukentėsi. </p>
<p id="v13"><sup><small>13</small></sup>  Kvaila moteris yra triukšmadarė, neišmananti ir nieko nežino. </p>
<p id="v14"><sup><small>14</small></sup>  Ji sėdi kėdėje prie savo namų, aukštose miesto vietose, </p>
<p id="v15"><sup><small>15</small></sup>  ir kviečia visus, kurie eina savo keliais: </p>
<p id="v16"><sup><small>16</small></sup>  “Neišmanėliai, ateikite!” Kam trūksta supratimo, ji sako: </p>
<p id="v17"><sup><small>17</small></sup>  “Vogtas vanduo yra saldesnis, o duona, valgoma slaptoje, skanesnė”. </p>
<p id="v18"><sup><small>18</small></sup>  Jie nežino, kad ten mirusieji, ir jos svečiai pragaro gelmėse. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Proverbs/8">Patarlių knyga - Skyrius 8</a></td>
        <td><a href="/lt/Bible/Proverbs/Index">Indeksas</a></td>
        <td><a href="/lt/Bible/Proverbs/10">Patarlių knyga - Skyrius 10</a></td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 9:10 <i>Viešpaties baimė, prasideda išmintis</i>: <a href="/lt/The_Urantia_Book/131#p2_6">UK 131:2.6</a>.  <i>Dievo baimė prasideda išmintimi</i>: <a href="/lt/The_Urantia_Book/68#p3_3">UK 68:3.3</a>. </li>
</ol>
</div>
