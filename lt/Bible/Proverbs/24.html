<!--
title: Patarlių knyga - Skyrius 24
description: 
published: true
date: 2022-10-7T19:22:50Z
tags: bible, bible—proverbs
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Proverbs/23">Patarlių knyga - Skyrius 23</a></td>
        <td><a href="/lt/Bible/Proverbs/Index">Indeksas</a></td>
        <td><a href="/lt/Bible/Proverbs/25">Patarlių knyga - Skyrius 25</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Nepavydėk piktiems žmonėms ir nenorėk būti su jais, <sup id="cite1"><a href="#fn1">[1]</a></sup></p>
<p id="v2"><sup><small>2</small></sup>  nes jie mąsto apie smurtą ir kalba apie apgaulę. </p>
<p id="v3"><sup><small>3</small></sup>  Namai statomi išmintimi ir įtvirtinami supratimu. </p>
<p id="v4"><sup><small>4</small></sup>  Pažinimu jie pripildomi visokių brangių ir vertingų turtų. </p>
<p id="v5"><sup><small>5</small></sup>  Išmintingas žmogus yra stiprus, ir pažinimas padidina jėgas. </p>
<p id="v6"><sup><small>6</small></sup>  Kariaudamas klausyk išmintingų patarimų; daug patarėjų suteikia saugumą. </p>
<p id="v7"><sup><small>7</small></sup>  Kvailiui išmintis nepasiekiama, pasitarimuose jis neatveria burnos. </p>
<p id="v8"><sup><small>8</small></sup>  Kas planuoja daryti pikta, bus vadinamas nedoru žmogumi. </p>
<p id="v9"><sup><small>9</small></sup>  Planuoti kvailystes yra nuodėmė; žmonės bjaurisi niekintoju. </p>
<p id="v10"><sup><small>10</small></sup>  Kas palūžta nelaimės metu, tas silpnas. </p>
<p id="v11"><sup><small>11</small></sup>  Išlaisvink tuos, kurie vedami mirti, išgelbėk pasmerktus nužudyti. </p>
<p id="v12"><sup><small>12</small></sup>  Ar sakysi, kad to nežinojai? Ar širdžių Tyrėjas nežino? Jis stebi tavo sielą ir visa žino, ir atlygins žmogui pagal jo darbus. </p>
<p id="v13"><sup><small>13</small></sup>  Mano sūnau, valgyk medų, nes jis geras, ir korį, nes jis saldus tavo liežuviui. </p>
<p id="v14"><sup><small>14</small></sup>  Taip ir išminties pažinimas tavo sielai: suradęs ją, turi ateitį, tavo viltis nebus tuščia. </p>
<p id="v15"><sup><small>15</small></sup>  Netykok, nedorėli, prie teisiojo namų ir nedrumsk jam ramybės. </p>
<p id="v16"><sup><small>16</small></sup>  Teisusis septynis kartus krinta ir vėl atsikelia, bet nedorėlis įpuls į pražūtį. </p>
<p id="v17"><sup><small>17</small></sup>  Nesidžiauk, kai tavo priešas krinta; nedžiūgauk savo širdyje, kai jis suklumpa, <sup id="cite2"><a href="#fn2">[2]</a></sup></p>
<p id="v18"><sup><small>18</small></sup>  kad Viešpats pamatęs nenukreiptų nuo jo savo rūstybės, nes tai Jam nepatinka. </p>
<p id="v19"><sup><small>19</small></sup>  Nesijaudink dėl piktadarių ir nepavydėk nedorėliams. </p>
<p id="v20"><sup><small>20</small></sup>  Piktadarys neturi ateities, o nedorėlio žiburys užges. </p>
<p id="v21"><sup><small>21</small></sup>  Mano sūnau, bijok Viešpaties ir karaliaus, nesusidėk su maištininkais. </p>
<p id="v22"><sup><small>22</small></sup>  Jų pražūtis ateis netikėtai, ir kas žino, ko jie susilauks nuo tų dviejų. </p>
<p id="v23"><sup><small>23</small></sup>  Tai taip pat išmintingiems. Būti šališkam teisme yra negerai. </p>
<p id="v24"><sup><small>24</small></sup>  Kas sako nedorėliui, kad jis teisus, tą keiks jo tauta ir juo bjaurėsis. </p>
<p id="v25"><sup><small>25</small></sup>  Tie, kurie jį sudraus, bus mėgstami, ir palaiminimai užgrius juos. </p>
<p id="v26"><sup><small>26</small></sup>  Tinkamas atsakymas yra kaip pabučiavimas. </p>
<p id="v27"><sup><small>27</small></sup>  Atlik darbus laukuose, paruošk tinkamai dirvą ir tada statyk savo namus. </p>
<p id="v28"><sup><small>28</small></sup>  Neliudyk neteisingai prieš savo artimą ir neapgaudinėk. </p>
<p id="v29"><sup><small>29</small></sup>  Nesakyk: “Kaip jis man padarė, taip aš jam padarysiu; aš atlyginsiu jam”. </p>
<p id="v30"><sup><small>30</small></sup>  Aš ėjau pro tinginio lauką ir neišmanėlio vynuogyną. </p>
<p id="v31"><sup><small>31</small></sup>  Visur augo erškėčiai ir buvo pilna dilgėlių, o akmeninė tvora buvo apgriuvus. </p>
<p id="v32"><sup><small>32</small></sup>  Aš žiūrėjau, apsvarsčiau ir pasimokiau: </p>
<p id="v33"><sup><small>33</small></sup>  “Truputį pamiegosi, truputį pasnausi, truputį pagulėsi, sudėjęs rankas, </p>
<p id="v34"><sup><small>34</small></sup>  ir ateis skurdas kaip pakeleivis ir nepriteklius kaip ginkluotas plėšikas”. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Proverbs/23">Patarlių knyga - Skyrius 23</a></td>
        <td><a href="/lt/Bible/Proverbs/Index">Indeksas</a></td>
        <td><a href="/lt/Bible/Proverbs/25">Patarlių knyga - Skyrius 25</a></td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 24:1-22 <i>Iš išminties knygos</i>: <a href="/lt/The_Urantia_Book/95#p4_5">UK 95:4.5</a>. </li>
  <li id="fn2"><a href="#cite2">↑</a> 24:17 <i>Mylėk savo priešus</i>: <a href="/lt/The_Urantia_Book/131#p10_8">UK 131:10.8</a>. </li>
</ol>
</div>
