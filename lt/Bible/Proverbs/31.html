<!--
title: Patarlių knyga - Skyrius 31
description: 
published: true
date: 2022-10-7T19:22:50Z
tags: bible, bible—proverbs
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Proverbs/30">Patarlių knyga - Skyrius 30</a></td>
        <td><a href="/lt/Bible/Proverbs/Index">Indeksas</a></td>
        <td> </td>
      </tr>
    </tbody>
  </table>
</figure>
<p id="v1"><sup><small>1</small></sup>  Karaliaus Lemuelio žodžiai, kuriais jį auklėjo motina: </p>
<p id="v2"><sup><small>2</small></sup>  “Ką, mano sūnau? Ką, mano įsčių sūnau? Ką, mano įžadų sūnau? </p>
<p id="v3"><sup><small>3</small></sup>  Neatiduok savo jėgų moterims ir savo kelių toms, kurios pražudo karalius. </p>
<p id="v4"><sup><small>4</small></sup>  Lemueli, ne karaliams gerti vyną, ne kunigaikščiams stiprius gėrimus, </p>
<p id="v5"><sup><small>5</small></sup>  kad prisigėrę jie nepamirštų įstatymo ir neiškraipytų teisingumo prispaustiesiems. </p>
<p id="v6"><sup><small>6</small></sup>  Duok stiprius gėrimus nelaimingiems ir vyną liūdinčioms sieloms. </p>
<p id="v7"><sup><small>7</small></sup>  Tegul jie pasigeria ir užmiršta savo vargus ir skurdą. </p>
<p id="v8"><sup><small>8</small></sup>  Atverk už nebylį savo burną byloje tų, kurie pasmerkti pražūčiai. </p>
<p id="v9"><sup><small>9</small></sup>  Teisk teisingai ir apgink beturčių ir vargšų teises. </p>
<p id="v10"><sup><small>10</small></sup>  Kas gali surasti gerą moterį? Ji yra daug vertingesnė už perlus. </p>
<p id="v11"><sup><small>11</small></sup>  Vyro širdis visiškai pasitiki ja ir jo namuose netrūks pelno. </p>
<p id="v12"><sup><small>12</small></sup>  Visą gyvenimą ji daro vyrui tik gera, o ne pikta. </p>
<p id="v13"><sup><small>13</small></sup>  Ji ieško vilnos ir lino, noriai dirba savo rankomis. </p>
<p id="v14"><sup><small>14</small></sup>  Ji lyg prekybininkų laivas parūpina maistą iš toli. </p>
<p id="v15"><sup><small>15</small></sup>  Ji keliasi anksti rytą, paruošia maisto šeimai ir paskiria tarnaitėms darbą. </p>
<p id="v16"><sup><small>16</small></sup>  Ji apžiūri lauką, jį nuperka ir savo rankų pelnu užveisia vynuogyną. </p>
<p id="v17"><sup><small>17</small></sup>  Ji susijuosia jėga, sustiprina savo rankas. </p>
<p id="v18"><sup><small>18</small></sup>  Ji supranta, kad jos darbas vertingas; jos žiburys negęsta naktį. </p>
<p id="v19"><sup><small>19</small></sup>  Jos pirštai paima verpstę ir jos rankos dirba. </p>
<p id="v20"><sup><small>20</small></sup>  Ji ištiesia ranką išalkusiam ir beturčiui. </p>
<p id="v21"><sup><small>21</small></sup>  Ji nebijo šalčių, nes visi jos namiškiai yra aprengti vilnoniais rūbais. </p>
<p id="v22"><sup><small>22</small></sup>  Ji pasidaro antklodžių, plona drobė ir purpuras­jos drabužiai. </p>
<p id="v23"><sup><small>23</small></sup>  Jos vyras yra žinomas vartuose, kai sėdi su krašto vyresniaisiais. </p>
<p id="v24"><sup><small>24</small></sup>  Ji audžia plonų drobių ir parduoda, pristato juostų pirkliams. </p>
<p id="v25"><sup><small>25</small></sup>  Ji, apsirengusi stiprybe ir grožiu, linksmai žiūri į ateitį. </p>
<p id="v26"><sup><small>26</small></sup>  Ji kalba išmintingai ir ant jos liežuvio švelnus pamokymas. </p>
<p id="v27"><sup><small>27</small></sup>  Ji prižiūri savo namus ir nevalgo tinginio duonos. </p>
<p id="v28"><sup><small>28</small></sup>  Jos vaikai pakyla ir vadina ją palaiminta ir jos vyras giria ją: </p>
<p id="v29"><sup><small>29</small></sup>  ‘Yra daug gerų moterų, bet tu pranoksti jas visas!’ </p>
<p id="v30"><sup><small>30</small></sup>  Žavumas apgauna ir grožis praeina, bet moteris, bijanti Dievo, bus giriama. </p>
<p id="v31"><sup><small>31</small></sup>  Duok jai jos rankų vaisių, ir jos darbai tegul giria ją vartuose”. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Proverbs/30">Patarlių knyga - Skyrius 30</a></td>
        <td><a href="/lt/Bible/Proverbs/Index">Indeksas</a></td>
        <td> </td>
      </tr>
    </tbody>
  </table>
</figure>
