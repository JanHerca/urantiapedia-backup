<!--
title: Michėjo knyga - Skyrius 6
description: 
published: true
date: 2022-9-13T21:36:44Z
tags: 
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Micah/5">Michėjo knyga - Skyrius 5</a></td>
        <td><a href="/lt/Bible/Micah/Index">Indeksas</a></td>
        <td><a href="/lt/Bible/Micah/7">Michėjo knyga - Skyrius 7</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Klausykite, ką sako Viešpats: “Susirinkite, bylinėkitės kalnų akivaizdoje, kalvos tegirdi jūsų balsą!” </p>
<p id="v2"><sup><small>2</small></sup>  Girdėkite, kalnai, Viešpaties bylą, jūs, tvirtieji žemės pamatai, Viešpaties bylą su Jo tauta­Izraeliu: </p>
<p id="v3"><sup><small>3</small></sup>  “Mano tauta, ką tau padariau ir kuo apsunkinau? Paliudyk prieš mane. </p>
<p id="v4"><sup><small>4</small></sup>  Aš juk išvedžiau tave iš Egipto šalies, iš jos vergijos išpirkau tave; pasiunčiau Mozę, Aaroną ir Mirjamą išlaisvinti tave. </p>
<p id="v5"><sup><small>5</small></sup>  Mano tauta, atsimink, ką buvo sumanęs Balakas, Moabo karalius, ir ką jam atsakė Balaamas, Beoro sūnus. Pagalvok, kas vyko nuo Šitimų iki Gilgalo, kad pažintum Viešpaties teisumą”. </p>
<p id="v6"><sup><small>6</small></sup>  Su kuo man ateiti pas Viešpatį, nusilenkti aukštybių Dievui? Ar ateiti su metinių veršių deginamosiomis aukomis? <sup id="cite1"><a href="#fn1">[1]</a></sup></p>
<p id="v7"><sup><small>7</small></sup>  Ar Viešpats priims tūkstančius avinų ir daugybę aliejaus? O gal man atiduoti savo pirmagimį už nusikaltimus, savo kūno vaisių už savo nuodėmę? </p>
<p id="v8"><sup><small>8</small></sup>  Tau, žmogau, Jis pasakė, kas gera ir ko Viešpats reikalauja iš tavęs: teisingai elgtis, būti gailestingam ir vaikščioti nuolankiai su Dievu. <sup id="cite2"><a href="#fn2">[2]</a></sup></p>
<p id="v9"><sup><small>9</small></sup>  Viešpaties balsas šaukia miestui (išmintinga yra bijotis Tavo vardo): “Klausykite skeptro ir To, kuris jį paskyrė! </p>
<p id="v10"><sup><small>10</small></sup>  Ar dar tebėra nedorėlio namuose nedorybės turtai ir pasibjaurėtinai sumažintas saikas? </p>
<p id="v11"><sup><small>11</small></sup>  Ar laikyti nekaltais tuos, kurie naudoja neteisingas svarstykles ir apgaulingus svarsčius? </p>
<p id="v12"><sup><small>12</small></sup>  Turtuoliai pilni smurto, gyventojai kalba melą ir apgaulę. </p>
<p id="v13"><sup><small>13</small></sup>  Taigi ir Aš tave, Izraeli, bausiu dėl tavo nuodėmių! </p>
<p id="v14"><sup><small>14</small></sup>  Tu valgysi, bet nepasisotinsi­ liksi alkanas. Ką sutaupysi, to neturėsi, o jei ką išsaugosi­karai sunaikins. </p>
<p id="v15"><sup><small>15</small></sup>  Tu sėsi, bet nepjausi; spausi alyvas, bet nesitepsi aliejumi; spausi vynuoges, bet negersi vyno. </p>
<p id="v16"><sup><small>16</small></sup>  Jūs vykdote Omrio ir Ahabo nuostatus ir elgiatės pagal jų patarimus. Todėl sunaikinsiu tave, o tavo gyventojai taps pajuoka. Jūs kentėsite mano tautos paniekinimą”. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Micah/5">Michėjo knyga - Skyrius 5</a></td>
        <td><a href="/lt/Bible/Micah/Index">Indeksas</a></td>
        <td><a href="/lt/Bible/Micah/7">Michėjo knyga - Skyrius 7</a></td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 6:6-8 <i>Raštas skaito: „Kuo aš eisiu Viešpaties akivaizdoje?</i>: <a href="/lt/The_Urantia_Book/126#p4_5">UK 126:4.5</a>.  <i>Ar aš ateisiu su deginamąja auka</i>: <a href="/lt/The_Urantia_Book/97#p5_6">UK 97:5.6</a>. </li>
  <li id="fn2"><a href="#cite2">↑</a> 6:8 <i>Nuolankiai vaikščiok su Dievu</i>: <a href="/lt/The_Urantia_Book/149#p6_11">UK 149:6.11</a>. </li>
</ol>
</div>
