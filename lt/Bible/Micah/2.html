<!--
title: Michėjo knyga - Skyrius 2
description: 
published: true
date: 2022-9-13T21:36:44Z
tags: 
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/Micah/1">Michėjo knyga - Skyrius 1</a></td>
        <td><a href="/lt/Bible/Micah/Index">Indeksas</a></td>
        <td><a href="/lt/Bible/Micah/3">Michėjo knyga - Skyrius 3</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Vargas tiems, kurie planuoja neteisybes ir piktybę gulėdami lovose, kad jas įvykdytų rytui išaušus, nes jie turi tam galios. </p>
<p id="v2"><sup><small>2</small></sup>  Jie užsigeidžia laukų­ir pagrobia juos, namų­ir atima juos. Jie apiplėšia žmogų ir jo namus, savininką ir jo nuosavybę. </p>
<p id="v3"><sup><small>3</small></sup>  Todėl Viešpats taip sako: “Ruošiu šitai giminei nelaimę ir jos nenusimesite nuo savo sprandų, ir nevaikščiosite, iškėlę galvas, nes laikas bus piktas”. </p>
<p id="v4"><sup><small>4</small></sup>  Tada sakys apie jus patarlę ir užtrauks graudulingą raudą: “Mes esame visiškai sunaikinti, mūsų tautos nuosavybė atiteko svetimiems. Jis atima žemę, išdalina mūsų laukus kitiems”. </p>
<p id="v5"><sup><small>5</small></sup>  Todėl tu neturėsi nė vieno, kuris, mesdamas burtą, matuotų tau dalį Viešpaties bendruomenėje. </p>
<p id="v6"><sup><small>6</small></sup>  Jie šaukia pranašams: “Nepranašaukite mums taip! To niekad nebus!” </p>
<p id="v7"><sup><small>7</small></sup>  Jūs, vadinami Jokūbo namais! Argi Viešpaties dvasia apribota? Argi tokie Jo darbai? Argi mano žodžiai nėra geri tiems, kurie elgiasi teisingai? </p>
<p id="v8"><sup><small>8</small></sup>  Tie, kurie buvo mano tauta, pakilo kaip priešai! Jūs nutraukiate apsiaustą nuo ramiai einančių keliu, visai negalvojančių apie karą. </p>
<p id="v9"><sup><small>9</small></sup>  Mano tautos moteris išvarėte iš jų gražių namų, iš jų vaikų amžiams atėmėte mano šlovę. </p>
<p id="v10"><sup><small>10</small></sup>  Išeikite, nes ši šalis nėra poilsio vieta. Ji buvo sutepta, todėl ji bus žiauriai sunaikinta. </p>
<p id="v11"><sup><small>11</small></sup>  Jei kas meluotų ir pataikautų, kalbėdamas apie vyną ir stiprius gėrimus, tas būtų priimtinas pranašas šitiems žmonėms! </p>
<p id="v12"><sup><small>12</small></sup>  Aš surinksiu tave, Jokūbai, visą Izraelio likutį, surinksiu kaip avis garde, kaip bandą ganykloje, ir girdėsis žmonių minios klegėjimas. <sup id="cite1"><a href="#fn1">[1]</a></sup></p>
<p id="v13"><sup><small>13</small></sup>  Pralaužėjas eis priekyje jų, jie prasilauš ir išeis pro vartus; jų karalius eis pirma jų, o Viešpats visų priekyje. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/Micah/1">Michėjo knyga - Skyrius 1</a></td>
        <td><a href="/lt/Bible/Micah/Index">Indeksas</a></td>
        <td><a href="/lt/Bible/Micah/3">Michėjo knyga - Skyrius 3</a></td>
      </tr>
    </tbody>
  </table>
</figure>
<h2>Nuorodos</h2>
<div>
<ol>
  <li id="fn1"><a href="#cite1">↑</a> 2:12 <i>Izraelio likutis</i>: <a href="/lt/The_Urantia_Book/97#p9_21">UK 97:9.21</a>. </li>
</ol>
</div>
