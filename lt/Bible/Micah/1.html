<!--
title: Michėjo knyga - Skyrius 1
description: 
published: true
date: 2022-9-13T21:36:44Z
tags: 
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td> </td>
        <td><a href="/lt/Bible/Micah/Index">Indeksas</a></td>
        <td><a href="/lt/Bible/Micah/2">Michėjo knyga - Skyrius 2</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Viešpaties žodis, atėjęs Michėjui iš Morešeto Judo karalių Joatamo, Ahazo ir Ezekijo dienomis apie Samariją ir Jeruzalę. </p>
<p id="v2"><sup><small>2</small></sup>  Klausykite, visos tautos, įsidėmėk, žeme ir visa, kas joje yra. Viešpats Dievas tebūna liudytojas prieš jus iš savo šventyklos. </p>
<p id="v3"><sup><small>3</small></sup>  Štai Viešpats leidžiasi iš savo vietos ir žengs žemės aukštumomis. </p>
<p id="v4"><sup><small>4</small></sup>  Kalnai po Juo tirps ir slėniai lydysis lyg vaškas nuo ugnies, lyg vandenys, tekantys nuo skardžio. </p>
<p id="v5"><sup><small>5</small></sup>  Visa tai dėl Jokūbo nusikaltimo ir Izraelio nuodėmių. Kas yra Jokūbo nusikaltimas? Ar ne Samarija? Kur yra Judo namų aukštumos? Ar ne Jeruzalėje? </p>
<p id="v6"><sup><small>6</small></sup>  “Aš paversiu Samariją griuvėsių krūva, padarysiu ją vynuogynų lauku, nuritinsiu jos akmenis į slėnį ir atidengsiu jos pamatus. </p>
<p id="v7"><sup><small>7</small></sup>  Visi jos drožiniai bus sudaužyti ir sudeginti, visi stabai sunaikinti. Jie buvo įgyti iš paleistuvių užmokesčio ir jie vėl taps paleistuvių užmokesčiu”. </p>
<p id="v8"><sup><small>8</small></sup>  Aš raudosiu ir dejuosiu, vaikščiosiu basas ir nuogas, kauksiu kaip šakalai, dejuosiu lyg pelėdos, </p>
<p id="v9"><sup><small>9</small></sup>  nes jos žaizda nepagydoma, ji pasiekė Judą, palietė mano tautos vartus­Jeruzalę. </p>
<p id="v10"><sup><small>10</small></sup>  Neskelbkite Gate, neverkite garsiai! Bet Leafroje voliokitės dulkėse! </p>
<p id="v11"><sup><small>11</small></sup>  Išeikite visi, Šafyro gyventojai, gėdingai apnuoginti! Caanano gyventojai, pasilikite mieste, neišeikite! Bet Ecelyje raudos visi, netekę savo vietos. </p>
<p id="v12"><sup><small>12</small></sup>  Ko gero gali laukti Maroto gyventojai? Juk nelaimė atėjo nuo Viešpaties ir pasiekė Jeruzalės vartus. </p>
<p id="v13"><sup><small>13</small></sup>  Lachišo miesto gyventojai, kinkykite žirgus ir bėkite! Jūs buvote Siono dukteriai nuodėmės pradžia, nes jumyse atrasti Izraelio nusikaltimai. </p>
<p id="v14"><sup><small>14</small></sup>  Todėl jūs duosite dovanas Morešet Gatui. Achzibo namai taps apgaule Izraelio karaliams. </p>
<p id="v15"><sup><small>15</small></sup>  Marešos gyventojai, jums atvesiu paveldėtoją, jis nueis iki Adulamo­Izraelio šlovės. </p>
<p id="v16"><sup><small>16</small></sup>  Nusikirpk ir nusiskusk plaukus, liūdėdamas savo mylimų vaikų, tapk plikas kaip erelis, nes jie išvesti iš tavęs į nelaisvę. </p>
<br/>
<figure class="table chapter-navigator">
  <table>
    <tbody>
      <tr>
        <td> </td>
        <td><a href="/lt/Bible/Micah/Index">Indeksas</a></td>
        <td><a href="/lt/Bible/Micah/2">Michėjo knyga - Skyrius 2</a></td>
      </tr>
    </tbody>
  </table>
</figure>
