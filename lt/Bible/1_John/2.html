<!--
title: Pirmasis Jono laiškas - Skyrius 2
description: 
published: true
date: 2022-10-7T19:22:50Z
tags: bible, bible—1 john
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/1_John/1">Pirmasis Jono laiškas - Skyrius 1</a></td>
        <td><a href="/lt/Bible/1_John/Index">Indeksas</a></td>
        <td><a href="/lt/Bible/1_John/3">Pirmasis Jono laiškas - Skyrius 3</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Mano vaikeliai, rašau jums tai, kad nenusidėtumėte. O jei kuris nusidėtų, tai mes turime Užtarėją pas Tėvą, teisųjį Jėzų Kristų. </p>
<p id="v2"><sup><small>2</small></sup>  Jis yra permaldavimas už mūsų nuodėmes, ir ne tik už mūsų, bet ir už viso pasaulio. </p>
<p id="v3"><sup><small>3</small></sup>  Iš to mes patiriame, kad Jį pažįstame, jei laikomės Jo įsakymų. </p>
<p id="v4"><sup><small>4</small></sup>  Kas sako: “Aš Jį pažįstu”, bet Jo įsakymų nesilaiko, tas melagis, ir nėra jame tiesos. </p>
<p id="v5"><sup><small>5</small></sup>  O kas laikosi Jo žodžių, tame iš tiesų Dievo meilė tobula tapo. Iš to ir pažįstame, jog Jame esame. </p>
<p id="v6"><sup><small>6</small></sup>  Kas sako esąs Jame, tas turi pats taip elgtis, kaip ir Jis elgėsi. </p>
<p id="v7"><sup><small>7</small></sup>  Broliai, aš jums nerašau naujo įsakymo, bet seną įsakymą, kurį turėjote nuo pradžios. Senas įsakymas yra žodis, kurį girdėjote nuo pradžios. </p>
<p id="v8"><sup><small>8</small></sup>  Ir vis dėlto rašau jums naują įsakymą, kuris tikras Jame ir jumyse, nes tamsa traukiasi, o tikroji šviesa jau šviečia. </p>
<p id="v9"><sup><small>9</small></sup>  Kas sakosi esąs šviesoje, o savo brolio nekenčia, tas dar tebėra tamsoje. </p>
<p id="v10"><sup><small>10</small></sup>  Kas myli savo brolį, tas pasilieka šviesoje, ir jame nėra nieko piktinančio. </p>
<p id="v11"><sup><small>11</small></sup>  O kas savo brolio nekenčia, tas yra tamsoje, vaikščioja tamsoje ir nežino, kur einąs, nes tamsa užgulė jam akis. </p>
<p id="v12"><sup><small>12</small></sup>  Rašau jums, vaikeliai, nes dėl Jo vardo atleistos jums nuodėmės. </p>
<p id="v13"><sup><small>13</small></sup>  Rašau jums, tėvai, nes pažinote Tą, kuris yra nuo pradžios. Ir jums, jaunuoliai, rašau, nes nugalėjote piktąjį. Rašau jums, vaikeliai, nes pažinote Tėvą. </p>
<p id="v14"><sup><small>14</small></sup>  Parašiau jums, tėvai, nes pažinote Tą, kuris yra nuo pradžios. Parašiau jums, jaunuoliai, nes jūs stiprūs ir jumyse laikosi Dievo žodis, ir jūs nugalėjote piktąjį. </p>
<p id="v15"><sup><small>15</small></sup>  Nemylėkite pasaulio, nei to, kas yra pasaulyje. Jei kas myli pasaulį, nėra jame Tėvo meilės, </p>
<p id="v16"><sup><small>16</small></sup>  nes visa, kas pasaulyje, tai kūno geismas, akių geismas ir gyvenimo išdidumas, o tai nėra iš Tėvo, bet iš pasaulio. </p>
<p id="v17"><sup><small>17</small></sup>  Praeina pasaulis ir jo geismai, bet kas vykdo Dievo valią, tas išlieka per amžius. </p>
<p id="v18"><sup><small>18</small></sup>  Vaikeliai, tai paskutinė valanda. Kaip esate girdėję, kad ateis antikristas, tai jau dabar pasirodė daug antikristų. Iš to sprendžiame, jog tai paskutinė valanda. </p>
<p id="v19"><sup><small>19</small></sup>  Jie yra išėję iš mūsų, tačiau nebuvo mūsiškiai. Jeigu jie būtų buvę mūsiškiai, jie būtų likę su mumis. Bet turėjo paaiškėti, jog ne visi yra mūsiškiai. </p>
<p id="v20"><sup><small>20</small></sup>  Bet jūs turite Šventojo patepimą ir žinote viską. </p>
<p id="v21"><sup><small>21</small></sup>  Aš parašiau jums ne kaip nežinantiems tiesos, bet todėl, kad pažįstate ją, o iš tiesos negali kilti joks melas. </p>
<p id="v22"><sup><small>22</small></sup>  Kas yra melagis, jeigu ne tas, kuris neigia, kad Jėzus yra Pateptasis? Tas yra antikristas, kuris neigia Tėvą ir Sūnų. </p>
<p id="v23"><sup><small>23</small></sup>  Kiekvienas, kas neigia Sūnų, neturi ir Tėvo. Kas išpažįsta Sūnų, tas turi ir Tėvą. </p>
<p id="v24"><sup><small>24</small></sup>  Todėl tepasilieka jumyse tai, ką girdėjote nuo pradžios. Jeigu tai, ką girdėjote nuo pradžios, pasilieka jumyse, tada ir jūs pasiliksite Sūnuje ir Tėve. </p>
<p id="v25"><sup><small>25</small></sup>  Štai pažadas, kurį Jis pats mums davė,­amžinasis gyvenimas. </p>
<p id="v26"><sup><small>26</small></sup>  Aš tai parašiau apie tuos, kurie jus klaidina. </p>
<p id="v27"><sup><small>27</small></sup>  Bet patepimas, kurį iš Jo gavote, pasilieka jumyse, ir nereikia, kad jus kas nors mokytų, nes pats Jo patepimas moko jus visko, ir jis yra tiesa, o ne melas. Ir kadangi jis jus pamokė, jūs Jame pasiliksite. </p>
<p id="v28"><sup><small>28</small></sup>  Taigi dabar, vaikeliai, pasilikite Jame, kad, kai Jis pasirodys, turėtumėte pasitikėjimą ir, kai Jis ateis, nebūtume prieš Jį sugėdinti. </p>
<p id="v29"><sup><small>29</small></sup>  Jei žinote, kad Jis teisus, tai žinokite, kad kiekvienas, kuris vykdo teisumą, iš Jo yra gimęs. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/1_John/1">Pirmasis Jono laiškas - Skyrius 1</a></td>
        <td><a href="/lt/Bible/1_John/Index">Indeksas</a></td>
        <td><a href="/lt/Bible/1_John/3">Pirmasis Jono laiškas - Skyrius 3</a></td>
      </tr>
    </tbody>
  </table>
</figure>
