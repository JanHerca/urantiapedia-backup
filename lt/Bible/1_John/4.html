<!--
title: Pirmasis Jono laiškas - Skyrius 4
description: 
published: true
date: 2022-10-7T19:22:50Z
tags: bible, bible—1 john
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/Bible/1_John/3">Pirmasis Jono laiškas - Skyrius 3</a></td>
        <td><a href="/lt/Bible/1_John/Index">Indeksas</a></td>
        <td><a href="/lt/Bible/1_John/5">Pirmasis Jono laiškas - Skyrius 5</a></td>
      </tr>
    </tbody>
  </table>
</figure>
<p id="v1"><sup><small>1</small></sup>  Mylimieji, ne kiekviena dvasia tikėkite, bet ištirkite dvasias, ar jos iš Dievo, nes pasklido pasaulyje daug netikrų pranašų. </p>
<p id="v2"><sup><small>2</small></sup>  Iš to pažinsite Dievo Dvasią: kiekviena dvasia, kuri išpažįsta Jėzų Kristų kūne atėjusį, yra iš Dievo, </p>
<p id="v3"><sup><small>3</small></sup>  ir kiekviena dvasia, kuri neišpažįsta Jėzaus Kristaus kūne atėjusio, nėra iš Dievo. Tokia­iš antikristo, apie kurį girdėjote, kad jis ateisiąs. Jis jau dabar yra pasaulyje. </p>
<p id="v4"><sup><small>4</small></sup>  Jūs esate iš Dievo, vaikeliai, ir nugalėjote juos, nes Tas, kuris jumyse, didesnis už tą, kuris pasaulyje. </p>
<p id="v5"><sup><small>5</small></sup>  Jie yra iš pasaulio, todėl kalba kaip iš pasaulio, ir pasaulis jų klauso. </p>
<p id="v6"><sup><small>6</small></sup>  Mes esame iš Dievo. Kas pažįsta Dievą, tas mūsų klauso, o kas ne iš Dievo­mūsų neklauso. Iš to pažįstame tiesos Dvasią ir klaidos dvasią. </p>
<p id="v7"><sup><small>7</small></sup>  Mylimieji, mylėkime vieni kitus, nes meilė yra iš Dievo. Kiekvienas, kuris myli, yra gimęs iš Dievo ir pažįsta Dievą. </p>
<p id="v8"><sup><small>8</small></sup>  Kas nemyli, tas nepažįsta Dievo, nes Dievas yra meilė. </p>
<p id="v9"><sup><small>9</small></sup>  O Dievo meilė pasireiškė mums tuo, jog Dievas atsiuntė į pasaulį savo viengimį Sūnų, kad gyventume per Jį. </p>
<p id="v10"><sup><small>10</small></sup>  Meilė­ne tai, jog mes pamilome Dievą, bet kad Jis mus pamilo ir atsiuntė savo Sūnų kaip permaldavimą už mūsų nuodėmes. </p>
<p id="v11"><sup><small>11</small></sup>  Mylimieji, jei Dievas mus taip pamilo, tai ir mes turime mylėti vieni kitus. </p>
<p id="v12"><sup><small>12</small></sup>  Dievo niekas niekada nėra matęs. Jei mylime vieni kitus, Dievas mumyse pasilieka, ir Jo meilė mumyse tobula tampa. </p>
<p id="v13"><sup><small>13</small></sup>  Iš to pažįstame, kad pasiliekame Jame ir Jis mumyse: Jis davė mums savo Dvasios. </p>
<p id="v14"><sup><small>14</small></sup>  Taigi mes matėme ir liudijame, kad Tėvas atsiuntė Sūnų, pasaulio Gelbėtoją. </p>
<p id="v15"><sup><small>15</small></sup>  Kiekvienas, kas išpažįsta, kad Jėzus yra Dievo Sūnus, Dievas tame ir tas Dieve pasilieka. </p>
<p id="v16"><sup><small>16</small></sup>  Mes pažinome ir įtikėjome meilę, kuria Dievas mus myli. Dievas yra meilė, ir kas pasilieka meilėje, tas pasilieka Dieve, ir Dievas jame. </p>
<p id="v17"><sup><small>17</small></sup>  Tuo meilė pasiekia mumyse tobulumą, kad galime turėti drąsų pasitikėjimą teismo dieną, nes koks Jis yra, tokie ir mes esame šiame pasaulyje. </p>
<p id="v18"><sup><small>18</small></sup>  Meilėje nėra baimės, nes tobula meilė išveja baimę. Baimėje yra kančia, ir kas bijo, tas nėra tobulas meilėje. </p>
<p id="v19"><sup><small>19</small></sup>  Mes mylime Jį, nes Jis mus pirmas pamilo. </p>
<p id="v20"><sup><small>20</small></sup>  Jei kas sako: “Aš myliu Dievą”, o savo brolio nekenčia,­tas melagis. Kas nemyli savo brolio, kurį mato, kaip gali mylėti Dievą, kurio nemato? </p>
<p id="v21"><sup><small>21</small></sup>  Mes turime tokį Jo įsakymą: kas myli Dievą, turi mylėti ir savo brolį. </p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/Bible/1_John/3">Pirmasis Jono laiškas - Skyrius 3</a></td>
        <td><a href="/lt/Bible/1_John/Index">Indeksas</a></td>
        <td><a href="/lt/Bible/1_John/5">Pirmasis Jono laiškas - Skyrius 5</a></td>
      </tr>
    </tbody>
  </table>
</figure>
