<!--
title: Pirmasis Jono laiškas - Skyrius 3
description: 
published: true
date: 2023-11-8T21:52:8Z
tags: bible, bible—1 john
editor: ckeditor
dateCreated: 2022-9-10T13:44:16Z
-->

<figure class="table chapter-navigator">
  <table>
    <tbody>
      <tr>
        <td>
        <a href="/lt/Bible/1_John/2">
          <span class="mdi mdi-arrow-left-drop-circle"></span><span class="pl-2">Pirmasis Jono laiškas - Skyrius 2</span>
        </a>
        </td>
        <td>
        <a href="/lt/Bible/1_John/Index">
          <span class="mdi mdi-book-open-variant"></span><span class="pl-2">Indeksas</span>
        </a>
        </td>
        <td>
        <a href="/lt/Bible/1_John/4">
          <span class="pr-2">Pirmasis Jono laiškas - Skyrius 4</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<p id="v1"><sup><small>1</small></sup>  Žiūrėkite, kokia meile apdovanojo mus Tėvas: mes vadinamės Dievo vaikai­ir esame! Pasaulis nepažįsta mūsų, nes ir Jo nepažino. </p>
<p id="v2"><sup><small>2</small></sup>  Mylimieji, dabar mes esame Dievo vaikai, bet dar nepasirodė, kas būsime. Mes žinome, kad, kai Jis pasirodys, būsime panašūs į Jį, nes matysime Jį tokį, koks Jis yra. </p>
<p id="v3"><sup><small>3</small></sup>  Kiekvienas, kas turi Jame tokią viltį, skaistina pats save, nes ir Jis yra skaistus. </p>
<p id="v4"><sup><small>4</small></sup>  Kiekvienas, kuris daro nuodėmę, laužo įstatymą. Nuodėmė­ tai įstatymo laužymas. </p>
<p id="v5"><sup><small>5</small></sup>  Jūs žinote, jog Jis pasirodė, kad sunaikintų mūsų nuodėmes, ir Jame nėra nuodėmės. </p>
<p id="v6"><sup><small>6</small></sup>  Kas pasilieka Jame, tas nenusideda. Kiekvienas nuodėmiaujantis Jo neregėjo ir nepažino. </p>
<p id="v7"><sup><small>7</small></sup>  Vaikeliai! Tegul niekas jūsų nesuklaidina! Vykdantis teisumą yra teisus, kaip ir Jis teisus. </p>
<p id="v8"><sup><small>8</small></sup>  Kas daro nuodėmę, tas iš velnio, nes velnias nuodėmiauja nuo pat pradžios. Todėl ir pasirodė Dievo Sūnus, kad sugriautų velnio darbus. </p>
<p id="v9"><sup><small>9</small></sup>  Kas yra gimęs iš Dievo, nedaro nuodėmės, nes jame laikosi Dievo sėkla. Jis negali nuodėmiauti, nes yra gimęs iš Dievo. </p>
<p id="v10"><sup><small>10</small></sup>  Taip išaiškėja Dievo vaikai ir velnio vaikai: tas, kuris nevykdo teisumo, nėra iš Dievo; taip pat tas, kuris savo brolio nemyli. </p>
<p id="v11"><sup><small>11</small></sup>  Tokia yra žinia, kurią girdėjote nuo pradžios: mes turime mylėti vieni kitus. </p>
<p id="v12"><sup><small>12</small></sup>  Ne kaip Kainas, kuris buvo iš piktojo ir nužudė savo brolį. Kodėl nužudė? Todėl, kad jo darbai buvo pikti, o brolio­teisūs. </p>
<p id="v13"><sup><small>13</small></sup>  Nesistebėkite, broliai, jei pasaulis jūsų nekenčia. </p>
<p id="v14"><sup><small>14</small></sup>  Mes žinome, jog iš mirties perėjome į gyvenimą, nes mylime brolius. Kas nemyli savo brolio, tas pasilieka mirtyje. </p>
<p id="v15"><sup><small>15</small></sup>  Kiekvienas, kas nekenčia savo brolio, yra žmogžudys, o jūs žinote, kad joks žmogžudys neturi amžinojo gyvenimo, jame pasiliekančio. </p>
<p id="v16"><sup><small>16</small></sup>  Mes iš to pažinome meilę, kad Jis už mus paguldė savo gyvybę. Ir mes turime guldyti savo gyvybę už brolius. </p>
<p id="v17"><sup><small>17</small></sup>  Bet jei kas turi šio pasaulio turtų ir, matydamas savo brolį stokojantį, užrakina jam savo širdį,­ kaip jame pasiliks Dievo meilė? </p>
<p id="v18"><sup><small>18</small></sup>  Mano vaikeliai, nemylėkime žodžiu ar liežuviu, bet darbu ir tiesa. </p>
<p id="v19"><sup><small>19</small></sup>  Tuo mes pažįstame, jog esame iš tiesos, ir Jo akivaizdoje nuraminame savo širdį. </p>
<p id="v20"><sup><small>20</small></sup>  Jei mūsų širdis mus smerkia, Dievas didesnis už mūsų širdį ir žino viską. </p>
<p id="v21"><sup><small>21</small></sup>  Mylimieji, jei mūsų širdis mūsų nesmerkia, pasitikime Dievu </p>
<p id="v22"><sup><small>22</small></sup>  ir gauname iš Jo, ko tik prašome, nes laikomės Jo įsakymų ir darome, kas Jam patinka. </p>
<p id="v23"><sup><small>23</small></sup>  O štai Jo įsakymas: kad tikėtume Jo Sūnaus Jėzaus Kristaus vardą ir mylėtume vieni kitus, kaip Jo įsakyta. </p>
<p id="v24"><sup><small>24</small></sup>  Kas laikosi Jo įsakymų, pasilieka Jame ir Jis tame. O kad Jis mumyse pasilieka, žinome iš Dvasios, kurią Jis mums davė. </p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/lt/Bible/1_John/2">
          <span class="mdi mdi-arrow-left-drop-circle"></span><span class="pl-2">Pirmasis Jono laiškas - Skyrius 2</span>
        </a>
        </td>
        <td>
        <a href="/lt/Bible/1_John/Index">
          <span class="mdi mdi-book-open-variant"></span><span class="pl-2">Indeksas</span>
        </a>
        </td>
        <td>
        <a href="/lt/Bible/1_John/4">
          <span class="pr-2">Pirmasis Jono laiškas - Skyrius 4</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
