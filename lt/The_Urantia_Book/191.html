<!--
title: DOKUMENTAS 191. APSIREIŠKIMAI APAŠTALAMS IR KITIEMS LYDERIAMS
description: 
published: true
date: 2022-9-13T21:9:16Z
tags: 
editor: ckeditor
dateCreated: 2022-8-10T23:9:52Z
-->

<figure class="table chapter-navigator">
  <table>
    <tbody>
      <tr>
        <td><a href="/lt/The_Urantia_Book/190">Dokumentas 190. Morontiniai Jėzaus apsireiškimai</a></td>
        <td><a href="/lt/The_Urantia_Book/Index">Indeksas</a></td>
        <td><a href="/lt/The_Urantia_Book/192">Dokumentas 192. Apsireiškimai Galilėjoje</a></td>
      </tr>
    </tbody>
  </table>
</figure>
<span id="p0"> <a href="#p0" class="toc-anchor">¶</a> </span>
<p id="p0_1"><sup><small>191:0.1</small></sup>  PRISIKĖLIMO sekmadienis apaštalų gyvenime buvo siaubinga diena; dešimt iš jų didesnę dienos dalį praleido viršutiniame kambaryje už užremtų durų. Jie būtų galėję iš Jeruzalės pabėgti, bet bijojo, kad juos gali suimti Sanhedrino agentai, jeigu surastų išėjusius į lauką. Tomas apie savo vargus visą laiką mąstė vienas Betfage. Jam būtų buvę daug geriau, jeigu jis būtų pasilikęs su savo bičiuliais apaštalais, ir jis būtų padėjęs jiems diskusijas nukreipti naudingesne kryptimi.</p>
<p id="p0_2"><sup><small>191:0.2</small></sup>  Visą dieną Jonas laikėsi tos minties, kad Jėzus iš mirusiųjų prisikėlė. Jis prisiminė ne mažiau kaip penkis atskirus atvejus, kada Mokytojas buvo pareiškęs, kad jis prisikels vėl, ir bent tris kartus, kada jis užsiminė apie trečiąją dieną. Jono požiūris turėjo jiems didelės įtakos, ypač jo broliui Jokūbui ir Natanieliui. Jonas būtų juos įtakojęs dar daugiau, jeigu nebūtų buvęs jauniausias grupės narys.</p>
<p id="p0_3"><sup><small>191:0.3</small></sup>  Jų problemos didele dalimi kilo dėl to, kad jie buvo izoliuoti. Jonas Morkus jiems pranešinėjo, kas vyksta prie šventyklos, ir informuodavo apie tuos daugelį gandų, vis labiau sklindančių mieste, bet jam neatėjo į galvą mintis surinkti visas tas naujienas iš įvairių tikinčiųjų grupių, kurioms Jėzus jau buvo apsireiškęs. Tai buvo tos rūšies tarnyba, kurią iki tol vykdė Dovydo pasiuntiniai, bet dabar jie visi buvo išvykę su savo paskutiniąja užduotimi kaip šio prisikėlimo šaukliai toms tikinčiųjų grupėms, kurios gyveno toli nuo Jeruzalės. Pirmą kartą per visus šiuos metus apaštalai suvokė, kaip daug jie priklausė nuo Dovydo pasiuntinių kasdien gaudami informaciją apie karalystės reikalus.</p>
<p id="p0_4"><sup><small>191:0.4</small></sup>  Visą šitą dieną Petras, kaip jam ir būdinga, emocionaliai svyravo tarp įtikėjimo ir dvejonių, susijusių su Mokytojo prisikėlimu. Petras negalėjo užmiršti gulinčių kapavietėje įkapių vaizdo, tarsi Jėzaus kūnas būtų ką tik išgaravęs iš vidaus. “Bet,” samprotavo Petras, “jeigu jis yra prisikėlęs ir gali pasirodyti šioms moterims, tai kodėl gi jis nepasirodo mums, savo apaštalams?” Petras nusimindavo, kai pagalvodavo, jog galbūt pas juos Jėzus neateina dėl to, kad tarp apaštalų yra jis, kadangi Jėzaus jis buvo išsižadėjęs tą naktį Anaso kieme. Ir tada jis save padrąsindavo ta žinia, kurią buvo atnešusios moterys, “Eikite pasakyti mano apaštalams—ir Petrui<sup id="cite1"><a href="#fn1">[1]</a></sup>.” Bet pasidrąsinti šitokia žinia reiškė, kad jis turi patikėti, jog šios moterys iš tikrųjų matė ir girdėjo prisikėlusį Mokytoją. Šitaip Petras svyravo tarp įtikėjimo ir abejonių per visą dieną, iki to meto, kai buvo šiek tiek po aštuonių, kada surizikavo išeiti laukan į kiemą. Petras galvojo pasišalinti nuo apaštalų, taip, kad negalėtų trukdyti Jėzui ateiti pas juos dėl to, kad Mokytojo buvo išsižadėjęs.</p>
<p id="p0_5"><sup><small>191:0.5</small></sup>  Jokūbas Zabediejus iš pradžių pasisakė už tai, kad jie visi eitų prie kapavietės; jis buvo labai nusiteikęs daryti ką nors tam, jog šią paslaptį išsiaiškintų iki galo. Būtent Natanielius juos sulaikė nuo to, kad jie pasirodytų viešai atsiliepdami į Jokūbo raginimą, ir šitą jis padarė primindamas jiems Jėzaus įspėjimą, kad šituo metu nerizikuotų savąja gyvybe be reikalo. Iki vidurdienio Jokūbas kartu su kitais nusiramino, kad toliau budriai lauktų. Jis kalbėjo mažai; jis buvo nepaprastai nusivylęs, kadangi Jėzus jiems neapsireiškė, o apie Mokytojo daugelį apsireiškimų kitoms grupėms ir kitiems individams jis nieko nežinojo.</p>
<p id="p0_6"><sup><small>191:0.6</small></sup>  Andriejus šitą dieną daug klausėsi. Ši situacija jį nepaprastai glumino ir jis daugiau negu įprasta dvejojo, bet jis bent jau jautė tam tikrą laisvės pojūtį dėl to, kad nebeturėjo pareigos vadovauti savo bičiuliams apaštalams. Jis iš tikrųjų buvo dėkingas, kad Mokytojas jį buvo išlaisvinęs nuo vadovavimo naštos prieš tai, kada juos užgriuvo šitie sunkūs laikai.</p>
<p id="p0_7"><sup><small>191:0.7</small></sup>  Ne kartą per šitos tragiškos dienos ilgas ir sekinančias valandas vienintelė paguoda grupei buvo Natanieliui būdingos filosofinio pobūdžio pastabos. Per visą dieną jis iš tiesų turėjo tą kontroliuojantį poveikį šitiems dešimčiai. Jis iš tikrųjų nė karto neišsakė savo nuomonės, tiki ar netiki Mokytojo prisikėlimu. Bet dienai slenkant, jis vis labiau linko tikėti tuo, kad Jėzus savo pažadą vėl prisikelti buvo įvykdęs.</p>
<p id="p0_8"><sup><small>191:0.8</small></sup>  Simonas Uolusis buvo per daug prislėgtas, jog dalyvautų diskusijose. Didžiąją laiko dalį jis praleido įsitaisęs ant krėslo kambario kampe žiūrėdamas į sieną; per ištisą dieną jis nekalbėjo ir pusės tuzino kartų. Jo samprata apie karalystę sudužo, ir jis negalėjo suprasti to, jog Mokytojo prisikėlimas galėtų šitą padėtį iš esmės pakeisti. Jo nusivylimas buvo labai asmeniškas ir iš viso perdaug gilus, kad po jo būtų galima greitu laiku atsigauti, net ir tokio nepaprasto fakto, kaip šis prisikėlimas, akivaizdoje.</p>
<p id="p0_9"><sup><small>191:0.9</small></sup>  Keista, bet paprastai nešnekus Pilypas per šitos dienos visą popietę šnekėjo daug. Iki vidurdienio jis mažai ką turėjo pasakyti, bet visą popietę jis klausinėjo kitų apaštalų. Pilypo klausimai Petrą dažnai suerzindavo, bet kiti į jo klausinėjimus žiūrėjo geranoriškai. Pilypas ypač norėjo sužinoti, jeigu Jėzus yra prisikėlęs iš kapo, tai ar ant jo kūno liko nukryžiavimo fizinės žymės.</p>
<p id="p0_10"><sup><small>191:0.10</small></sup>  Motiejus buvo labai sutrikęs; jis savo bičiulių diskusijų klausėsi, bet didžiausią laiko dalį skyrė tam, kad mintyse apmąstytų finansų problemą, kuri jiems iškils ateityje. Nežiūrint tariamo Jėzaus prisikėlimo, Judo nebebuvo, Dovydas be jokių ceremonijų pinigus perdavė jam, ir jie nebeturėjo autoritetingo vadovo. Prieš Motiejui pradedant rimtai svarstyti jų argumentus, susijusius su prisikėlimu, jis jau pats betarpiškai išvydo Mokytoją.</p>
<p id="p0_11"><sup><small>191:0.11</small></sup>  Alfiejaus dvyniai šitose rimtose diskusijose beveik nedalyvavo; jie buvo visiškai įsitraukę į savo įprastus užsiėmimus. Vienas iš jų išreiškė jų abiejų požiūrį, kada pasakė, atsakydamas į Pilypo klausimą: “Apie prisikėlimą mes nieko nesuprantame, bet mūsų motina sako, kad ji šnekėjosi su Mokytoju, o ja mes tikime.”</p>
<p id="p0_12"><sup><small>191:0.12</small></sup>  Tomą buvo apėmusi jam būdinga depresinė nevilties būsena. Dalį dienos jis pramiegojo, o likusį laiką vaikščiojo po kalnus. Jis jautė akstiną sugrįžti pas savo bičiulius apaštalus, bet vienatvės troškimas buvo didesnis.</p>
<p id="p0_13"><sup><small>191:0.13</small></sup>  Mokytojas pirmąjį morontinį apsireiškimą apaštalams atidėliojo dėl daugelio priežasčių. Pirma, jis norėjo, kad jie turėtų laiko, kada išgirs apie jo prisikėlimą, gerai apmąstyti tai, ką jis jiems buvo sakęs apie savo mirtį ir prisikėlimą, kai jis vis dar buvo su jais materialiame kūne. Mokytojas norėjo, kad Petras įveiktų kai kuriuos iš jam būdingų sunkumų prieš tai, kada jis pats apsireikš jiems visiems. Antroje vietoje, jis norėjo, kad Tomas būtų su jais tuo metu, kada jiems apsireikš pirmą kartą<sup id="cite2"><a href="#fn2">[2]</a></sup>. Jonas Morkus surado Tomą Simono namuose Betfage ankstyvą šito sekmadienio rytą, apaštalams apie tai jis pranešė maždaug vienuoliktą valandą. Šitą dieną bet kurią akimirką Tomas būtų sugrįžęs pas juos, jeigu Natanielius arba bet kurie du iš likusių apaštalų būtų atėję jo pakviesti. Jis iš tikrųjų sugrįžti norėjo, bet išėjęs taip, kaip jis išėjo praėjusį vakarą, jis buvo perdaug išdidus, kad taip greitai sugrįžtų savo noru. Kitą dieną jis buvo tiek prislėgtas, kad jam prireikė beveik savaitės tam, kad apsispręstų sugrįžti. Apaštalai jo laukė, o jis laukė, kad jo sielos broliai surastų jį ir paprašytų jį sugrįžti pas juos. Šitokiu būdu Tomas išbuvo atsiskyręs nuo savo draugų iki kito šeštadienio vakaro, kada sutemus, Petras ir Jonas nuėjo į Betfagą ir parsivedė jį atgal. Ir tai taip pat buvo priežastis, kodėl jie neišėjo į Galilėją iš karto po to, kada Jėzus jiems apsireiškė pirmą kartą; jie nenorėjo eiti be Tomo.</p>
<h2 id="p1" class="toc-header"><a href="#p1" class="toc-anchor">¶</a> 1. APSIREIŠKIMAS PETRUI </h2>
<p id="p1_1"><sup><small>191:1.1</small></sup>  Buvo beveik pusė devynių šito sekmadienio vakarą, kada Jėzus apsireiškė Simonui Petrui Morkaus namo kieme<sup id="cite3"><a href="#fn3">[3]</a></sup>. Tai buvo jo aštuntasis morontinis pasirodymas. Petras visą laiką nuo tada, kai savojo Mokytojo išsižadėjo, gyveno su sunkia dvejonės ir kaltės našta. Visą šeštadienio dieną ir šitą sekmadienį jis kovojo su baime, jog, galbūt, jis daugiau nebėra apaštalas. Jis sudrebėdavo nuo Judo dalios ir net nuo minties, kad jis, taip pat, savo Mokytoją išdavė. Visą šitą popietę jis mąstė, jog galbūt būtent jo buvimas su apaštalais ir trukdo Jėzui apsireikšti jiems, aišku, su sąlyga, jeigu jis iš tikrųjų yra prisikėlęs iš mirusiųjų. Ir būtent Petrui, kai jis šitaip mąstė ir kai jo sielos būsena buvo tokia, Jėzus apsireiškė tuo metu, kada prislėgtas apaštalas vaikščiojo tarp gėlių ir krūmų.</p>
<p id="p1_2"><sup><small>191:1.2</small></sup>  Kada Petras pagalvojo apie tą kupiną meilės Mokytojo žvilgsnį, tada jam praeinant pro Anaso portiką, ir kada mintyse jis susimąstė apie tą puikią žinią, kurią jam buvo anksti tą rytą atnešusios tos moterys, kurios atėjo iš tuščios kapavietės, “Eikite pasakyti mano apaštalams—ir Petrui”—kada jis mąstė apie šiuos gailestingumo ženklus, tada jo įtikėjimas ėmė nustelbti abejones, ir, sugniaužęs kumščius, jis stabtelėjo tuo metu, kai garsiai ištarė: “Aš tikiu, kad iš mirusiųjų jis prisikėlė; aš tikrai eisiu ir pasakysiu savo sielos broliams<sup id="cite4"><a href="#fn4">[4]</a></sup>.” Ir kai tik jis šitaip pasakė, tada netikėtai prieš jį apsireiškė vyro forma, kuri prašneko jam pažįstamu balsu, sakydama: “Petrai, priešai norėjo turėti tave, bet aš nenorėjau tavęs atsisakyti. Aš žinojau, jog tai nebuvo iš širdies, kada tu atsižadėjai manęs; dėl to aš tau atleidau net ir anksčiau negu tu paprašei; bet dabar tu turi nustoti galvojęs apie save ir šios valandos vargus ir ruoštis evangelijos gerąsias naujienas nešti tiems, kurie sėdi tamsoje. Daugiau tu nebeturėtum jaudintis dėl to, ką gali gauti iš karalystės, o vietoje šito rūpinkis tuo, ką tu gali duoti tiems, kurie gyvena siaubingame dvasiniame skurde. Pasiruošk, Simonai, naujos dienos mūšiui, kovai su dvasine tamsybe ir natūralaus žmonių proto blogomis abejonėmis.”<sup id="cite5"><a href="#fn5">[5]</a></sup></p>
<p id="p1_3"><sup><small>191:1.3</small></sup>  Petras ir morontinis Jėzus ėjo per sodą ir šnekėjosi apie praeities, dabarties, ir ateities reikalus maždaug penketą minučių. Tada Mokytojas iš jo akiračio išnyko, taręs, “Iki pasimatymo, Petrai, kada aš pamatysiu tave su tavaisiais sielos broliais.”</p>
<p id="p1_4"><sup><small>191:1.4</small></sup>  Akimirkai, Petrą apėmė tas suvokimas, kad jis šnekėjosi su prisikėlusiu Mokytoju, ir kad jis gali būti tikras, jog vis dar yra karalystės ambasadorius. Jis ką tik buvo girdėjęs, kaip pašlovintas Mokytojas nuoširdžiai paragino jį tęsti evangelijos skelbimą. Ir apimtas visų šitų trykštančių jausmų širdyje, jis užlėkė į viršutinį kambarį ir pas savo draugus, šaukdamas ir dusdamas iš susijaudinimo: “Aš mačiau Mokytoją; jis buvo sode. Aš kalbėjausi su juo; ir jis man atleido.”</p>
<p id="p1_5"><sup><small>191:1.5</small></sup>  Petro pareiškimas, kad jis matė Jėzų sode, padarė gilų poveikį jo bičiuliams apaštalams, ir jie buvo beveik pasirengę savo abejonių atsisakyti, kada atsistojo Andriejus ir perspėjo juos, kad jie nebūtų per daug paveikti jo brolio pranešimo. Nors Andriejus tiesiogiai ir neužsiminė apie tos nakties Galilėjos jūroje sapną, kuriame Petras tvirtino matęs Mokytoją, ateinantį pas juos per vandenį, bet jis pasakė užtektinai, kad išduotų visiems dalyvaujantiems, jog mintyse jis turėjo šitą epizodą. Simoną Petrą labai įskaudino jo brolio insinuacijos ir jis tuoj pat nuolankiai nutilo. Dvyniams labai pagailo Petro, ir jie abu pradėjo reikšti savo užuojautą ir sakyti, kad jie tiki juo ir vėl tvirtinti, kad jų motina taip pat Mokytoją buvo mačiusi.</p>
<h2 id="p2" class="toc-header"><a href="#p2" class="toc-anchor">¶</a> 2. PIRMASIS APSIREIŠKIMAS APAŠTALAMS </h2>
<p id="p2_1"><sup><small>191:2.1</small></sup>  Tą vakarą šiek tiek po devynių, išėjus Kleopui ir Jokūbui, tuo metu, kada Alfiejaus dvyniai ramino Petrą, ir tuo metu, kada Natanielius ginčijosi su Andriejumi, ir kada tie dešimt apaštalų buvo susirinkę viršutiniame kambaryje, visas duris užsklendę bijodami suėmimo, tada Mokytojas, morontinės formos pavidalu, netikėtai apsireiškė tarp jų, sakydamas: “Ramybė tebūnie jums<sup id="cite6"><a href="#fn6">[6]</a></sup>. Kodėl gi jūs tokie išsigandę, kada aš apsireiškiu, tarsi jūs būtumėte pamatę dvasią? Argi apie šiuos dalykus aš jums nepasakojau, kada buvau su jumis materialiame kūne? Argi aš jums nesakiau, jog vyriausieji šventikai ir valdovai atiduos mane, kad būčiau nužudytas, jog vienas iš jūsų pačių mane išduos, ir jog trečiąją dieną aš iš tikrųjų prisikelsiu? Tai iš kur gi visos jūsų abejonės ir visi šitie ginčai dėl tų moterų, dėl Kleopo ir Jokūbo, ir net dėl Petro pranešimų? Kiek gi dar jūs abejosite mano žodžiais ir atsisakysite tikėti mano pažadais? Ir dabar, kada jūs tikrai mane matote, ar patikėsite? Net ir dabar vieno iš jūsų nėra<sup id="cite7"><a href="#fn7">[7]</a></sup><sup id="cite8"><a href="#fn8">[8]</a></sup>. Kada jūs susirinksite drauge dar kartą ir po to, kada jūs visi tikrai žinosite, kad Žmogaus Sūnus prisikėlė iš kapo, tada iš karto eikite į Galilėją. Tikėkite į Dievą; tikėkite vienas kitu; ir šitaip jūs tikrai įžengsite į dangaus karalystės naująją tarnystę. Aš tikrai pabūsiu su jumis Jeruzalėje tol, kol jūs būsite pasirengę išvykti į Galilėją. Savo ramybę aš palieku su jumis.”</p>
<figure id="Figure_191_2_1" class="image urantiapedia">
<img src="/image/The_Urantia_Book/Jesus_life/paintings/The_Appearance_of_Christ_at_the_Cenacle.jpg">
<figcaption>
<em>Kristaus pasirodymas Cenakulėje</em>, James Tissot, 1886 – 1894, <a href="https://commons.wikimedia.org/wiki/File:Brooklyn_Museum_-_The_Appearance_of_Christ_at_the_Cenacle_(Apparition_du_Christ_au_cénacle)_-_James_Tissot.jpg" target="_blank">Wikimedia</a>
</figcaption>
</figure>
<p id="p2_2"><sup><small>191:2.2</small></sup>  Kada morontinis Jėzus jiems baigė kalbėti, tada iš jų akiračio akimirksniu išnyko. Ir jie visi parpuolė ant kelių, girdami Dievą ir garbindami savo išnykusį Mokytoją. Tai buvo devintasis Mokytojo morontinis apsireiškimas.</p>
<h2 id="p3" class="toc-header"><a href="#p3" class="toc-anchor">¶</a> 3. SU MORONTINIAIS TVARINIAIS </h2>
<p id="p3_1"><sup><small>191:3.1</small></sup>  Visa kita diena, pirmadienis, buvo praleista su morontiniais tvariniais, tuo metu buvusiais Urantijoje. Kaip dalyviai Mokytojo morontiniame perėjimo patyrime, į Urantiją buvo atvykę daugiau negu vienas milijonas morontinių reguliuotojų ir padėjėjų, drauge su įvairių kategorijų pereinamaisiais mirtingaisiais iš Satanijos septynių gyvenamųjų pasaulių. Morontinis Jėzus su šitomis nuostabiomis protingomis būtybėmis gyveno keturiasdešimt dienų. Jis mokė jas, o iš jų reguliuotojų jis sužinojo apie morontinio perėjimo gyvenimą, kaip per jį keliauja Satanijos apgyvendintų pasaulių mirtingieji, kada jie pereina per sistemos morontines sferas.</p>
<p id="p3_2"><sup><small>191:3.2</small></sup>  Šitą pirmadienį maždaug vidurnaktį Mokytojo morontinė forma buvo suderinta tam, kad pereitų į morontinio vystomosi antrąjį etapą. Kada jis kitą kartą apsireiškė savo mirtingiesiems vaikams žemėje, tada tai buvo antrosios pakopos morontinė būtybė. Morontinėje karjeroje Mokytojui žengiant į priekį, morontinėms būtybėms ir transformuojantiems jų padėjėjams buvo, techniškai, vis sunkiau ir sunkiau padaryti taip, kad Mokytoją matytų mirtingos ir materialios akys.</p>
<p id="p3_3"><sup><small>191:3.3</small></sup>  Jėzus perėjo į morontijos trečiąjį etapą penktadienį, balandžio 14-ąją; į ketvirtąjį etapą, pirmadienį, 17-ąją; į penktąjį etapą, šeštadienį, 22-ąją; į šeštąjį etapą, ketvirtadienį, 27-ąją; į septintąjį etapą, antradienį, gegužės 2-ąją; į Jeruzalės pilietybę, sekmadienį, 7-ąją; ir jis buvo apkabintas Edentijos Pačių Aukštųjų sekmadienį, 14-ąją.</p>
<p id="p3_4"><sup><small>191:3.4</small></sup>  Šitokiu būdu Nebadono Mykolas iš tikrųjų užbaigė savo empirinį tarnavimą visatoje, kadangi jis jau anksčiau buvo iki galo patyręs, ryšium su savo ankstesniaisiais savęs padovanojimais, laiko ir erdvės kylančiųjų mirtingųjų gyvenimą, pradedant žvaigždyno būstine ir net toliau iki tarnavimo, ir tarnaujant, supervisatos būstinės tarnystėje. Ir būtent šito paties morontinio patyrimo dėka Nebadono Sūnus Kūrėjas iš tiesų užbaigė ir tinkamai įvykdė savo septintąjį ir paskutinįjį savęs padovanojimą visatoje.</p>
<h2 id="p4" class="toc-header"><a href="#p4" class="toc-anchor">¶</a> 4. DEŠIMTASIS APSIREIŠKIMAS (FILADELFIJOJE) </h2>
<p id="p4_1"><sup><small>191:4.1</small></sup>  Dešimtasis Jėzaus apsireiškimas, kurį galėjo pamatyti mirtingasis, įvyko šiek tiek po aštuonių, antradienį, balandžio 11-ąją, Filadelfijoje, kur jis apsireiškė Abneriui ir Lozoriui ir maždaug vienam šimtui penkiasdešimčiai jų pagalbininkų, įskaitant daugiau negu penkiasdešimt narių iš tų septyniasdešimties evangelininkų korpuso. Šitas apsireiškimas įvyko kaip tik tuo metu, kada sinagogoje prasidėjo specialus susirinkimas, kurį Abneris sušaukė tam, kad apsvarstytų Jėzaus nukryžiavimą ir labai neseną pranešimą apie prisikėlimą, kurį buvo atnešę Dovydo pasiuntiniai. Kadangi prisikėlęs Lozorius dabar buvo šitos tikinčiųjų grupės narys, tai jiems nebuvo sunku patikėti tuo pranešimu, kad Jėzus iš mirusiųjų prisikėlė.</p>
<p id="p4_2"><sup><small>191:4.2</small></sup>  Susirinkimą sinagogoje kaip tik pradėjo Abneris ir Lozorius, kurie sakykloje stovėjo drauge, kada visa tikinčiųjų auditorija pamatė netikėtai apsireiškusį Mokytojo pavidalą. Jis išėjo į priekį iš ten, kur buvo apsireiškęs tarp Abnerio ir Lozoriaus, nė vienas iš jų nebuvo jo pastebėjęs, ir sveikindamas susirinkusiuosius, tarė:</p>
<p id="p4_3"><sup><small>191:4.3</small></sup>  “Ramybė tebūnie jums. Jūs visi žinote, kad mes turime vienintelį Tėvą danguje, ir kad nėra jokios kitos, išskyrus vienintelę karalystės evangeliją—gerųjų naujienų apie amžinojo gyvenimo dovaną, kurią žmonės gauna įtikėjimo dėka. Kada jūs džiūgaujate dėl savosios ištikimybės evangelijai, tada melskite tiesos Tėvą, kad savo širdies naująją ir didesnę meilę toli išspinduliuotumėte savo sielos broliams. Jūs turite mylėti visus žmones taip, kaip jus mylėjau aš; jūs turite tarnauti visiems žmonėms taip, kaip jums tarnavau aš<sup id="cite9"><a href="#fn9">[9]</a></sup>. Supratingos užuojautos ir broliškos meilės dėka, būkite draugiški su visais savo sielos broliais, kurie yra atsidavę gerųjų naujienų skelbimui, nesvarbu, ar jie būtų žydai, ar pagonys, graikai ar romėnai, persai ar etiopai. Jonas paskelbė karalystę iš anksto; jūs paskelbėte tą evangeliją, kuri yra valdžioje; graikai jau moko gerųjų naujienų; o aš netrukus turėsiu pasiųsti Tiesos Dvasią į sielas visų tų, mano sielos broliai, kurie taip nesavanaudiškai savo gyvenimą pašventė tam, kad apšviestų savo bičiulius, kurie sėdi dvasiniame patamsyje<sup id="cite10"><a href="#fn10">[10]</a></sup>. Jūs esate šviesos vaikai; dėl to neužkliūkite už mirtingojo įtarumo ir žmogiškojo nepakantumo nesutarimų užtvarų<sup id="cite11"><a href="#fn11">[11]</a></sup>. Jeigu jūs esate sukilninti, įtikėjimo malonės dėka, kad mylėtumėte netikinčius, tai argi tuomet neturėtumėte lygiai taip mylėti ir tų, kurie yra jūsų bičiuliai tikintieji toli išsiplėtusioje įtikėjimo šeimynoje? Prisiminkite, taip, kaip jūs mylite vienas kitą, visi žmonės žinos, kad jūs esate mano mokiniai<sup id="cite12"><a href="#fn12">[12]</a></sup><sup id="cite13"><a href="#fn13">[13]</a></sup>.</p>
<p id="p4_4"><sup><small>191:4.4</small></sup>  “Eikite, tuomet, po visą pasaulį skelbdami šitą Dievo tėvystės ir žmonių brolystės evangeliją visoms nacijoms ir rasėms, ir visą laiką būkite išmintingi rinkdamiesi savo metodus, kaip pateikti tą gerąją naujieną žmonijos skirtingoms rasėms ir gentims<sup id="cite14"><a href="#fn14">[14]</a></sup><sup id="cite15"><a href="#fn15">[15]</a></sup>. Veltui jūs gavote šitą karalystės evangeliją, ir jūs veltui suteikite šią gerąją naujieną visoms nacijoms<sup id="cite16"><a href="#fn16">[16]</a></sup>. Nebijokite blogio pasipriešinimo, nes su jumis aš esu visada, net iki amžių pabaigos<sup id="cite17"><a href="#fn17">[17]</a></sup>. Ir savąją ramybę aš palieku su jumis<sup id="cite18"><a href="#fn18">[18]</a></sup>.”</p>
<p id="p4_5"><sup><small>191:4.5</small></sup>  Kada jis ištarė, “Savąją ramybę aš palieku su jumis,” tada iš jų akiračio jis išnyko. Išskyrus vieną iš savo apsireiškimų Galilėjoje, kada jį vienu metu matė daugiau negu penki šimtai tikinčiųjų, šitą grupę Filadelfijoje sudarė didžiausias skaičius mirtingųjų, kurie jį matė vienu atskiru atveju.</p>
<p id="p4_6"><sup><small>191:4.6</small></sup>  Anksti kitą rytą, tuo metu, kada apaštalai vis dar tebebuvo Jeruzalėje laukdami, kol emociškai atsigaus Tomas, šitie tikintieji iš Filadelfijos išėjo tolyn skelbdami, kad Jėzus iš Nazareto prisikėlė iš mirusiųjų.</p>
<p id="p4_7"><sup><small>191:4.7</small></sup>  Kitą dieną, trečiadienį, Jėzus be pertraukos praleido savo morontinių padėjėjų draugijoje, o popietinėmis valandomis priėmė atvykusius morontinius delegatus iš gyvenamųjų pasaulių, priklausančių Norlatiadeko žvaigždyno visų apgyvendintų sferų vietinėms sistemoms. Ir jie visi džiūgavo dėl to, kad savo Kūrėją pažino kaip visatos protingą būtybę, priklausančią jų pačių kategorijai.</p>
<h2 id="p5" class="toc-header"><a href="#p5" class="toc-anchor">¶</a> 5. ANTRASIS APSIREIŠKIMAS APAŠTALAMS </h2>
<p id="p5_1"><sup><small>191:5.1</small></sup>  Keliančią liūdesį savaitę Tomas praleido visiškai vienas klajodamas po kalvas Alyvų Kalno apylinkėse. Per šitą laiką jis matėsi tiktai su tais, kurie buvo Simono namuose, ir su Jonu Morkumi. Buvo maždaug devinta valanda šeštadienį, balandžio 15-ąją, kada šie du apaštalai jį susirado ir nusivedė atgal į savo susitikimų vietą Morkaus namuose. Kitą dieną Tomas išklausė pasakojimą apie Mokytojo įvairių apsireiškimų istorijas, bet jis atkakliai nenorėjo tuo patikėti. Jis tvirtino, jog Petro entuziazmas privertė juos galvoti, kad jie buvo matę Mokytoją. Natanielius įtikinėjo jį, bet tai nieko gero nedavė. Tai buvo emocinis užsispyrimas, kartu su jam būdingu abejojimu, ir šitokia proto būsena, drauge su ta graužatimi, kad nuo jų pabėgo, sujungė viską taip, kad sukurtų tokią izoliacijos padėtį, kurią net ir pats Tomas ne iki galo suprato. Jis buvo pasišalinęs nuo savo bičiulių, jis buvo nuėjęs savo keliu, ir dabar, net ir sugrįžęs atgal pas juos, jis nesąmoningai linko į tai, kad laikytųsi prieštaraujančio požiūrio. Jis nemokėjo nusileisti greitai; jam nepatiko pasiduoti. Sąmoningai to nesuvokdamas, jis iš tikrujų džiaugėsi tuo dėmesiu, kuris buvo rodomas jam; jis jautė nesąmoningą pasitenkinimą dėl to, kad jo visi bičiuliai stengėsi įtikinti ir atversti jį. Jam trūko jų visą savaitę, ir jis jautė didžiulį malonumą dėl to, kad jie rodė jam nuolatinį dėmesį.</p>
<p id="p5_2"><sup><small>191:5.2</small></sup>  Jie valgė vakarienę šiek tiek po šešių, Petras sėdėjo vienoje Tomo pusėje, o Natanielius kitoje, kai šis abejojantis apaštalas tarė “Aš tikrai nepatikėsiu, jeigu Mokytojo nepamatysiu savo paties akimis ir savo pirštu nepaliesiu vinių paliktos žymės<sup id="cite19"><a href="#fn19">[19]</a></sup>.” Jiems šitaip bevakarieniaujant, ir nors durys buvo tvirtai uždarytos ir užremtos, netikėtai morontinis Mokytojas apsireiškė pasagos formos stalo viduje, ir stovėdamas tiesiai prieš Tomą, tarė:<sup id="cite20"><a href="#fn20">[20]</a></sup></p>
<figure id="Figure_191_5_2" class="image urantiapedia image-style-align-right">
<img src="/image/The_Urantia_Book/Jesus_life/paintings/The_Disbelief_of_Saint_Thomas.jpg">
<figcaption>
<em>Šventojo Tomo netikėjimas</em>, James Tissot, 1886 – 1894, <a href="https://commons.wikimedia.org/wiki/File:Brooklyn_Museum_-_The_Disbelief_of_Saint_Thomas_(Incredulité_de_Saint_Thomas)_-_James_Tissot.jpg" target="_blank">Wikimedia</a>
</figcaption>
</figure>
<p id="p5_3"><sup><small>191:5.3</small></sup>  “Ramybė tebūnie jums<sup id="cite21"><a href="#fn21">[21]</a></sup>. Visą savaitę aš laukiau, kad galėčiau vėl apsireikšti, kada jūs būsite visi, kad dar kartą išgirstumėte įgaliojimą eiti į visą pasaulį ir skelbti šitą karalystės evangeliją<sup id="cite22"><a href="#fn22">[22]</a></sup>. Vėl aš jums sakau: Kaip į šitą pasaulį mane pasiuntė Tėvas, taip ir aš siunčiu jus<sup id="cite23"><a href="#fn23">[23]</a></sup>. Kaip Tėvą apreiškiau aš, taip ir jūs iš tikrųjų apreikšite šitą dieviškąją meilę ne vien tiktai žodžiais, bet ir savo kasdieniu gyvenimu. Aš jus išsiunčiu į pasaulį ne tam, kad mylėtumėte žmonių sielas, bet vietoje šito, kad <i>mylėtumėte žmones.</i> Jūs turite ne vien tiktai skelbti dieviškuosius džiaugsmus, bet taip pat ir rodyti šitas dieviškojo gyvenimo dvasines realybes savo kasdieniame patyrime, nes jūs jau turite amžinąjį gyvenimą, kaip Dievo dovaną, įtikėjimo dėka. Kada jūs esate įtikėję, kada galia iš dangaus, Tiesos Dvasia, bus nusileidusi pas jus, tada savo šviesos jūs neslėpsite čia už uždarytų durų; jūs padarysite taip, kad Dievo meilė ir gailestingumas būtų žinomi visai žmonijai<sup id="cite24"><a href="#fn24">[24]</a></sup>. Dabar iš baimės jūs bėgate nuo nepriimtino patyrimo faktų, tačiau, kada jūs tikrai būsite pakrikštyti Tiesos Dvasia, tada jūs drąsiai ir džiaugsmingai eisite pirmyn, kad pasitiktumėte naujus patyrimus skelbiant gerąsias naujienas apie amžinąjį gyvenimą Dievo karalystėje<sup id="cite25"><a href="#fn25">[25]</a></sup>. Jūs galite šiek tiek palaukti čia ir Galilėjoje, kol atsigausite iš sukrėtimo pereidami nuo tradicionalizmo valdžios netikro saugumo į naująją tvarką, kurią sudaro faktų, tiesos, ir įtikėjimo į gyvojo patyrimo aukščiausias realybes, valdžia<sup id="cite26"><a href="#fn26">[26]</a></sup>. Jūsų misija pasauliui remiasi tuo faktu, jog aš tarp jūsų gyvenau Dievą atskleidžiantį gyvenimą; remiasi ta tiesa, kad jūs ir visi kiti žmonės esate Dievo sūnūs; ir ją tikrai sudarys toks gyvenimas, kokį jūs gyvensite tarp žmonių—realus ir gyvas patyrimas to, kaip žmones jūs mylite ir kaip jiems tarnaujate, net ir taip, kaip jus mylėjau ir jums tarnavau aš. Tegul įtikėjimas atskleidžia pasauliui jūsų šviesą; tegul tiesos apreiškimo dėka praregi tos akys, kurias yra apakinusi tradicija; tegul jūsų kupina meilės tarnystė veiksmingai sunaikina tuos prietarus, kuriuos sukėlė neišprusimas. Šitaip suartėję su savo bičiuliais žmonėmis supratingos užuojautos ir nesavanaudiško atsidavimo dėka, jūs atvesite juos į Tėvo meilės išgelbstintį pažinimą. Žydai išliaupsino gėrį; graikai išaukštino grožį; indusai skelbia pasišventimą; toli esantys asketai moko didžiulės pagarbos; romėnai reikalauja ištikimybės; bet aš iš savo mokinių reikalauju gyvenimo, net ir tokio gyvenimo, kada su meile jūs tarnaujate savo sielos broliams materialiame kūne.”</p>
<p id="p5_4"><sup><small>191:5.4</small></sup>  Kada Mokytojas šitaip pakalbėjo, tada jis pažvelgė žemyn Tomui į akis ir tarė: “O tu, Tomai, kuris sakei, jog nepatikėsi, nebent galėtum mane pamatyti ir uždėti pirštą ant vinių paliktų žymių ant mano rankų, dabar tikrai mane pamatei ir girdėjai mano žodžius; ir nors tu ant mano rankų nematai jokių žymių nuo vinių, kadangi aš esu prisikėlęs tokiu pavidalu, kokį jūs tikrai turėsite, kada šitą pasaulį paliksite, ką tu pasakysi savo sielos broliams? Tu pripažinsi tą tiesą, nes širdyje tu jau pradėjai tikėti net ir tada, kada tu taip tvirtai gynei savo netikėjimą<sup id="cite27"><a href="#fn27">[27]</a></sup>. Tavo abejonės, Tomai, visada su didžiausiu užsispyrimu pasireiškia kaip tik tada, kada jos neužilgo subliūkšta. Tomai, aš prašau tave, nebūk neįtikėjęs, bet būk tikintis—ir aš žinau, tu tikėsi, net ir iš visos širdies.”</p>
<p id="p5_5"><sup><small>191:5.5</small></sup>  Kada Tomas išgirdo šiuos žodžius, tada jis puolė ant kelių prieš morontinį Mokytoją ir sušuko, “Aš tikiu! Mano Viešpatie ir mano Mokytojau!” Tada Jėzus tarė Tomui: “Tu patikėjai, Tomai, nes tu iš tikrųjų mane pamatei ir išgirdai<sup id="cite28"><a href="#fn28">[28]</a></sup>. Palaiminti yra tie, kurie per ateities amžius tikės, nors jie ir nebus pamatę savo materialaus kūno akimis arba išgirdę mirtingomis ausimis.”</p>
<p id="p5_6"><sup><small>191:5.6</small></sup>  Ir tada, kai Mokytojo pavidalas judėdamas pasiekė beveik stalo pradžią, jis kreipėsi į juos visus, sakydamas: “O dabar jūs visi eikite į Galilėją, kur aš tikrai netrukus jums apsireikšiu<sup id="cite29"><a href="#fn29">[29]</a></sup>.” Tai pasakęs, iš jų akiračio jis išnyko.</p>
<p id="p5_7"><sup><small>191:5.7</small></sup>  Šie vienuolika apaštalų dabar buvo visiškai įtikinti, kad Jėzus iš mirusiųjų prisikėlė, ir labai anksti kitą rytą, prieš aušrą, jie išėjo į Galilėją.</p>
<h2 id="p6" class="toc-header"><a href="#p6" class="toc-anchor">¶</a> 6. APSIREIŠKIMAS ALEKSANDRIJOJE </h2>
<p id="p6_1"><sup><small>191:6.1</small></sup>  Tuo metu, kada šie vienuolika apaštalų buvo pakeliui į Galilėją, artėdami prie kelionės pabaigos, antradienio vakarą, balandžio 18-ąją, apie pusę devynių, Jėzus apsireiškė Rodanui ir maždaug aštuoniasdešimčiai kitų tikinčiųjų Aleksandrijoje. Tai buvo Mokytojo dvyliktasis apsireiškimas morontiniu pavidalu. Jėzus apsireiškė šitiems graikams ir žydams tuo metu, kada Dovydo pasiuntinys užbaigė pranešimą apie nukryžiavimą. Šitas pasiuntinys, kuris Jeruzalės-Aleksandrijos estafetėje buvo penktasis bėgikas, į Aleksandriją atbėgo vėlyvą popietę, ir kada savo pranešimą jis perdavė Rodanui, tada buvo nuspręsta sukviesti tikinčiuosius draugėn, kad šitą tragišką žinią jie išgirstų iš paties pasiuntinio. Apie aštuntą valandą šis pasiuntinys, Natanas iš Busirio, išėjo prieš šitą grupę ir išsamiai papasakojo jiems viską, ką jam buvo perdavęs iki jo bėgęs bėgikas. Natanas savo jaudinantį pasakojimą baigė tokiais žodžiais: “Bet Dovydas, kuris siunčia mums šitą žinią, praneša, jog Mokytojas, iš anksto numatęs savo mirtį, pareiškė, kad jis prisikels vėl.” Natanui dar tebekalbant, morontinis Mokytojas apsireiškė toks, kad jį galėjo matyti visi. Ir kada Natanas atsisėdo, tada Jėzus tarė:</p>
<p id="p6_2"><sup><small>191:6.2</small></sup>  “Ramybė tebūnie jums. Tai, ką manasis Tėvas pasiuntė mane įkurti šiame pasaulyje, nepriklauso vienai rasei, nacijai, ar ypatingai mokytojų ar pamokslininkų grupei. Šitoji karalystės evangelija priklauso tiek žydui, tiek pagoniui, tiek turtingam, tiek vargšui, tiek laisvam, tiek pavergtam, tiek vyrui, tiek moteriai, net ir mažiems vaikams. Ir jūs visi turite skelbti šitą meilės ir tiesos evangeliją tuo gyvenimu, kurį jūs gyvenate materialiame kūne. Jūs iš tikrųjų mylėsite vienas kitą nauja ir pritrenkiančia meile, net ir taip, kaip jus mylėjau aš. Jūs tarnausite žmonijai su nauju ir stebinančiu pasišventimu, net ir taip, kaip jums tarnavau aš. Ir kada žmonės matys, kad jūs taip juos mylite, ir kada jie pastebės, kaip nuoširdžiai jūs tarnaujate jiems, tada jie suvoks, kad jūs tapote dangaus karalystės įtikėjimo bičiuliais, ir jie eis paskui Tiesos Dvasią, kurią jie pamatys jūsų gyvenime, kad surastų amžinąjį išgelbėjimą.</p>
<p id="p6_3"><sup><small>191:6.3</small></sup>  “Kaip Tėvas pasiuntė mane į šitą pasaulį, lygiai taip aš dabar siunčiu jus<sup id="cite30"><a href="#fn30">[30]</a></sup>. Jūs visi esate pašaukti, kad neštumėte gerąsias naujienas tiems, kurie sėdi tamsoje<sup id="cite31"><a href="#fn31">[31]</a></sup>. Šitoji karalystės evangelija priklauso visiems tiems, kurie ja tiki; ji neturi būti perduota vien tiktai į šventikų globą<sup id="cite32"><a href="#fn32">[32]</a></sup>. Netrukus pas jus ateis Tiesos Dvasia, ir ji tikrai ves jus į visą tiesą<sup id="cite33"><a href="#fn33">[33]</a></sup>. Dėl to, eikite po visą pasaulį skelbdami šitą evangeliją, ir pamatysite, jog aš su jumis būsiu visada, net iki amžių pabaigos<sup id="cite34"><a href="#fn34">[34]</a></sup>.”</p>
<p id="p6_4"><sup><small>191:6.4</small></sup>  Kada Mokytojas šitaip pakalbėjo, tada iš jų akiračio jis išnyko. Visą tą naktį šitie tikintieji pasiliko ten drauge aptarinėdami savo patyrimus kaip karalystės tikintieji ir klausydamiesi Rodano ir jo draugų daugybės pasakojimų. Ir jie visi tikėjo, kad Jėzus iš mirusiųjų prisikėlė. Įsivaizduokite, kaip nustebo Dovydo šauklys, atnešęs žinią apie prisikėlimą, kuris atvyko antrą dieną po šito, kada jie atsakė į jo pareiškimą, tardami: “Taip, mes žinome, nes jį matėme. Jis mums apsireiškė užvakar.”</p>
<br/>
<figure class="table chapter-navigator">
  <table>
    <tbody>
      <tr>
        <td><a href="/lt/The_Urantia_Book/190">Dokumentas 190. Morontiniai Jėzaus apsireiškimai</a></td>
        <td><a href="/lt/The_Urantia_Book/Index">Indeksas</a></td>
        <td><a href="/lt/The_Urantia_Book/192">Dokumentas 192. Apsireiškimai Galilėjoje</a></td>
      </tr>
    </tbody>
  </table>
</figure>
<h2>Nuorodos</h2>
<div style="-moz-column-width: 30em; -webkit-column-width: 30em; column-width: 30em; margin-top: 1em;">
<ol style="margin: 0; padding-top: 0px;">
  <li style="margin-top:0px;" id="fn1"><a href="#cite1">↑</a> <i>Pasakyk Petrui</i>: <a href="/lt/Bible/Mark/16#v7">Mk 16:7</a>. </li>
  <li id="fn2"><a href="#cite2">↑</a> <i>Tomo nebuvimas</i>: <a href="/lt/Bible/John/20#v24">Jn 20:24</a>. </li>
  <li id="fn3"><a href="#cite3">↑</a> <i>Jėzus pasirodo Petrui</i>: <a href="/lt/Bible/Luke/24#v34">Lk 24:34</a>; <a href="/lt/Bible/1_Corinthians/15#v5a">1 Kor 15:5a</a>. </li>
  <li id="fn4"><a href="#cite4">↑</a> <i>Pasakyk Petrui</i>: <a href="/lt/Bible/Mark/16#v7">Mk 16:7</a>. </li>
  <li id="fn5"><a href="#cite5">↑</a> <i>Ką Jėzus pasakė Petrui</i>: <a href="/lt/Bible/Luke/22#v31">Lk 22:31-32</a>. </li>
  <li id="fn6"><a href="#cite6">↑</a> <i>First appearance to apostles</i>: <a href="/lt/Bible/Mark/16#v14a">Mk 16:14a</a>; <a href="/lt/Bible/Luke/24#v36">Lk 24:36</a>; <a href="/lt/Bible/John/20#v19">Jn 20:19</a>; <a href="/lt/Bible/1_Corinthians/15#v5b">1 Kor 15:5b</a>. </li>
  <li id="fn7"><a href="#cite7">↑</a> <i>Jėzus priekaištauja apaštalams</i>: <a href="/lt/Bible/Mark/16#v14b">Mk 16:14b</a>; <a href="/lt/Bible/Luke/24#v37">Lk 24:37-38,44-46</a>. </li>
  <li id="fn8"><a href="#cite8">↑</a> <i>Tomo nėra</i>: <a href="/lt/Bible/John/20#v24">Jn 20:24</a>. </li>
  <li id="fn9"><a href="#cite9">↑</a> <i>Mylėk visus žmones taip, kaip juos myli Jėzus</i>: <a href="/lt/Bible/John/13#v34">Jn 13:34</a>. </li>
  <li id="fn10"><a href="#cite10">↑</a> <i>Šviesa dvasinėje tamsoje</i>: <a href="/lt/Bible/Isaiah/9#v2">Iz 9:2</a>; <a href="/lt/Bible/Matthew/4#v16">Mt 4:16</a>; <a href="/lt/Bible/Luke/1#v79">Lk 1:79</a>; <a href="/lt/Bible/John/3#v19">Jn 3:19-21</a>; <a href="/lt/Bible/John/8#v12">Jn 8:12</a>; <a href="/lt/Bible/John/12#v36">Jn 12:36</a>; <a href="/lt/Bible/Acts_of_the_Apostles/26#v18">Apd 26:18</a>. </li>
  <li id="fn11"><a href="#cite11">↑</a> <i>Šviesos vaikai</i>: <a href="/lt/Bible/Luke/16#v8">Lk 16:8</a>; <a href="/lt/Bible/John/12#v36">Jn 12:36</a>; <a href="/lt/Bible/Ephesians/5#v8">Ef 5:8</a>; <a href="/lt/Bible/1_Thessalonians/5#v5">1 Tes 5:5</a>. </li>
  <li id="fn12"><a href="#cite12">↑</a> <i>Mylėkite vienas kitą</i>: <a href="/lt/Bible/Leviticus/19#v18.34">Kun 19:18.34</a>; <a href="/lt/Bible/Matthew/5#v43">Mt 5:43,44</a>; <a href="/lt/Bible/Matthew/19#v19b">Mt 19:19b</a>; <a href="/lt/Bible/Matthew/22#v35">Mt 22:35</a>; <a href="/lt/Bible/Mark/12#v31">Mk 12:31,33</a>; <a href="/lt/Bible/Luke/10#v27">Lk 10:27</a>; <a href="/lt/Bible/John/13#v34">Jn 13:34-35</a>; <a href="/lt/Bible/John/15#v12">Jn 15:12,17</a>; <a href="/lt/Bible/Romans/13#v8">Rom 13:8-10</a>; <a href="/lt/Bible/Galatians/5#v13">Gal 5:13-14</a>; <a href="/lt/Bible/1_Thessalonians/4#v9">1 Tes 4:9</a>; <a href="/lt/Bible/James/2#v8">Jok 2:8</a>; <a href="/lt/Bible/1_Peter/1#v22">1 Pt 1:22</a>; <a href="/lt/Bible/1_John/3#v11">1 Jn 3:11,23</a>; <a href="/lt/Bible/1_John/4#v7">1 Jn 4:7,11-12,21</a>; <a href="/lt/Bible/2_John/1#v5">2 Jn 1:5</a>. </li>
  <li id="fn13"><a href="#cite13">↑</a> <i>Tikėjimo namų ūkis</i>: <a href="/lt/Bible/Galatians/6#v10">Gal 6:10</a>. </li>
  <li id="fn14"><a href="#cite14">↑</a> <i>Great commission</i>: <a href="/lt/Bible/Matthew/24#v14">Mt 24:14</a>; <a href="/lt/Bible/Matthew/28#v19">Mt 28:19-20a</a>; <a href="/lt/Bible/Mark/13#v10">Mk 13:10</a>; <a href="/lt/Bible/Mark/16#v15">Mk 16:15</a>; <a href="/lt/Bible/Luke/24#v47">Lk 24:47</a>; <a href="/lt/Bible/John/17#v18">Jn 17:18</a>; <a href="/lt/Bible/Acts_of_the_Apostles/1#v8b">Apd 1:8b</a>. </li>
  <li id="fn15"><a href="#cite15">↑</a> <i>Išmintingai rinkitės metodą</i>: <a href="/lt/Bible/Matthew/10#v16">Mt 10:16</a>. </li>
  <li id="fn16"><a href="#cite16">↑</a> <i>Laisvai gauta evangelija, laisvai duoti</i>: <a href="/lt/Bible/Matthew/10#v8">Mt 10:8</a>. </li>
  <li id="fn17"><a href="#cite17">↑</a> <i>Aš visada su tavimi</i>: <a href="/lt/Bible/Matthew/28#v20">Mt 28:20</a>. </li>
  <li id="fn18"><a href="#cite18">↑</a> <i>Mano ramybę palieku tave</i>: <a href="/lt/Bible/John/14#v27">Jn 14:27</a>. </li>
  <li id="fn19"><a href="#cite19">↑</a> <i>Tomas abejoja</i>: <a href="/lt/Bible/John/20#v25">Jn 20:25-26</a>. </li>
  <li id="fn20"><a href="#cite20">↑</a> <i>Jėzų mato visi apaštalai</i>: <a href="/lt/Bible/1_Corinthians/15#v7b">1 Kor 15:7b</a>. </li>
  <li id="fn21"><a href="#cite21">↑</a> <i>Ramybė tau</i>: <a href="/lt/Bible/John/20#v21a">Jn 20:21a</a>. </li>
  <li id="fn22"><a href="#cite22">↑</a> <i>Great commission</i>: <a href="/lt/Bible/Matthew/24#v14">Mt 24:14</a>; <a href="/lt/Bible/Matthew/28#v19">Mt 28:19-20a</a>; <a href="/lt/Bible/Mark/13#v10">Mk 13:10</a>; <a href="/lt/Bible/Mark/16#v15">Mk 16:15</a>; <a href="/lt/Bible/Luke/24#v47">Lk 24:47</a>; <a href="/lt/Bible/John/17#v18">Jn 17:18</a>; <a href="/lt/Bible/Acts_of_the_Apostles/1#v8b">Apd 1:8b</a>. </li>
  <li id="fn23"><a href="#cite23">↑</a> <i>Taigi atsiųsiu tau</i>: <a href="/lt/Bible/John/17#v18">Jn 17:18</a>; <a href="/lt/Bible/John/20#v21b">Jn 20:21b</a>. </li>
  <li id="fn24"><a href="#cite24">↑</a> <i>Kai ateina Dvasia</i>: <a href="/lt/Bible/Acts_of_the_Apostles/2#v1">Apd 2:1-4</a>. </li>
  <li id="fn25"><a href="#cite25">↑</a> <i>Pakrikštytas Tiesos Dvasia</i>: <a href="/lt/Bible/Acts_of_the_Apostles/1#v5">Apd 1:5</a>. </li>
  <li id="fn26"><a href="#cite26">↑</a> <i>Laikykis čia</i>: <a href="/lt/Bible/Luke/24#v49">Lk 24:49</a>. </li>
  <li id="fn27"><a href="#cite27">↑</a> <i>Jėzus Tomui</i>: <a href="/lt/Bible/John/20#v27">Jn 20:27</a>. </li>
  <li id="fn28"><a href="#cite28">↑</a> <i>Tomas Jėzui</i>: <a href="/lt/Bible/John/20#v28">Jn 20:28-29</a>. </li>
  <li id="fn29"><a href="#cite29">↑</a> <i>Eiti į Galilėją</i>: <a href="/lt/Bible/Matthew/26#v32">Mt 26:32</a>; <a href="/lt/Bible/Matthew/28#v7">Mt 28:7,10</a>; <a href="/lt/Bible/Mark/14#v28">Mk 14:28</a>; <a href="/lt/Bible/Mark/16#v7">Mk 16:7</a>. </li>
  <li id="fn30"><a href="#cite30">↑</a> <i>Taigi atsiųsiu tau</i>: <a href="/lt/Bible/John/17#v18">Jn 17:18</a>; <a href="/lt/Bible/John/20#v21b">Jn 20:21b</a>. </li>
  <li id="fn31"><a href="#cite31">↑</a> <i>Great commission</i>: <a href="/lt/Bible/Matthew/24#v14">Mt 24:14</a>; <a href="/lt/Bible/Matthew/28#v19">Mt 28:19,20a</a>; <a href="/lt/Bible/Mark/13#v10">Mk 13:10</a>; <a href="/lt/Bible/Mark/16#v15">Mk 16:15</a>; <a href="/lt/Bible/Luke/24#v47">Lk 24:47</a>; <a href="/lt/Bible/John/17#v18">Jn 17:18</a>; <a href="/lt/Bible/Acts_of_the_Apostles/1#v8b">Apd 1:8b</a>. </li>
  <li id="fn32"><a href="#cite32">↑</a> <i>Gospel of the Kingdom</i>: <a href="/lt/Bible/Matthew/1#v14">Mt 1:14-15</a>; <a href="/lt/Bible/Matthew/4#v23">Mt 4:23</a>; <a href="/lt/Bible/Matthew/9#v35">Mt 9:35</a>; <a href="/lt/Bible/Matthew/24#v14">Mt 24:14</a>. </li>
  <li id="fn33"><a href="#cite33">↑</a> <i>Tiesos Dvasia</i>: <a href="/lt/Bible/Ezekiel/11#v19">Ez 11:19</a>; <a href="/lt/Bible/Ezekiel/18#v31">Ez 18:31</a>; <a href="/lt/Bible/Ezekiel/36#v26">Ez 36:26-27</a>; <a href="/lt/Bible/Joel/2#v28">Jl 2:28-29</a>; <a href="/lt/Bible/Luke/24#v49">Lk 24:49</a>; <a href="/lt/Bible/John/7#v39">Jn 7:39</a>; <a href="/lt/Bible/John/14#v16">Jn 14:16-18,23,26</a>; <a href="/lt/Bible/John/15#v4">Jn 15:4,26</a>; <a href="/lt/Bible/John/16#v7">Jn 16:7-8,13-14</a>; <a href="/lt/Bible/John/17#v21">Jn 17:21-23</a>; <a href="/lt/Bible/Acts_of_the_Apostles/1#v5">Apd 1:5,8a</a>; <a href="/lt/Bible/Acts_of_the_Apostles/2#v1">Apd 2:1-4,16-18</a>; <a href="/lt/Bible/Acts_of_the_Apostles/2#v33">Apd 2:33</a>; <a href="/lt/Bible/2_Corinthians/13#v5">2 Kor 13:5</a>; <a href="/lt/Bible/Galatians/2#v20">Gal 2:20</a>; <a href="/lt/Bible/Galatians/4#v6">Gal 4:6</a>; <a href="/lt/Bible/Ephesians/1#v13">Ef 1:13</a>; <a href="/lt/Bible/Ephesians/4#v30">Ef 4:30</a>; <a href="/lt/Bible/1_John/4#v12">1 Jn 4:12-15</a>. </li>
  <li id="fn34"><a href="#cite34">↑</a> <i>Aš visada su tavimi</i>: <a href="/lt/Bible/Matthew/28#v20b">Mt 28:20b</a>. </li>
</ol>
</div>
