<!--
title: DOKUMENTAS 185. TEISMAS PAS PILOTĄ
description: 
published: true
date: 2023-5-17T0:11:46Z
tags: the urantia book—papers
editor: ckeditor
dateCreated: 2022-8-10T23:9:52Z
-->

<p class="v-card v-sheet theme--light grey lighten-3 px-2 mb-4">© 2004 Urantijos Fondas</p>
<figure class="table chapter-navigator">
  <table>
    <tbody>
      <tr>
        <td>
        <a href="/lt/The_Urantia_Book/184">
          <span class="mdi mdi-arrow-left-drop-circle"></span><span class="pl-2">Dokumentas 184. Sanhedrino teisme</span>
        </a>
        </td>
        <td>
        <a href="/lt/The_Urantia_Book/Index">
          <span class="mdi mdi-book-open-variant"></span><span class="pl-2">Indeksas</span>
        </a>
        <br>
        <a href="/lt/The_Urantia_Book_Multiple/185">
          <span class="mdi mdi-view-parallel"></span><span class="pl-2">Keli versija</span>
        </a>
        </td>
        <td>
        <a href="/lt/The_Urantia_Book/186">
          <span class="pr-2">Dokumentas 186. Prieš pat nukryžiavimą</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<span id="p0"><a href="#p0" class="toc-anchor">¶</a> </span>
<p id="p0_1"><sup><small><a href="/lt/The_Urantia_Book/185#p0_1">185:0.1</a></small></sup>  TUOJ po šeštos valandos šito penktadienio rytą, balandžio 7-ąją, 30 m. po Kr. gim., Jėzus buvo atvestas pas Pilotą, romėnų prokuratorių, kuris valdė Judėją, Samariją, ir Idumėją, būdamas betarpiškai pavaldus Sirijos legatui. Mokytoją romėnų gubernatoriaus akivaizdon atvedė, surištą, šventyklos sargybiniai, o jį atlydėjo apie penkiasdešimt jo kaltintojų, įskaitant sanhedristų teismą (iš esmės sedukėjus), Judą Iskarijotą, ir aukštąjį šventiką, Kajafą, ir apaštalą Joną. Anasas pas Pilotą nepasirodė.</p>
<figure id="Figure_185_0_1" class="image urantiapedia">
  <img src="/image/The_Urantia_Book/Jesus_life/paintings/Jesus_Led_from_Caiaphas_to_Pilate.jpg">
  <figcaption>
    <em>Jėzus vedė nuo Kajafo iki Piloto</em>, James Tissot, 1886 – 1894, <a href="https://commons.wikimedia.org/wiki/File:Brooklyn_Museum_-_Jesus_Led_from_Caiaphas_to_Pilate_(Jésus_conduit_de_Caïphe_à_Pilate)_-_James_Tissot.jpg" target="_blank">Wikimedia</a>
  </figcaption>
</figure>
<p id="p0_2"><sup><small><a href="/lt/The_Urantia_Book/185#p0_2">185:0.2</a></small></sup>  Pilotas buvo atsikėlęs ir pasirengęs šitą ankstyvo rytmečio lankytojų grupę priimti, prieš tai informaciją gavęs iš tų, kurie užsitikrino jo sutikimą, ankstesniojo vakaro metu, jog suimant Žmogaus Sūnų būtų panaudoti romėnų kareiviai, kad pas jį Jėzus bus atvestas anksti. Buvo sutarta, kad šitas teismas turi vykti prieš pretoriją, Antonijo tvirtovės priestatą, kur Pilotas ir jo žmona apsistodavo tada, kada atvykdavo į Jeruzalę.</p>
<p id="p0_3"><sup><small><a href="/lt/The_Urantia_Book/185#p0_3">185:0.3</a></small></sup>  Nors Pilotas didelę dalį Jėzaus apklausos atliko pretorijos salėse, bet viešas teismas buvo surengtas lauke ant laiptų, vedančių prie pagrindinio įėjimo<sup id="cite1"><a href="#fn1">[1]</a></sup>. Tai buvo nuolaida tiems žydams, kurie atsisakydavo įeiti į bet kokio pagoniško pastato vidų, kur šitą Perėjimo šventei pasirengimo dieną gali būti vartojamos mielės. Toks elgesys ritualo požiūriu juos ne tik suteptų ir tuo jiems užkirstų kelią dalyvauti padėkos popietinėje šventėje, bet taip pat dėl to jiems iškiltų būtinybė po saulėlydžio atlikti apsivalymo ritualus, prieš tai, kada jie turėtų teisę valgyti Perėjimo šventės vakarienę.</p>
<p id="p0_4"><sup><small><a href="/lt/The_Urantia_Book/185#p0_4">185:0.4</a></small></sup>  Nors šitų žydų visiškai negraužė sąžinė, kada jie rezgė suokalbį, kad įvykdytų juridinę Jėzaus žmogžudystę, bet nežiūrint šito, visų šitų ritualinės švaros ir tradicinio nuoseklumo dalykų jie laikėsi skrupulingai. Ir šitie žydai tokie buvo ne vieninteliai, kurie nepripažino dieviškosios prigimties aukščiausiųjų ir šventų įsipareigojimų, tuo tarpu ypač rūpestingai kreipė dėmesį į tuos žmogiškajai gerovei menkos svarbos dalykus tiek laike, tiek ir amžinybėje.</p>
<h2 id="p1" class="toc-header"><a href="#p1" class="toc-anchor">¶</a> 1. PONTIJUS PILOTAS </h2>
<p id="p1_1"><sup><small><a href="/lt/The_Urantia_Book/185#p1_1">185:1.1</a></small></sup>  Jeigu Pontijus Pilotas nebūtų buvęs pakankamai geras mažesniųjų provincijų gubernatorius, tai Tiberijus vargu ar būtų jam leidęs likti Judėjos prokuratoriumi dešimčiai metų. Nors jis ir buvo visiškai geras administratorius, bet jis buvo moralinis bailys. Jis nebuvo pakankamai plataus požiūrio žmogus, kad suvoktų savo kaip žydų gubernatoriaus užduoties pobūdį. Jis nesuvokė to fakto, jog šitie hebrajai turi <i>tikrą</i> religiją, tikėjimą, už kurį jie yra pasirengę mirti ir kad jų milijonų milijonai, išsklaidyti po visą imperiją, į Jeruzalę žiūri kaip į savo tikėjimo šventovę, o Sanhedriną gerbia kaip aukščiausiąjį tribunolą žemėje.</p>
<p id="p1_2"><sup><small><a href="/lt/The_Urantia_Book/185#p1_2">185:1.2</a></small></sup>  Pilotas žydų nemylėjo, ir šita giliai įsišaknijusi neapykanta ėmė anksti pasireikšti. Iš visų Romos provincijų, nė vienos nebuvo taip sunku valdyti, kaip Judėjos. Pilotas niekada iš tikrųjų nesuprato tų problemų, kurios kildavo valdant žydus, ir, dėl to, labai anksti savo patyrime kaip gubernatorius padarė ištisą virtinę beveik fatališkų ir beveik savižudiškų klaidų. Ir būtent šitos klaidos žydams ir suteikė tokią valdžią jo atžvilgiu. Kada jie norėdavo įtakoti jo sprendimus, tada jiems užtekdavo tiktai pagrasinti sukilimu, ir Pilotas greitai kapituliuodavo. Ir šitoks akivaizdus prokuratoriaus neryžtingumas, arba moralinės drąsos stoka, buvo daugiausia dėl to, kad buvo prisimenama daug susidūrimų, kuriuos jis buvo patyręs su žydais, ir dėl to, jog kiekvienu iš šitų atvejų jie prieš jį buvo laimėję. Žydai žinojo, kad Pilotas jų bijo, kad jis jų bijo dėl savo prestižo Tiberijaus akyse, ir daugeliu atvejų šituo žinojimu jie pasinaudodavo didžiulei gubernatoriaus nenaudai.</p>
<p id="p1_3"><sup><small><a href="/lt/The_Urantia_Book/185#p1_3">185:1.3</a></small></sup>  Tai, kad Piloto žydai nemėgo, kilo dėl daugelio nevykusių susidūrimų. Pirmiausia, jis nežiūrėjo rimtai į jų giliai įsišaknijusį prietarą, nukreiptą prieš bet kokius atvaizdus kaip stabų garbinimo simbolius. Dėl to savo kareiviams jis leido įeiti į Jeruzalę nuo savo vėliavų Cezario atvaizdo nepašalinus, kaip šitą romėnų kareiviai darydavo anksčiau vadovaujant jo pirmtakui. Penkias dienas Pilotą lydėjo didžiulė žydų delegacija, maldaudama jį, kad šitie atvaizdai nuo karinių vėliavų būtų pašalinti. Jis kategoriškai atsisakė jų prašymą patenkinti ir pagrasino, jog tuoj pat juos nubaus mirtimi. Pats Pilotas, būdamas skeptikas, nesuprato, jog žmonės, turintys stiprių religinių jausmų, už savo religinius įsitikinimus mirs nedvejodami; ir todėl jis iš tikrųjų pajuto nerimą, kada šitie žydai iššaukiančiai išsirikiavo prieš jo rūmus, nulenkė savo galvas iki žemės, ir pasiuntė žinią, kad mirti jie yra pasirengę. Tada Pilotas suvokė, kad buvo pagrasinęs tuo, ką įvykdyti jis nenori. Jis pasidavė, įsakė pašalinti atvaizdus nuo savo kareivių vėliavų Jeruzalėje, ir nuo tos dienos atsidūrė tokioje padėtyje, kad jį dideliu laipsniu galėjo įtakoti užgaidos žydų lyderių, kurie tokiu būdu atrado jo silpnąją vietą, kad jis grasindavo tuo, ką įvykdyti bijodavo.</p>
<p id="p1_4"><sup><small><a href="/lt/The_Urantia_Book/185#p1_4">185:1.4</a></small></sup>  Vėliau Pilotas pasiryžo šitą prarastą prestižą atstatyti ir dėl to pasirūpino, kad imperatoriaus skydai, kokie paprastai būdavo naudojami garbinant Cezarį, būtų iškelti ant Erodo rūmų sienų Jeruzalėje. Kada žydai ėmė protestuoti, tada jis buvo nepalenkiamas. Kada jų protestus jis atsisakė išklausyti, tada jie iškart kreipėsi į Romą, ir imperatorius lygiai taip greitai įsakė įžeidžiančius skydus nuimti. Ir tada pagarbos Pilotui buvo reiškiama dar mažiau negu anksčiau.</p>
<p id="p1_5"><sup><small><a href="/lt/The_Urantia_Book/185#p1_5">185:1.5</a></small></sup>  Kitas dalykas, dėl kurio žydai jo labai nemėgo, buvo tai, kad norėdamas sumokėti už nutiesimą naujo vandentiekio, kuris užtikrintų geresnį vandens aprūpinimą milijonams atvykstančiųjų į Jeruzalę didžiųjų religinių švenčių metu, jis išdrįso imti pinigus iš šventyklos iždo. Žydai manė, jog šventyklos pinigais gali naudotis tiktai Sanhedrinas, ir jie niekada nenustojo plūsti Pilotą už šitokį perdaug įžulų valdymą. Dėl šito sprendimo kilo nemažiau kaip dvi dešimtys riaušių ir buvo pralieta daug kraujo. Paskutinis iš šitų rimtų protrūkių buvo susijęs su didžiulio galilėjiečių būrio išžudymu, nors tuo metu prie altoriaus jie meldėsi.</p>
<p id="p1_6"><sup><small><a href="/lt/The_Urantia_Book/185#p1_6">185:1.6</a></small></sup>  Reikšminga yra tai, jog nors šitas neryžtingas romėnų valdovas iš baimės prieš žydus ir dėl to, kad išsaugotų savo asmeninę padėtį, ir paaukojo Jėzų, bet galiausiai jis buvo pašalintas iš pareigų dėl to, kad be reikalo buvo išžudyti samariečiai, ryšium su tokiomis pretenzijomis, pareikštomis netikro Mesijo, kuris atvedė minias į Gerizimo kalną, kur, jis tvirtino, yra užkasti šventyklos indai; ir kilo žiaurios riaušės, kada jam nepavyko parodyti šventųjų indų paslėpimo vietos, ką padaryti jis buvo pažadėjęs. Dėl šito įvykio, Sirijos legatas įsakė Pilotui vykti į Romą. Tiberijus mire tuo metu, kada Pilotas buvo pakeliui į Romą, ir Judėjos prokuratoriumi jo daugiau nebepaskyrė. Jis niekada iki galo ir neatsigavo iš to keliančio apgailestavimą pasmerkimo, kad sutiko nukryžiuoti Jėzų. Neturėdamas jokio palankumo naujojo imperatoriaus akyse, jis pasitraukė į Lozanos provinciją, kur vėliau nusižudė.</p>
<p id="p1_7"><sup><small><a href="/lt/The_Urantia_Book/185#p1_7">185:1.7</a></small></sup>  Klaudija Prokula, Piloto žmona, apie Jėzų buvo daug girdėjusi iš savo tarnaitės, kuri buvo finikietė tikinčioji į karalystės evangeliją. Po Piloto mirties, Klaudija pagarsėjo gerųjų naujienų skleidimu.</p>
<p id="p1_8"><sup><small><a href="/lt/The_Urantia_Book/185#p1_8">185:1.8</a></small></sup>  Ir visa tai dideliu laipsniu paaiškina, kas vyko šito tragiškojo penktadienio pirmojoje pusėje. Lengva suprasti, kodėl žydai išdrįso Pilotui diktuoti savo sąlygas— prikelti jį šeštą valandą ryto, kad teistų Jėzų—ir taip pat, kodėl jie nedvejodami pagrasino jam, kad jį apkaltins imperatoriaus išdavyste, jeigu jų reikalavimų nubausti Jėzų mirtimi jis išdrįstų nepatenkinti.</p>
<p id="p1_9"><sup><small><a href="/lt/The_Urantia_Book/185#p1_9">185:1.9</a></small></sup>  Save gerbiantis romėnų gubernatorius, kuris nebūtų patekęs į nepalankią padėtį dėl savo santykių su žydų valdovais, niekada nebūtų leidęs šitiems kraujo ištroškusiems religiniams fanatikams nužudyti tokį žmogų, kurį jis pats buvo paskelbęs nekaltu jų veidmainiškų kaltinimų atžvilgiu ir kuris nieko nebuvo pažeidęs. Roma padarė didžiulę klaidą, tokią klaidą, kuri žemiškuosiuose reikaluose turėjo toli siekiančių pasekmių, kada valdyti Palestiną ji pasiuntė tokį antrarūšį valdytoją, kaip Pilotą. Geriau Tiberijui reikėjo pas žydus pasiųsti patį geriausią provincijos administratorių visoje imperijoje.</p>
<h2 id="p2" class="toc-header"><a href="#p2" class="toc-anchor">¶</a> 2. JĖZUS PASIRODO PRIEŠ PILOTĄ </h2>
<p id="p2_1"><sup><small><a href="/lt/The_Urantia_Book/185#p2_1">185:2.1</a></small></sup>  Kada Jėzus ir jo kaltintojai susirinko prieš Piloto teismo salę, tada išėjo šis romėnų valdytojas ir, kreipdamasis į susirinkusį būrį, paklausė, “Kokius kaltinimus jūs pateikiate šitam žmogui?” Tie sedukėjai ir tarybos nariai, kurie ėmėsi pašalinti iš kelio Jėzų, buvo apsisprendę eiti pas Pilotą ir prašyti Jėzui paskelbti mirties nuosprendžio patvirtinimą, nepateikdami jokio konkretaus kaltinimo<sup id="cite2"><a href="#fn2">[2]</a></sup>. Dėl to sanhedristų teismo atstovas iš tikrųjų atsakė Pilotui: “Jeigu šitas žmogus nebūtų nusikaltėlis, tai pas tave mes nebūtume jo atvedę.”</p>
<p id="p2_2"><sup><small><a href="/lt/The_Urantia_Book/185#p2_2">185:2.2</a></small></sup>  Kada Pilotas pamatė, kad savo kaltinimų Jėzui jie pateikti nenori, nors jis žinojo, kad visą naktį jie diskutavo apie jo kaltę, tada jis atsakė jiems: “Kadangi jūs nesuformulavote nė vieno konkretaus kaltinimo, tai kodėl gi jums šito vyro nepasiėmus ir jo nenuteisus remiantis savo pačių įstatymais?”<sup id="cite3"><a href="#fn3">[3]</a></sup></p>
<p id="p2_3"><sup><small><a href="/lt/The_Urantia_Book/185#p2_3">185:2.3</a></small></sup>  Tada Sanhedrino teismo pareigūnas tarė Pilotui: “Tai nėra teisėta, kad kokį nors žmogų mes nubaustume mirties bausme, o šitas mūsų nacijos ramybės trikdytojas nusipelno mirties bausmės už tai, ką jis yra sakęs ir daręs. Dėl to iš tikrųjų mes atėjome pas tave, kad šitą nuosprendį patvirtintum<sup id="cite4"><a href="#fn4">[4]</a></sup>.”</p>
<p id="p2_4"><sup><small><a href="/lt/The_Urantia_Book/185#p2_4">185:2.4</a></small></sup>  Atėjimas pas romėnų valdytoją mėginant šitaip išsisukinėti atskleidžia sanhedristų tiek negeranoriškumą, tiek priešišką nusistatymą Jėzaus atžvilgiu, o taip pat ir jų pagarbos stoką Piloto dorumui, garbingumui, ir orumui. Koks begėdiškas įžūlumas šitiems pavaldiems piliečiams pasirodyti pas savo provincijos valdytoją, prašant leidimo įvykdyti mirties bausmę tokiam žmogui, kuriam nebuvo surengtas teisingas teismas ir net nebuvo pateikti konkretūs kriminaliniai kaltinimai!</p>
<p id="p2_5"><sup><small><a href="/lt/The_Urantia_Book/185#p2_5">185:2.5</a></small></sup>  Pilotas apie Jėzaus darbą tarp žydų šį tą žinojo, ir jis įtarė, kad tie kaltinimai, kurie gali būti jam pateikti, yra susiję su žydų bažnytinių įstatymų pažeidimais; dėl to jis stengėsi sugrąžinti bylą atgal į jų pačių tribunolą. Pilotas vėl pajuto pasitenkinimą, privertęs juos viešai prisipažinti, kad jie yra bejėgiai paskelbti ir įvykdyti mirties nuosprendį net ir savosios rasės atstovui, kurį jie buvo pradėję niekinti reikšdami jam aršią ir kupiną pavydo neapykantą.</p>
<p id="p2_6"><sup><small><a href="/lt/The_Urantia_Book/185#p2_6">185:2.6</a></small></sup>  Būtent prieš kelias valandas, prieš pat pusiaunaktį ir kai tik jis buvo davęs sutikimą panaudoti romėnų kareivius tam, kad slapta būtų suimtas Jėzus, Pilotas daugiau išgirdo apie Jėzų ir jo mokymą iš savo žmonos, Kaudijos, kuri buvo iš dalies atsivertusi į judaizmą, ir kuri vėliau ėmė iki galo tikėti į Jėzaus evangeliją.</p>
<p id="p2_7"><sup><small><a href="/lt/The_Urantia_Book/185#p2_7">185:2.7</a></small></sup>  Pilotas šitą apklausą būtų norėjęs atidėti, bet jis matė, kad žydų lyderiai yra pasiryžę šią bylą svarstyti toliau. Jis žinojo, kad dabar yra ne tik rytas tos dienos, kada yra ruošiamasi Perėjimo šventei, bet ir tai, jog šitoji diena yra penktadienis, o tuo pačiu tai yra pasiruošimo diena žydų poilsio ir garbinimo Sabatui.</p>
<p id="p2_8"><sup><small><a href="/lt/The_Urantia_Book/185#p2_8">185:2.8</a></small></sup>  Pilotas, labai jautriai reaguodamas į šitų žydų atėjimo nepagarbų būdą, su jų reikalavimais, kad Jėzui būtų paskirta mirties bausmė be teismo, nenorėjo sutikti. Dėl to, kada jis kelias akimirkas išlaukęs tam, kad šiam kaliniui pateikiamus savo kaltinimus jie išsakytų, pasisuko į juos ir tarė: “Aš tikrai neskirsiu šitam žmogui mirties bausmės be teismo; taip pat aš tikrai nesutiksiu jo apklausti tol, kol jam keliamų kaltinimų nebūsite pateikę raštiškai.”</p>
<p id="p2_9"><sup><small><a href="/lt/The_Urantia_Book/185#p2_9">185:2.9</a></small></sup>  Kada aukštasis šventikas ir kiti išgirdo šiuos Piloto žodžius, tada jie davė ženklą teismo sekretoriui, kuris tuomet Pilotui įteikė užrašytus Jėzui reiškiamus kaltinimus. Ir šitie kaltinimai buvo tokie:</p>
<p id="p2_10"><sup><small><a href="/lt/The_Urantia_Book/185#p2_10">185:2.10</a></small></sup>  “Mes Sanhedrino teisme nustatėme, kad šitas žmogus yra nusikaltėlis ir mūsų nacijos ramybės drumstėjas, nes jis yra kaltas dėl to, kad:<sup id="cite5"><a href="#fn5">[5]</a></sup></p>
<p id="p2_11"><sup><small><a href="/lt/The_Urantia_Book/185#p2_11">185:2.11</a></small></sup>  “1. Klaidina mūsų naciją ir kursto mūsų žmones maištui.</p>
<p id="p2_12"><sup><small><a href="/lt/The_Urantia_Book/185#p2_12">185:2.12</a></small></sup>  “2. Draudžia žmonėms mokėti duoklę Cezariui.</p>
<p id="p2_13"><sup><small><a href="/lt/The_Urantia_Book/185#p2_13">185:2.13</a></small></sup>  “3. Save vadina žydų karaliumi ir moko apie naujos karalystės įkūrimą.”</p>
<p id="p2_14"><sup><small><a href="/lt/The_Urantia_Book/185#p2_14">185:2.14</a></small></sup>  Jėzus nebuvo nei teisėtai teisiamas, nei juridiškai nuteistas nė dėl vieno iš šitų kaltinimų. Šitų kaltinimų jis net ir negirdėjo, kada jie buvo pirmą kartą pareikšti, bet Pilotas paliepė jį atvesti iš pretorijos, kur jis buvo saugomas sargybinių, ir pareikalavo šiuos kaltinimus pakartoti girdint Jėzui.</p>
<p id="p2_15"><sup><small><a href="/lt/The_Urantia_Book/185#p2_15">185:2.15</a></small></sup>  Kada Jėzus šiuos kaltinimus išgirdo, tada jis puikiai žinojo, kad žydų teismas dėl šitų dalykų jo ir apklausęs nebuvo, ir šitą žinojo ir Jonas Zabediejus, o taip pat ir jo kaltintojai, bet į jų melagingus kaltinimus jis neatsakė nieko. Net ir tada, kada Pilotas paliepė jam atsakyti savo kaltintojams, jis nepravėrė burnos. Pilotą tiek pritrenkė viso proceso nesąžiningumas ir tiek paveikė Jėzaus tyli ir nuostabi laikysena, kad jis nusprendė įsivesti kalinį į vidų ir apklausti jį vieną.</p>
<p id="p2_16"><sup><small><a href="/lt/The_Urantia_Book/185#p2_16">185:2.16</a></small></sup>  Piloto protas buvo pasimetęs, savo širdyje žydų jis bijojo, o dvasioje jį labai smarkiai sujaudino tas Jėzaus vaizdas, kada jis didingai stovi prieš kraujo ištroškusius savo kaltintojus ir žvelgia žemyn į juos ne tyliai neapkęsdamas, bet su nuoširdaus gailesčio ir kenčiančios meilės išraiška.</p>
<h2 id="p3" class="toc-header"><a href="#p3" class="toc-anchor">¶</a> 3. PILOTAS APKLAUSIA VIENAS </h2>
<p id="p3_1"><sup><small><a href="/lt/The_Urantia_Book/185#p3_1">185:3.1</a></small></sup>  Pilotas nusivedė Jėzų ir Joną Zabediejų į savo privačius apartamentus, sargybinius palikęs už durų salėje, ir paprašęs kalinio atsisėsti, jis atsisėdo šalia ir paklausė kelis klausimus<sup id="cite6"><a href="#fn6">[6]</a></sup>. Pilotas savo pokalbį su Jėzumi pradėjo nuo to, jog užtikrino jį, kad jis netiki pirmuoju punktu jam pateikiamu kaltinimu: kad jis yra nacijos klaidintojas ir maišto kurstytojas. Tada jis paklausė, “Ar tu kada nors mokei, kad duoklės nereikėtų mokėti Cezariui?” Jėzus, rodydamas į Joną tarė, “Paklausk jo arba bet kurio kito žmogaus, kuris girdėjo mano mokymą<sup id="cite7"><a href="#fn7">[7]</a></sup>.” Tada Pilotas paklausė Joną apie šitą duoklės reikalą, ir Jonas davė parodymus apie Mokytojo mokymą ir paaiškino, kad Jėzus ir apaštalai mokėjo mokesčius tiek Cezariui, tiek šventyklai. Kada Pilotas buvo apklausęs Joną, tada jis tarė, “Žiūrėk, kad nesakytum nė vienam žmogui, jog aš kalbėjausi su tavimi.” Ir Jonas šito dalyko iš tikrųjų niekada neatskleidė.</p>
<figure id="Figure_185_3_1" class="image urantiapedia">
  <img src="/image/The_Urantia_Book/Jesus_life/paintings/Jesus_Before_Pilate_First_Interview.jpg">
  <figcaption>
    <em>Jėzus prieš Pilotą – pirmasis interviu</em>, James Tissot, 1886 – 1894, <a href="https://commons.wikimedia.org/wiki/File:Brooklyn_Museum_-_Jesus_Before_Pilate_First_Interview_(Jésus_devant_Pilate._Premier_entretien)._-_James_Tissot.jpg" target="_blank">Wikimedia</a>
  </figcaption>
</figure>
<p id="p3_2"><sup><small><a href="/lt/The_Urantia_Book/185#p3_2">185:3.2</a></small></sup>  Tada Pilotas pasisuko, kad toliau apklaustų Jėzų, sakydamas: “O dabar apie trečiąjį kaltinimą tau, ar tu esi žydų karalius?” Kadangi Piloto balse buvo galima jausti nuoširdaus smalsumo gaidelę, tai Jėzus nusišypsojo prokuratoriui ir tarė: “Pilote, ar tu šito klausi savo vardu, ar šitą klausimą paimi iš tų klausimų, kuriuos pateikia kiti, mano kaltintojai?” Į tai, iš dalies pasipiktinusiu tonu, valdytojas atsakė: “Argi aš esu žydas? Tavosios tautos atstovai ir vyriausieji šventikai atvedė tave čia ir paprašė mane, kad paskirčiau tau mirties nuosprendį<sup id="cite8"><a href="#fn8">[8]</a></sup><sup id="cite9"><a href="#fn9">[9]</a></sup>. Aš abejoju jų kaltinimų pagrįstumu ir tiktai mėginu pats sau išsiaiškinti, ką gi tu esi padaręs. Pasakyk man, ar tu sakei, jog esi žydų karalius, ir ar tu stengeisi įkurti naują karalystę?”</p>
<p id="p3_3"><sup><small><a href="/lt/The_Urantia_Book/185#p3_3">185:3.3</a></small></sup>  Tada tarė Jėzus Pilotui: “Argi tu nesuvoki, jog manoji karalystė yra ne iš šito pasaulio? Jeigu manoji karalystė būtų iš šito pasaulio, tai tikrai manieji mokiniai kovotų dėl to, jog į žydų rankas aš nebūčiau atiduotas<sup id="cite10"><a href="#fn10">[10]</a></sup>. Mano buvimas čia prieš tave su šitais pančiais yra pakankamas įrodymas, kad būtų parodyta visiems žmonėms, jog manoji karalystė yra dvasinė viešpatija, net ir brolystė žmonių, kurie įtikėjimo ir meilės dėka tapo Dievo sūnumis. Ir šitas išgelbėjimas yra lygiai tiek pagoniui, kiek ir žydui.”</p>
<p id="p3_4"><sup><small><a href="/lt/The_Urantia_Book/185#p3_4">185:3.4</a></small></sup>  “Tada galų gale tu esi karalius?” pasakė Pilotas. Ir Jėzus atsakė: “Taip, aš esu toks karalius, ir manoji karalystė yra manojo Tėvo, kuris yra danguje, tokia šeima, kurią sudaro įtikėję sūnūs. Šituo tikslu aš ir gimiau šitame pasaulyje, net ir tam, kad parodyčiau savąjį Tėvą visiems žmonėms ir paliudyčiau Dievo tiesą<sup id="cite11"><a href="#fn11">[11]</a></sup>. Ir net dabar aš iš tiesų pareiškiu tau, jog kiekvienas, kuris myli tiesą, mano balsą girdi<sup id="cite12"><a href="#fn12">[12]</a></sup>.”</p>
<p id="p3_5"><sup><small><a href="/lt/The_Urantia_Book/185#p3_5">185:3.5</a></small></sup>  Tada tarė Pilotas, pusiau juokais ir pusiau nuoširdžiai, “Tiesa, kas yra tiesa—kas žino?”<sup id="cite13"><a href="#fn13">[13]</a></sup></p>
<p id="p3_6"><sup><small><a href="/lt/The_Urantia_Book/185#p3_6">185:3.6</a></small></sup>  Pilotas Jėzaus žodžių suvokti nesugebėjo, taip pat jis nesugebėjo suprasti ir jo dvasinės karalystės pobūdžio, bet dabar jis buvo tikras, kad kalinys nebuvo padaręs nieko tokio, už ką nusipelnytų mirties bausmės. Vieno žvilgsnio į Jėzų, akis į akį, pakako, kad įtikintų net ir Pilotą, jog šitas švelnus ir pavargęs, bet didingas ir sąžiningas vyras nėra beprotiškas ir pavojingas revoliucionierius, kuris stengtųsi įsitvirtinti Izraelio žemiškajame soste. Pilotas manė, kad jis kažką suprato iš to, ką omenyje turėjo Jėzus, kada save vadino karaliumi, nes jis buvo susipažinęs su stoikų mokymais, kurie skelbė, jog “išminčius yra karalius.” Pilotas visiškai įsitikino, jog vietoje to, kad būtų maišto kurstytojas, Jėzus yra nei daugiau nei mažiau kaip nekenksmingas svajotojas, nekaltas fanatikas.</p>
<p id="p3_7"><sup><small><a href="/lt/The_Urantia_Book/185#p3_7">185:3.7</a></small></sup>  Apklausęs Mokytoją, Pilotas sugrįžo pas vyriausiuosius šventikus ir Jėzaus kaltintojus ir tarė: “Aš apklausiau šitą vyrą ir nematau jokios jo kaltės<sup id="cite14"><a href="#fn14">[14]</a></sup>. Aš nemanau, kad jis būtų kaltas dėl tų kaltinimų, kuriuos jūs pateikėte jam; aš manau, kad jį reikia paleisti.” Ir kada žydai išgirdo tai, juos apėmė didžiulis pyktis, toks didžiulis, kad jie laukiniais balsais ėmė šaukti, kad Jėzus turi mirti; o vienas iš sanhedristų drąsiai užlipo iki Piloto, sakydamas: “Šitas žmogus kursto žmones, pradedant Galilėja, ir toliau per visą Judėją<sup id="cite15"><a href="#fn15">[15]</a></sup>. Jis yra nesantaikos sukėlėjas ir nusikaltėlis. Tu dar ilgai gailėsiesi, jeigu leisi šitam pavojingam žmogui išeiti į laisvę.”</p>
<p id="p3_8"><sup><small><a href="/lt/The_Urantia_Book/185#p3_8">185:3.8</a></small></sup>  Pilotas buvo smarkiai spaudžiamas, kad priimtų sprendimą dėl Jėzaus; todėl, kai tik jis išgirdo juos sakant, jog savo darbą jis pradėjo Galilėjoje, tada jis pamanė, kad išvengs atsakomybės išsprendžiant šią bylą, bent jau laimės laiko pamąstymui, nusiųsdamas Jėzų pas Erodą, kuris atvykęs į Perėjimo šventę tuo metu buvo mieste<sup id="cite16"><a href="#fn16">[16]</a></sup>. Pilotas taip pat manė, jog šitoks žingsnis padės sumažinti kai kuriuos nemalonius jausmus, kurie tarp jo ir Erodo kurį laiką egzistavo dėl daugelio nesusipratimų, susijusių su valdžios pasidalijimo klausimais<sup id="cite17"><a href="#fn17">[17]</a></sup>.</p>
<p id="p3_9"><sup><small><a href="/lt/The_Urantia_Book/185#p3_9">185:3.9</a></small></sup>  Pilotas, pašaukęs sargybinius, tarė: “Šitas vyras yra galilėjietis. Nuveskite jį pas Erodą, ir kada jis apklaus jį, tada man praneškite jo išvadas.” Ir jie išvedė Jėzų pas Erodą<sup id="cite18"><a href="#fn18">[18]</a></sup>.</p>
<h2 id="p4" class="toc-header"><a href="#p4" class="toc-anchor">¶</a> 4. JĖZUS PAS ERODĄ </h2>
<p id="p4_1"><sup><small><a href="/lt/The_Urantia_Book/185#p4_1">185:4.1</a></small></sup>  Kada Erodas Antipas atvykdavo į Jeruzalę, tada jis apsigyvendavo Erodo Didžiojo senuosiuose makabėjų rūmuose, ir būtent į šiuos buvusio karaliaus namus šventyklos sargybiniai dabar vedė Jėzų, o paskui jį ėjo jo kaltintojai ir vis didėjanti minia. Erodas jau seniai buvo girdėjęs apie Jėzų, ir jis kėlė jam smalsumą. Kada Žmogaus Sūnus stovėjo prieš jį, šitą penktadienio rytą, tada šis nedoras idumėjietis nė akimirksniui neprisiminė to vaikino iš ankstesniųjų laikų, kuris buvo pasirodęs prieš jį Sepforyje, prašydamas teisingo sprendimo dėl tų pinigų, priklaususių jo tėvui, kuris nelaimingo atsitikimo metu žuvo dirbdamas prie vieno iš visuomeninių pastatų. Kiek buvo žinoma Erodui, tai jis niekada nebuvo matęs Jėzaus, nors šis ir buvo jam sukėlęs daug nerimo, kada savo darbą buvo sukoncentravęs Galilėjoje. Dabar, kada jis buvo Piloto ir judėjiečių rankose, Erodas troško jį pamatyti, jausdamasis saugus dėl to, kad ateityje jis daugiau nebepridarys jokių nemalonumų. Erodas buvo daug girdėjęs apie tuos stebuklus, kuriuos padarė Jėzus, ir jis tikrai tikėjosi pamatyti, kaip jis kokį nors stebuklą padarys<sup id="cite19"><a href="#fn19">[19]</a></sup>.</p>
<figure id="Figure_185_4_1" class="image urantiapedia">
  <img src="/image/The_Urantia_Book/Jesus_life/paintings/Jesus_Before_Herod.jpg">
  <figcaption>
    <em>Jėzus prieš Erodą</em>, James Tissot, 1886 – 1894, <a href="https://commons.wikimedia.org/wiki/File:Brooklyn_Museum_-_Jesus_Before_Herod_(Jésus_devant_Hérode)_-_James_Tissot.jpg" target="_blank">Wikimedia</a>
  </figcaption>
</figure>
<p id="p4_2"><sup><small><a href="/lt/The_Urantia_Book/185#p4_2">185:4.2</a></small></sup>  Kada jie atvedė Jėzų pas Erodą, tada šį provincijos tetrarchą pritrenkė jo ori išvaizda ir rami veido išraiška. Maždaug penkiolika minučių Erodas klausinėjo Jėzų, bet Mokytojas į klausimus neatsakinėjo<sup id="cite20"><a href="#fn20">[20]</a></sup>. Erodas iš jo tyčiojosi ir drįso versti jį, kad jis padarytų stebuklą, bet Jėzus neatsakinėjo į jo daugybę klausimų ir į jo patyčias nereagavo.</p>
<p id="p4_3"><sup><small><a href="/lt/The_Urantia_Book/185#p4_3">185:4.3</a></small></sup>  Tada Erodas pasisuko į vyriausiuosius šventikus ir sedukėjus ir, išklausęs jų kaltinimus, sužinojo viską ir daugiau negu buvo sužinojęs Pilotas apie Žmogaus Sūnaus tariamai blogus darbus. Pagaliau, įsitikinęs, kad Jėzus nei kalbės, nei padarys jam stebuklą, Erodas, po to, kada kurį laiką pasijuokė iš jo, tada jį aprengė senu purpurinės spalvos karališku drabužiu ir nusiuntė atgal pas Pilotą<sup id="cite21"><a href="#fn21">[21]</a></sup>. Erodas žinojo, kad Jėzui jis neturėjo juridinės valdžios Judėjoje. Nors jis ir džiaugėsi manydamas, kad galų gale bus atsikratęs Jėzaus Galilėjoje, bet jis buvo dėkingas už tai, kad būtent Pilotas yra atsakingas už mirties nuosprendžio Jėzui priėmimą. Erodas niekada iki galo neatsigavo iš tos baimės, kuri prakeikė jį už Jono Krikštytojo nužudymą. Erodas kai kuriais momentais net imdavo baimintis, kad Jėzus yra iš mirusiųjų prisikėlęs Jonas. Dabar jis išsivadavo iš tos baimės, kadangi jis matė, kad Jėzus yra labai skirtingas asmuo palyginus su tiesmuku ir aršiu pranašu, kuris išdrįso demaskuoti ir pasmerkti jo privatų gyvenimą.</p>
<figure id="Figure_185_4_3" class="image urantiapedia">
  <img src="/image/The_Urantia_Book/Jesus_life/paintings/Jesus_Led_from_Herod_to_Pilate.jpg">
  <figcaption>
    <em>Jėzus vedė nuo Erodo iki Piloto</em>, James Tissot, 1886 – 1894, <a href="https://commons.wikimedia.org/wiki/File:Brooklyn_Museum_-_Jesus_Led_from_Herod_to_Pilate_(Jésus_emmené_de_Hérode_à_Pilate)_-_James_Tissot.jpg" target="_blank">Wikimedia</a>
  </figcaption>
</figure>
<h2 id="p5" class="toc-header"><a href="#p5" class="toc-anchor">¶</a> 5. JĖZUS SUGRĮŽTA PAS PILOTĄ </h2>
<p id="p5_1"><sup><small><a href="/lt/The_Urantia_Book/185#p5_1">185:5.1</a></small></sup>  Kada sargybiniai atvedė Jėzų atgal pas Pilotą, tada jis išėjo į lauką ant pretorijo priekinių laiptų, kur buvo pastatytas jo kaip teisėjo krėslas, ir pasikvietęs vyriausiuosius šventikus ir sanhedristus, tarė jiems: “Jūs atvedėte šitą žmogų pas mane, kaltindami, kad jis klaidina žmones, draudžia mokėti mokesčius, ir tvirtina esąs žydų karalius. Aš apklausiau jį ir nematau jo kaltės šitų kaltinimų požiūriu. Iš esmės, aš nematau jokios jo kaltės<sup id="cite22"><a href="#fn22">[22]</a></sup>. Tada aš nusiunčiau jį pas Erodą, ir šis tetrarchas galbūt priėjo tokios pačios išvados, kadangi jis atsiuntė jį atgal pas mus. Aišku, šitas žmogus napadarė nieko tokio, už ką nusipelnytų mirties bausmės. Jeigu jūs vis dar manote, kad jis turi būti nubaustas, tai prieš paleisdamas aš esu pasirengęs jį nuplakti.”</p>
<p id="p5_2"><sup><small><a href="/lt/The_Urantia_Book/185#p5_2">185:5.2</a></small></sup>  Kaip tik tuo metu, kada žydai buvo bepradedą šaukti protestuodami prieš Jėzaus paleidimą, prie pretorijos atžygiavo didžiulė minia turėdama tikslą paprašyti Piloto, kad šis paleistų vieną kalinį Perėjimo šventės proga<sup id="cite23"><a href="#fn23">[23]</a></sup>. Kurį laiką romėnų valdytojai laikėsi tokio papročio, leisdavo liaudžiai pasirinkti kokį nors įkalintą arba pasmerktą žmogų, kad jam būtų suteikta malonė Perėjimo šventės metu. Ir dabar, kada šita minia atėjo pas jį, kad paprašytų paleisti vieną kalinį, ir kadangi visiškai neseniai ši minia buvo tokia nepaprastai palanki Jėzui, tai Pilotui dingtelėjo mintis, kad jis galbūt galėtų išsivaduoti iš tokios nemalonios padėties pasiūlydamas šitai grupei, kad jis pas juos išleistų šitą vyrą iš Galilėjos kaip geros valios ženklą Perėjimo šventės proga, kadangi Jėzus, dabar stovintis prieš jo kaip teisėjo krėslą, yra kalinys<sup id="cite24"><a href="#fn24">[24]</a></sup>.</p>
<p id="p5_3"><sup><small><a href="/lt/The_Urantia_Book/185#p5_3">185:5.3</a></small></sup>  Kada minia plūstelėjo į viršų pastato laiptais, tada Pilotas girdėjo juos šaukiančius kažkokio Barabo vardą<sup id="cite25"><a href="#fn25">[25]</a></sup>. Barabas buvo žinomas politinis agitatorius, žmogžudys, ir plėšikas, šventiko sūnus, kuris buvo neseniai suimtas apiplėšimo ir žmogžudystės metu Jericho kelyje<sup id="cite26"><a href="#fn26">[26]</a></sup>. Šitas žmogus buvo nuteistas mirties bausme, kuri bus įvykdyta, kada tik pasibaigs Perėjimo šventė.</p>
<figure id="Figure_185_5_3" class="image urantiapedia image-style-align-right">
  <img src="/image/The_Urantia_Book/Jesus_life/paintings/Barabbas.jpg">
  <figcaption>
    <em>Barabas</em>, James Tissot, 1886 – 1894, <a href="https://commons.wikimedia.org/wiki/File:Brooklyn_Museum_-_Barabbas_-_James_Tissot.jpg" target="_blank">Wikimedia</a>
  </figcaption>
</figure>
<p id="p5_4"><sup><small><a href="/lt/The_Urantia_Book/185#p5_4">185:5.4</a></small></sup>  Pilotas atsistojo ir miniai paaiškino, kad Jėzų pas jį atvedė vyriausieji šventikai, kurie siekia, kad jis būtų nuteistas mirties bausme remiantis tam tikrais kaltinimais, ir, kad jis nemano, jog šis žmogus nusipelno mirties bausmės. Tarė Pilotas: “Todėl, kurį iš jų jūs norėtumėte, jog aš paleisčiau pas jus, šitą Barabą, žmogžudį, ar šitą Jėzų iš Galilėjos?” Ir kada Pilotas šitaip pašnekėjo, tada vyriausieji šventikai ir Sanhedrino tarybos nariai visa gerkle šaukė, “Barabą, Barabą!” Ir kada žmonės pamatė, jog vyriausieji šventikai yra nusiteikę taip, kad Jėzui būtų paskirta mirties bausmė, tada jie greitai prisijungė prie tų, kurie garsiai reikalavo iš jo gyvybę atimti, tuo tarpu jie garsiai šaukė, kad būtų paleistas Barabas<sup id="cite27"><a href="#fn27">[27]</a></sup><sup id="cite28"><a href="#fn28">[28]</a></sup>.</p>
<p id="p5_5"><sup><small><a href="/lt/The_Urantia_Book/185#p5_5">185:5.5</a></small></sup>  Prieš keletą dienų šios gausybės rodė baimingą pagarbą Jėzui, bet minia nepakėlė akių į tą, kuris, pareiškęs, jog yra Dievo Sūnus, dabar buvo vyriausiųjų šventikų ir valdovų suimtas ir stojo prieš Piloto teismą dėl savo gyvybės. Liaudies akyse Jėzus galėjo būti didvyris tuo metu, kada pinigų keitėjus ir prekeivius vijo iš šventyklos, bet ne tada, kada buvo nesipriešinantis kalinys savo priešų rankose ir teisme, kurio metu buvo sprendžiamas jo gyvybės klausimas.</p>
<p id="p5_6"><sup><small><a href="/lt/The_Urantia_Book/185#p5_6">185:5.6</a></small></sup>  Pilotas įniršo matydamas, kaip vyriausieji šventikai šaukia malonę suteikti niekingam žmogžudžiui ir tuo pačiu metu jie šaukia, kad būtų pralietas Jėzaus kraujas. Jis matė jų nusikalstamą ketinimą ir neapykantą ir jautė jų nusistatymą ir pavydą. Dėl to jis tarė jiems: “Kaip jūs galite pirmenybę teikti žmogžudžio gyvybei palyginus su šito žmogaus gyvybe, kurio didžiausias nusikaltimas yra tai, kad jis perkeltine prasme save vadina žydų karaliumi?” Bet tai nebuvo išmintingas pareiškimas, kokį vertėjo Pilotui išsakyti. Žydai buvo išdidi tauta, dabar pavergta romėnų politinio jungo, bet puoselėjanti viltį, kad ateis Mesijas, kuris juos išvaduos iš pagonių priespaudos, demonstruodamas didžiulę galią ir šlovę. Jie pasipiktino, daugiau negu Pilotas galėjo suprasti, ta užuomina, jog šitas mokantis keistų doktrinų nuolankaus būdo mokytojas, dabar suimtas ir kaltinamas nusikaltimais, už kuriuos galima skirti mirties bausmę, turėtų būti vadinamas “žydų karaliumi.” Jie manė, kad tokia pastaba įžeidžia viską, kas, jų nuomone, yra šventa ir garbinga jų nacionalinėje egzistencijoje, ir dėl to iš tiesų jie visi tiek, kiek tik išgalėjo, šaukė, kad būtų paleistas Barabas ir nužudytas Jėzus<sup id="cite29"><a href="#fn29">[29]</a></sup>.</p>
<p id="p5_7"><sup><small><a href="/lt/The_Urantia_Book/185#p5_7">185:5.7</a></small></sup>  Pilotas žinojo, kad Jėzus yra nekaltas dėl tų katinimų, kurie jam buvo pareikšti, ir jeigu jis būtų buvęs teisingas ir drąsus teisėjas, tai jis būtų jį išteisinęs ir paleidęs. Bet atvirai pasipriešinti šitiems įtūžusiems žydams jis bijojo, ir tuo metu, kada jis nesiryžo atlikti savosios pareigos, tada priėjo pasiuntinys ir jam įteikė užantspauduotą laišką nuo jo žmonos, Klaudijos<sup id="cite30"><a href="#fn30">[30]</a></sup>.</p>
<figure id="Figure_185_5_7" class="image urantiapedia">
  <img src="/image/The_Urantia_Book/Jesus_life/paintings/The_Message_of_Pilate's_Wife.jpg">
  <figcaption>
    <em>Piloto žmonos žinia</em>, James Tissot, 1886 – 1894, <a href="https://commons.wikimedia.org/wiki/File:Brooklyn_Museum_-_The_Message_of_Pilate's_Wife._Pilate_-_James_Tissot.jpg" target="_blank">Wikimedia</a>
  </figcaption>
</figure>
<p id="p5_8"><sup><small><a href="/lt/The_Urantia_Book/185#p5_8">185:5.8</a></small></sup>  Pilotas ženklu parodė tiems, kurie buvo susirinkę prie jo, kad šį pranešimą, kurį ką tik buvo gavęs, jis nori perskaityti prieš tai, kada šitą bylą tęs toliau. Kada Pilotas atplėšė šitą laišką iš savo žmonos, tada jis perskaitė: “Aš meldžiu, kad tu neliestum šito nekalto ir teisingo žmogaus, kurį jie vadina Jėzumi. Aš dėl jo iškentėjau daug dalykų sapne šią naktį<sup id="cite31"><a href="#fn31">[31]</a></sup>.” Šita žinia nuo Klaudijos ne tik smarkiai nuliūdino Pilotą ir tuo uždelsė šitos bylos nagrinėjimą, bet taip pat, nelaimei, suteikė ir nemažai laiko, per kurį žydų valdovai laisvai vaikščiojo po minią ir ragino žmones šaukti, kad būtų paleistas Barabas, ir triukšmingai reikalauti Jėzaus nukryžiavimo<sup id="cite32"><a href="#fn32">[32]</a></sup>.</p>
<p id="p5_9"><sup><small><a href="/lt/The_Urantia_Book/185#p5_9">185:5.9</a></small></sup>  Pagaliau, Pilotas vėl ėmė spręsti šitą problemą, su kuria buvo susidūręs, paklausdamas mišrų sambūrį, kurį sudarė žydų valdovai ir malonės siekianti minia, “Ką gi man daryti su tuo, kuris yra vadinamas žydų karaliumi?” Ir jie visi vienu balsu ėmė šaukti, “Nukryžiuok jį! Nukryžiuok jį!” Šito reikalavimo vieningumas, kurį rodė mišri minia, pritrenkė ir baugino Pilotą, šį neteisingą ir baimės apimtą teisėją<sup id="cite33"><a href="#fn33">[33]</a></sup>.</p>
<p id="p5_10"><sup><small><a href="/lt/The_Urantia_Book/185#p5_10">185:5.10</a></small></sup>  Tada dar kartą Pilotas tarė: “Kodėl gi jūs norite nukryžiuoti šitą žmogų? Ką gi blogo jis padarė? Kas išeis į priekį, kad paliudytų prieš jį?” Tačiau kada jie išgirdo, kaip šneka Pilotas gindamas Jėzų, tada jie tiktai dar garsiau ėmė šaukti, “Nukryžiuok jį! Nukryžiuok jį!”<sup id="cite34"><a href="#fn34">[34]</a></sup></p>
<p id="p5_11"><sup><small><a href="/lt/The_Urantia_Book/185#p5_11">185:5.11</a></small></sup>  Tada Pilotas vėl kreipėsi į juos dėl Perėjimo šventės kalinio paleidimo, tardamas: “Dar kartą aš jūsų klausiu, kurį iš šitų kalinių man išleisti pas jus šitos jūsų Perėjimo šventės metu?” Ir vėl minia ėmė šaukti, “Duok mums Barabą!”</p>
<p id="p5_12"><sup><small><a href="/lt/The_Urantia_Book/185#p5_12">185:5.12</a></small></sup>  Tada Pilotas pasakė: “Jeigu aš paleisiu šį žmogžudį, Barabą, tai ką gi man daryti su Jėzumi?” Ir dar kartą gausybė šaukė vienu balsu, “Nukryžiuok jį! Nukryžiuok jį!”</p>
<p id="p5_13"><sup><small><a href="/lt/The_Urantia_Book/185#p5_13">185:5.13</a></small></sup>  Pilotas buvo terorizuojamas šios minios, kuriai tiesiogiai vadovavo vyriausieji šventikai ir Sanhedrino tarybos nariai, atkaklaus triukšmingo reikalavimo; nežiūrint šito, jis nusprendė bent jau dar kartą pamėginti kreiptis į minią ir išgelbėti Jėzų.</p>
<h2 id="p6" class="toc-header"><a href="#p6" class="toc-anchor">¶</a> 6. PILOTO PASKUTINIS KREIPIMASIS </h2>
<p id="p6_1"><sup><small><a href="/lt/The_Urantia_Book/185#p6_1">185:6.1</a></small></sup>  Visame tame, kas šito penktadienio ankstų rytą vyksta pas Pilotą, dalyvauja tiktai Jėzaus priešai. Jo daugelis draugų arba dar nežino apie jo suėmimą naktį ir teismą ankstyvą rytmetį, arba slapstosi, kad ir jų pačių taip pat nesuimtų ir nenuteistų mirties bausme, nes jie tiki Jėzaus mokymais. Šioje minioje, kuri dabar triukšmingai reikalauja Jėzaus mirties, yra tiktai jo prisiekę priešai ir šitokia lengvai vedžiojama ir nemąstanti prastuomenė.</p>
<p id="p6_2"><sup><small><a href="/lt/The_Urantia_Book/185#p6_2">185:6.2</a></small></sup>  Pilotas iš tiesų paskutinį kartą apeliuos į jų gailestingumą. Bijodamas atvirai pasipriešinti šitos suklaidintos minios, kuri šaukėsi Jėzaus kraujo, triukšmingam reikalavimui, jis įsakė žydų sargybiniams ir romėnų kareiviams paimti Jėzų ir nuplakti<sup id="cite35"><a href="#fn35">[35]</a></sup>. Šitas veiksmas buvo savaime neteisingas ir neteisėtas, nes romėnų teisė numatė, jog šitaip nuplakami turi būti tiktai tie, kurie yra pasmerkti mirti ant kryžiaus. Sargybiniai nuvedė Jėzų į atvirą pretorijos kiemą šitai žiauriai fizinei kančiai. Nors jo priešai šito plakimo nematė, bet Pilotas šitą matė, ir jiems dar nebaigus šito niekingo pasityčiojimo, jis įsakė plakėjams nustoti ir davė ženklą Jėzų atvesti prie jo. Prieš tai, kada plakėjai savo sumazgytais rimbais ėmė plakti Jėzų, kai jis buvo pririštas prie plakimo stulpo, jie vėl jam užvilko tą purpurinį rūbą, ir supynę erškėčių karūną, užmovė jam iki kaktos. Ir kada jie įspraudė jam į ranką nendrę, kaip pajuokos skeptrą, tada atsiklaupė prieš jį ir ėmė tyčiotis iš jo, sakydami, “Sveikas, žydų karaliau!” Ir jie spjaudė ant jo ir daužė rankomis jam į veidą. O vienas iš jų, prieš jiems jį vėl nuvedant pas Pilotą, paėmė nendrę iš jo rankos ir šėrė ja per galvą<sup id="cite36"><a href="#fn36">[36]</a></sup>.</p>
<figure id="Figure_185_6_2" class="image urantiapedia">
  <img src="/image/The_Urantia_Book/Jesus_life/paintings/The_Scourging_on_the_Front.jpg">
  <figcaption>
    <em>Plaukimas fronte</em>, James Tissot, 1886 – 1894, <a href="https://commons.wikimedia.org/wiki/File:Brooklyn_Museum_-_The_Scourging_on_the_Front_(La_flagellation_de_face)_-_James_Tissot.jpg" target="_blank">Wikimedia</a>
  </figcaption>
</figure>
<p id="p6_3"><sup><small><a href="/lt/The_Urantia_Book/185#p6_3">185:6.3</a></small></sup>  Tada Pilotas nuvedė šitą kraujuojantį ir su plėštinėmis žaizdomis kalinį ir, parodęs jį margai miniai, tarė: “Štai šis žmogus! Vėl aš jums pareiškiu, jog nematau, kad jis būtų kuo nors nusikaltęs, ir nuplakęs jį, aš noriu jį paleisti<sup id="cite37"><a href="#fn37">[37]</a></sup>.”</p>
<figure id="Figure_185_6_3" class="image urantiapedia">
  <img src="/image/The_Urantia_Book/Jesus_life/paintings/Ecce_homo.jpg">
  <figcaption>
    <em>Ecce homo</em>, Antonio Ciseri, 1860 – 1880, <a href="https://en.wikipedia.org/wiki/File:Ecce_homo_by_Antonio_Ciseri_(1).jpg" target="_blank">Wikimedia</a>
  </figcaption>
</figure>
<p id="p6_4"><sup><small><a href="/lt/The_Urantia_Book/185#p6_4">185:6.4</a></small></sup>  Ten stovėjo Jėzus iš Nazareto, aprengtas senu purpuriniu karališku drabužiu su erškėčių karūna, persmeigiančia jo švelnią kaktą. Jo veidas buvo kraujuotas, o jo kūnas sulinkęs nuo kančios ir sielvarto. Bet niekas negali sujaudinti bejausmės širdies tų, kurie yra didžiulės emocinės neapykantos aukos ir religinių prietarų vergai. Šitas vaizdas privertė nepaprastai pašiurpti milžiniškos visatos visas sferas, tačiau tų, kurie buvo pasiryžę Jėzų sunaikinti, širdies jis nesujaudino.</p>
<p id="p6_5"><sup><small><a href="/lt/The_Urantia_Book/185#p6_5">185:6.5</a></small></sup>  Kada jie atsigavo po pirmojo šoko, pamatę, kaip atrodo Mokytojas, tada jie tiktai dar garsiau ir ilgiau šaukė, “Nukryžiuok jį! Nukryžiuok jį! Nukryžiuok jį!”<sup id="cite38"><a href="#fn38">[38]</a></sup></p>
<figure id="Figure_185_6_5" class="image urantiapedia">
  <img src="/image/The_Urantia_Book/Jesus_life/paintings/Let_Him_Be_Crucified.jpg">
  <figcaption>
    <em>Tegul Jį nukryžiuoja</em>, James Tissot, 1886 – 1894, <a href="https://commons.wikimedia.org/wiki/File:Brooklyn_Museum_-_Let_Him_Be_Crucified_(Qu'il_soit_crucifié)_-_James_Tissot.jpg" target="_blank">Wikimedia</a>
  </figcaption>
</figure>
<p id="p6_6"><sup><small><a href="/lt/The_Urantia_Book/185#p6_6">185:6.6</a></small></sup>  Ir dabar Pilotas tikrai suvokė, kad bergždžia apeliuoti į jų tariamos užuojautos jausmus. Jis išėjo į priėkį ir tarė: “Aš matau, kad jūs esate įsitikinę, jog šitas žmogus tikrai turi mirti, bet ką gi jis padarė, kad nusipelno mirties? Kas pagarsins jo nusikaltimą?”</p>
<p id="p6_7"><sup><small><a href="/lt/The_Urantia_Book/185#p6_7">185:6.7</a></small></sup>  Tada pats aukštasis šventikas išėjo į priekį ir, priėjęs prie Piloto, piktai pareiškė: “Mes turime šventą įstatymą, ir pagal šį įstatymą šitas žmogus turi mirti, kadangi jis pats tvirtina, jog yra Dievo Sūnus<sup id="cite39"><a href="#fn39">[39]</a></sup>.” Kada Pilotas šitai išgirdo, tada dar labiau išsigando, ne tiktai žydų, bet prisiminęs savo žmonos žinutę ir graikų mitologiją apie nusileidžiančius į žemę dievus, jis dabar drebėjo nuo tos minties, kad Jėzus galbūt yra dieviškasis asmuo. Jis pamojo miniai, kad ji laikytųsi ramybės, tuo tarpu jis paėmė Jėzų už rankos ir vėl įsivedė į pastato vidų, kad galėtų jį toliau apklausti. Pilotas dabar buvo susipainiojęs iš baimės, suglumintas prietarų, ir išvargintas užsispyrusio minios požiūrio.</p>
<h2 id="p7" class="toc-header"><a href="#p7" class="toc-anchor">¶</a> 7. PILOTO PASKUTINIS KLAUSINĖJIMAS </h2>
<p id="p7_1"><sup><small><a href="/lt/The_Urantia_Book/185#p7_1">185:7.1</a></small></sup>  Kada Pilotas, drebantis iš baimės, atsisėdo šalia Jėzaus, tada jis pasiteiravo: “Iš kur tu esi kilęs? Iš tikrųjų, kas tu? Kas tai yra, kada jie sako, jog tu esi Dievo Sūnus?”<sup id="cite40"><a href="#fn40">[40]</a></sup></p>
<p id="p7_2"><sup><small><a href="/lt/The_Urantia_Book/185#p7_2">185:7.2</a></small></sup>  Bet Jėzus vargu ar galėjo atsakyti į tokius klausimus, kada juos klausė išsigandęs žmogus, silpnas ir neryžtingas teisėjas, kuris buvo toks neteisingas, kad jį nuplakė net ir tada, kada pats buvo pareiškęs, kad jis yra visiškai nekaltas, ir anksčiau negu jis buvo deramai nuteistas mirties bausme. Jėzus žiūrėjo Pilotui tiesiai į akis, bet jam neatsakė<sup id="cite41"><a href="#fn41">[41]</a></sup>. Tada tarė Pilotas: “Argi tu su manimi atsisakai kalbėtis? Argi tu nesuvoki, jog aš vis dar turiu valdžią tave paleisti arba nukryžiuoti?” Tuomet tarė Jėzus: “Tu negalėtum turėti man valdžios, jeigu to nebūtų leista iš viršaus. Tu negalėtum pademonstruoti jokios valdžios šiam Žmogaus Sūnui, jeigu Tėvas danguje šito neleistų. Bet tu nesi toks kaltas, kadangi evangelijos tu nežinai. Tas, kuris išdavė mane, ir tas, kuris atvedė mane pas tave, padarė didesnes nuodėmes<sup id="cite42"><a href="#fn42">[42]</a></sup>.”</p>
<figure id="Figure_185_7_2" class="image urantiapedia">
  <img src="/image/The_Urantia_Book/Jesus_life/paintings/Jesus_Before_Pilate_Second_Interview.jpg">
  <figcaption>
    <em>Jėzus prieš Pilotą – antrasis interviu</em>, James Tissot, 1886 – 1894, <a href="https://commons.wikimedia.org/wiki/File:Brooklyn_Museum_-_Jesus_Before_Pilate_Second_Interview_(Jésus_devant_Pilate._Deuxième_entretien)_-_James_Tissot.jpg" target="_blank">Wikimedia</a>
  </figcaption>
</figure>
<p id="p7_3"><sup><small><a href="/lt/The_Urantia_Book/185#p7_3">185:7.3</a></small></sup>  Šitas paskutinis pasikalbėjimas su Jėzumi visiškai išgąsdino Pilotą. Šitą moralinį bailį ir silpnavalį teisėją dabar prislėgė prietaringos baimės Jėzui ir mirtinos žydų lyderių baimės dvigubas svoris.</p>
<p id="p7_4"><sup><small><a href="/lt/The_Urantia_Book/185#p7_4">185:7.4</a></small></sup>  Pilotas vėl pasirodė prieš minią, sakydamas: “Aš esu įsitikinęs, kad šitas žmogus yra tiktai religinis pažeidėjas. Jūs turėtumėte jį pasiimti ir nuteisti pagal savąjį įstatymą. Kodėl gi jūs turėtumėte tikėtis, jog aš tikrai sutiksiu su tuo, kad jis mirtų, kadangi jis sulaužė jūsų tradicijas?”</p>
<p id="p7_5"><sup><small><a href="/lt/The_Urantia_Book/185#p7_5">185:7.5</a></small></sup>  Pilotas jau buvo pasirengęs Jėzų paleisti, kada Kajafas, tas aukštasis šventikas, priėjo prie bailaus romėnų teisėjo ir, kerštingai grasindamas pirštu Pilotui į veidą, ištarė tuos piktus žodžius, kuriuos visa minia galėjo išgirsti: “Jeigu šitą žmogų tu paleisi, tai tu nesi Cezario draugas, ir aš tikrai pasirūpinsiu, kad imperatorius sužinotų viską.” Šito viešo grasinimo Pilotui buvo perdaug. Baimė dėl savo asmeninės gerovės dabar užtemdė visas kitas aplinkybes, ir šis bailus valdytojas įsakė atvesti Jėzų į lauką prie teisėjo krėslo. Kada Mokytojas stovėjo ten prieš juos, tada jis parodė į jį ir pašiepiančiai ištarė, “Štai jūsų karalius.” O žydai atsakė, “Šalin jį. Nukryžiuok jį!” Ir tada Pilotas pasakė, su didžiule ironija ir sarkazmu, “Ar man nukryžiuoti jūsų karalių?” Ir žydai atsakė, “Taip, nukryžiuok jį! Mes neturime jokio kito karaliaus, tik Cezarį<sup id="cite43"><a href="#fn43">[43]</a></sup>.” Ir tada Pilotas suvokė, jog nėra jokios vilties Jėzų išgelbėti, kadangi šiems žydams atvirai priešintis jis nenorėjo.</p>
<h2 id="p8" class="toc-header"><a href="#p8" class="toc-anchor">¶</a> 8. PILOTO TRAGIŠKAS PASIDAVIMAS </h2>
<p id="p8_1"><sup><small><a href="/lt/The_Urantia_Book/185#p8_1">185:8.1</a></small></sup>  Čia stovėjo Dievo Sūnus, įsikūnijęs kaip Žmogaus Sūnus. Jis buvo suimtas be oficialaus apkaltinimo; apkaltintas be įrodymų; nuteistas be liudininkų; nubaustas be nuosprendžio; ir dabar neteisingas teisėjas, kuris prisipažino, kad jis nemato jokios jo kaltės, netrukus turi jį pasmerkti mirčiai. Jeigu Pilotas prieš tai manė apeliuoti į jų patriotiškumą, Jėzų pavadindamas “žydų karaliumi,” tai šitas jam visiškai nepavyko. Šie žydai nelaukė tokio karaliaus. Vyriausiųjų šventikų ir sedukėjų pareiškimas, “Mes neturime jokio kito karaliaus, tik Cezarį,” buvo šokas net ir nemąstančiai prastuomenei, bet dabar Jėzų išgelbėti buvo per vėlu, net jeigu minia ir būtų išdrįsusi Mokytojo reikalą paremti.</p>
<figure id="Figure_185_8_1" class="image urantiapedia image-style-align-right">
  <img src="/image/The_Urantia_Book/Jesus_life/paintings/Pilate_Washes_His_Hands.jpg">
  <figcaption>
    <em>Pilotas nusiplauna rankas</em>, James Tissot, 1886 – 1894, <a href="https://commons.wikimedia.org/wiki/File:Brooklyn_Museum_-_Pilate_Washes_His_Hands_(Pilate_se_lave_les_mains)_-_James_Tissot.jpg" target="_blank">Wikimedia</a>
  </figcaption>
</figure>
<p id="p8_2"><sup><small><a href="/lt/The_Urantia_Book/185#p8_2">185:8.2</a></small></sup>  Pilotas bijojo neramumų arba riaušių. Jis nedrįso rizikuoti, kad tokie neramumai kiltų Perėjimo šventės metu Jeruzalėje. Neseniai jis iš Cezario buvo gavęs papeikimą, ir jis nenorėjo rizikuoti, kad gautų kitą. Minia džiūgavo, kada jis įsakė paleisti Barabą<sup id="cite44"><a href="#fn44">[44]</a></sup>. Tada jis paliepė atnešti dubenį ir šiek tiek vandens, ir ten prieš minią jis nusiplovė rankas, sakydamas: “Aš esu nekaltas dėl šito žmogaus kraujo<sup id="cite45"><a href="#fn45">[45]</a></sup>. Jūs nusprendėte, kad jis iš tikrųjų turi mirti, bet aš nematau jokios jo kaltės<sup id="cite46"><a href="#fn46">[46]</a></sup>. Užsiimkite tuo patys. Kareiviai jį nuves.” Ir tada ši minia džiūgvo ir atsakė, “Jo kraujas kris ant mūsų ir ant mūsų vaikų.”</p>
<br/>
<figure class="table chapter-navigator">
  <table>
    <tbody>
      <tr>
        <td>
        <a href="/lt/The_Urantia_Book/184">
          <span class="mdi mdi-arrow-left-drop-circle"></span><span class="pl-2">Dokumentas 184. Sanhedrino teisme</span>
        </a>
        </td>
        <td>
        <a href="/lt/The_Urantia_Book/Index">
          <span class="mdi mdi-book-open-variant"></span><span class="pl-2">Indeksas</span>
        </a>
        <br>
        <a href="/lt/The_Urantia_Book_Multiple/185">
          <span class="mdi mdi-view-parallel"></span><span class="pl-2">Keli versija</span>
        </a>
        </td>
        <td>
        <a href="/lt/The_Urantia_Book/186">
          <span class="pr-2">Dokumentas 186. Prieš pat nukryžiavimą</span><span class="mdi mdi-arrow-right-drop-circle"></span>
        </a>
        </td>
      </tr>
    </tbody>
  </table>
</figure>
<h2>Nuorodos</h2>
<div style="-moz-column-width: 30em; -webkit-column-width: 30em; column-width: 30em; margin-top: 1em;">
<ol style="margin: 0; padding-top: 0px;">
  <li style="margin-top:0px;" id="fn1"><a href="#cite1">↑</a> <i>Bandymas lauke pastatuose</i>: <a href="/lt/Bible/John/18#v28b">Jn 18:28b</a>. </li>
  <li id="fn2"><a href="#cite2">↑</a> <i>Pilotas klausia, kokie kaltinimai</i>: <a href="/lt/Bible/John/18#v29">Jn 18:29-30</a>. </li>
  <li id="fn3"><a href="#cite3">↑</a> <i>Pilotas: Kodėl tu Jo neteisi?</i>: <a href="/lt/Bible/John/18#v31a">Jn 18:31a</a>. </li>
  <li id="fn4"><a href="#cite4">↑</a> <i>Atsakymas: mes negalime jo nužudyti.</i>: <a href="/lt/Bible/John/18#v31b">Jn 18:31b</a>. </li>
  <li id="fn5"><a href="#cite5">↑</a> <i>Kaltinimai Jėzui</i>: <a href="/lt/Bible/Matthew/27#v12a">Mt 27:12a</a>; <a href="/lt/Bible/Mark/15#v3a">Mk 15:3a</a>; <a href="/lt/Bible/Luke/23#v2">Lk 23:2</a>. </li>
  <li id="fn6"><a href="#cite6">↑</a> <i>Pilotas klausia Jėzaus</i>: <a href="/lt/Bible/John/18#v33a">Jn 18:33a</a>. </li>
  <li id="fn7"><a href="#cite7">↑</a> <i>Jėzaus požiūris į duoklę</i>: <a href="/lt/Bible/Matthew/22#v21">Mt 22:21</a>; <a href="/lt/Bible/Mark/12#v17">Mk 12:17</a>; <a href="/lt/Bible/Luke/20#v25">Lk 20:25</a>. </li>
  <li id="fn8"><a href="#cite8">↑</a> <i>Ar tu esi žydų karalius?</i>: <a href="/lt/Bible/Matthew/27#v11a">Mt 27:11a</a>; <a href="/lt/Bible/Mark/15#v2a">Mk 15:2a</a>; <a href="/lt/Bible/Luke/23#v3a">Lk 23:3a</a>; <a href="/lt/Bible/John/18#v33b">Jn 18:33b</a>. </li>
  <li id="fn9"><a href="#cite9">↑</a> <i>Kodėl tu klausi?</i>: <a href="/lt/Bible/John/18#v34">Jn 18:34-35</a>. </li>
  <li id="fn10"><a href="#cite10">↑</a> <i>Mano karalystė ne iš šio pasaulio</i>: <a href="/lt/Bible/John/18#v36">Jn 18:36</a>. </li>
  <li id="fn11"><a href="#cite11">↑</a> <i>Jėzaus likimas: parodyti tiesą</i>: <a href="/lt/Bible/John/18#v37b">Jn 18:37b</a>. </li>
  <li id="fn12"><a href="#cite12">↑</a> <i>„Karalystė“ pripažino</i>: <a href="/lt/Bible/Matthew/27#v11b">Mt 27:11b</a>; <a href="/lt/Bible/Mark/15#v2b">Mk 15:2b</a>; <a href="/lt/Bible/Luke/23#v3b">Lk 23:3b</a>; <a href="/lt/Bible/John/18#v37a">Jn 18:37a</a>. </li>
  <li id="fn13"><a href="#cite13">↑</a> <i>Kas yra tiesa?</i>: <a href="/lt/Bible/John/18#v38a">Jn 18:38a</a>. </li>
  <li id="fn14"><a href="#cite14">↑</a> <i>Pilotas: Aš nerandu jame kaltės</i>: <a href="/lt/Bible/Luke/23#v4">Lk 23:4</a>; <a href="/lt/Bible/John/18#v38b">Jn 18:38b</a>. </li>
  <li id="fn15"><a href="#cite15">↑</a> <i>žydai pikti</i>: <a href="/lt/Bible/Luke/23#v5">Lk 23:5</a>. </li>
  <li id="fn16"><a href="#cite16">↑</a> <i>Galilėjiečiams vadovauja Erodas</i>: <a href="/lt/Bible/Luke/23#v6">Lk 23:6</a>. </li>
  <li id="fn17"><a href="#cite17">↑</a> <i>Gerbiamas Erodo jurisdikcija</i>: <a href="/lt/Bible/Luke/23#v12">Lk 23:12</a>. </li>
  <li id="fn18"><a href="#cite18">↑</a> <i>Pilotas siunčia Jėzų pas Erodą</i>: <a href="/lt/Bible/Luke/23#v7">Lk 23:7</a>. </li>
  <li id="fn19"><a href="#cite19">↑</a> <i>Erodo jausmai</i>: <a href="/lt/Bible/Luke/23#v8">Lk 23:8</a>. </li>
  <li id="fn20"><a href="#cite20">↑</a> <i>Jėzus tyli prieš Erodą</i>: <a href="/lt/Bible/Luke/23#v9">Lk 23:9</a>. </li>
  <li id="fn21"><a href="#cite21">↑</a> <i>Jėzus apsirengė ir grįžo pas Pilotą</i>: <a href="/lt/Bible/Luke/23#v10">Lk 23:10-11</a>. </li>
  <li id="fn22"><a href="#cite22">↑</a> <i>I find no fault in him</i>: <a href="/lt/Bible/Luke/23#v13">Lk 23:13-16</a>. </li>
  <li id="fn23"><a href="#cite23">↑</a> <i>Paprotys į laisvę kaliniui</i>: <a href="/lt/Bible/Matthew/27#v15">Mt 27:15</a>; <a href="/lt/Bible/Mark/15#v6">Mk 15:6</a>; <a href="/lt/Bible/Luke/23#v17">Lk 23:17</a>; <a href="/lt/Bible/John/18#v39a">Jn 18:39a</a>. </li>
  <li id="fn24"><a href="#cite24">↑</a> <i>Pilotas bando išlaisvinti Jėzų</i>: <a href="/lt/Bible/John/18#v39">Jn 18:39</a>. </li>
  <li id="fn25"><a href="#cite25">↑</a> <i>Minios skambučiai: nemokami Barabas</i>: <a href="/lt/Bible/John/18#v40a">Jn 18:40a</a>. </li>
  <li id="fn26"><a href="#cite26">↑</a> <i>Barabas buvo žudikas</i>: <a href="/lt/Bible/Matthew/27#v16">Mt 27:16</a>; <a href="/lt/Bible/Mark/15#v7">Mk 15:7</a>; <a href="/lt/Bible/Luke/23#v18">Lk 23:18-19</a>; <a href="/lt/Bible/John/18#v40b">Jn 18:40b</a>. </li>
  <li id="fn27"><a href="#cite27">↑</a> <i>Kurį kalinį paleisti?</i>: <a href="/lt/Bible/Matthew/27#v17">Mt 27:17</a>; <a href="/lt/Bible/Mark/15#v9">Mk 15:9</a>; <a href="/lt/Bible/John/18#v39b">Jn 18:39b</a>. </li>
  <li id="fn28"><a href="#cite28">↑</a> <i>„Paleisk Barabą“.</i>: <a href="/lt/Bible/Mark/15#v11">Mk 15:11</a>; <a href="/lt/Bible/Luke/23#v18">Lk 23:18</a>; <a href="/lt/Bible/John/18#v40a">Jn 18:40a</a>. </li>
  <li id="fn29"><a href="#cite29">↑</a> <i>Jėzus ir Barabas</i>: <a href="/lt/Bible/Matthew/27#v18">Mt 27:18</a>; <a href="/lt/Bible/Mark/15#v10">Mk 15:10</a>. </li>
  <li id="fn30"><a href="#cite30">↑</a> <i>Piloto žinutė nuo žmonos</i>: <a href="/lt/Bible/Matthew/27#v19a">Mt 27:19a</a>. </li>
  <li id="fn31"><a href="#cite31">↑</a> <i>Pranešimo turinys</i>: <a href="/lt/Bible/Matthew/27#v19b">Mt 27:19b</a>. </li>
  <li id="fn32"><a href="#cite32">↑</a> <i>Delsimas padeda priešams</i>: <a href="/lt/Bible/Matthew/27#v20">Mt 27:20</a>; <a href="/lt/Bible/Mark/15#v11">Mk 15:11</a>. </li>
  <li id="fn33"><a href="#cite33">↑</a> <i>O kaip Jėzus? Nukryžiuok jį!</i>: <a href="/lt/Bible/Matthew/27#v22">Mt 27:22</a>; <a href="/lt/Bible/Mark/15#v12">Mk 15:12-13</a>; <a href="/lt/Bible/Luke/23#v20">Lk 23:20-21</a>. </li>
  <li id="fn34"><a href="#cite34">↑</a> <i>Kodėl nukryžiuoti Jėzų?</i>: <a href="/lt/Bible/Matthew/27#v23">Mt 27:23</a>; <a href="/lt/Bible/Mark/15#v14">Mk 15:14</a>; <a href="/lt/Bible/Luke/23#v22">Lk 23:22-23</a>. </li>
  <li id="fn35"><a href="#cite35">↑</a> <i>Jėzus nuplaktas</i>: <a href="/lt/Bible/Matthew/27#v26b">Mt 27:26b</a>; <a href="/lt/Bible/Mark/15#v15b">Mk 15:15b</a>; <a href="/lt/Bible/Luke/23#v16">Lk 23:16</a>; <a href="/lt/Bible/John/19#v1">Jn 19:1</a>. </li>
  <li id="fn36"><a href="#cite36">↑</a> <i>Plakimas</i>: <a href="/lt/Bible/Matthew/27#v27">Mt 27:27-31a</a>; <a href="/lt/Bible/Mark/15#v16">Mk 15:16-20a</a>; <a href="/lt/Bible/John/19#v2">Jn 19:2-3</a>. </li>
  <li id="fn37"><a href="#cite37">↑</a> <i>Štai žmogus</i>: <a href="/lt/Bible/John/19#v4">Jn 19:4-5,6b</a>. </li>
  <li id="fn38"><a href="#cite38">↑</a> <i>Nukryžiuok jį!</i>: <a href="/lt/Bible/Luke/23#v23a">Lk 23:23a</a>; <a href="/lt/Bible/John/19#v6a">Jn 19:6a</a>. </li>
  <li id="fn39"><a href="#cite39">↑</a> <i>Vyriausiasis kunigas atsigręžia į Pilotą</i>: <a href="/lt/Bible/John/19#v7">Jn 19:7-9a</a>. </li>
  <li id="fn40"><a href="#cite40">↑</a> <i>Pilotas klausia Jėzaus</i>: <a href="/lt/Bible/John/19#v9b">Jn 19:9b</a>. </li>
  <li id="fn41"><a href="#cite41">↑</a> <i>Jėzus neatsako</i>: <a href="/lt/Bible/John/19#v9c">Jn 19:9c</a>. </li>
  <li id="fn42"><a href="#cite42">↑</a> <i>Paskutinis dialogas su Jėzumi</i>: <a href="/lt/Bible/John/19#v10">Jn 19:10-11</a>. </li>
  <li id="fn43"><a href="#cite43">↑</a> <i>Paskutinės Piloto pastangos</i>: <a href="/lt/Bible/John/19#v12">Jn 19:12-15</a>. </li>
  <li id="fn44"><a href="#cite44">↑</a> <i>Barabo paleidimas</i>: <a href="/lt/Bible/Matthew/27#v26a">Mt 27:26a</a>; <a href="/lt/Bible/Mark/15#v15a">Mk 15:15a</a>; <a href="/lt/Bible/Luke/23#v24">Lk 23:24-25a</a>. </li>
  <li id="fn45"><a href="#cite45">↑</a> <i>Pilotas plauna rankas</i>: <a href="/lt/Bible/Matthew/27#v24">Mt 27:24-25</a>. </li>
  <li id="fn46"><a href="#cite46">↑</a> <i>„Aš nerandu jame kaltės“</i>: <a href="/lt/Bible/Luke/23#v4">Lk 23:4,22</a>; <a href="/lt/Bible/John/18#v38">Jn 18:38</a>; <a href="/lt/Bible/John/19#v4">Jn 19:4,6</a>. </li>
</ol>
</div>
